{"url": "https://clubz.bg/82625-otvoren_parlament_medijnata_cena_na_kampaniqta_%E2%80%93_16_mln_lv_za_10_dni", "text": "Кампанията за Евроизбори 2019 стартира на 26-и април. Традиционно медийното отразяване представлява най-голямото перо от партийните разходи по време на предизборните кампании – само за пример, през 2017 г. по време на кампанията за предсрочни парламентарни избори средствата за медии възлизаха на 5 592 037 лв. (или 55 % от всички разходи). Това  Съгласно Изборния кодекс медиите, които отразяват предизборната кампания на кандидатите, следва да публикуват сключените договори с тях в тридневен срок след подписването им и да ги премахнат не по-рано от обявяване на резултатите от изборите. Институт за развитие на публичната среда отново провежда мониторинг на изпълнението на изискванията в кодекса. Той обхваща официалните страници на 44 национални и регионални медии – 11 телевизии, 3 радиостанции, 16 вестника и 14 информационни сайтове и агенции. Това са, както следва: Десет дни след началото на предизборната кампания публикуваме междинни резултати от мониторинга, с актуалност към 6-и май 2019 г. Според Изборния кодекс заплащането на медийните услуги става предварително (т.е. преди съответното излъчване или публикуване) и при спазване на обявените от съответния доставчик ред, условия и цени, които трябва да са еднакви за всички. Към 6-и май 2019 г., половината от включените в мониторинга медии са публикували информация за сключени договори с участници в изборите. Останалите 22 медии нямат или не са публикували сключени договори с участниците в предизборната надпревара. Това са: телевизиите – Европа, Алфа ТВ, ТВ+, вестниците – в. 24 часа, в. Дума, в. Сега, в. Монитор, в. Телеграф, в. Марица, в. Струма, в. Борба, в. Черноморски фар, в. Черно море, в. Старозаорски новини, в. Утро, в. АрдаNews и агенциите – Vesti.bg, BGnes.com, Novini.bg, Blitz.bg, TopNovini.bg, ВяраНюз. Въпреки че в. 24 часа отразява обширно предизборната кампания (снимки от броевете от 04.05. и 06.05. на изданието по-горе), към този момент от медията не са публикували договори с нито един политически субект. Следва да посочим, че вестникът е спазил изискването за маркиране на платено съдържание, но не го прилага към всички публикации, които очевидно са част от предизборната кампания. Във в. Дума и в. Труд също има редица статии, които явно  са част от предизборната кампания, но не са отбелязани като такива. От публикуваните до този момент договори става ясно, че медийната група на bTV (305 150 лв. без ДДС) e привлякла най-много средства за десет дни след старта на кампанията. Следва групата на NOVA (183 756 лв. без ДДС) и ТВ Евроком, която въпреки договорите за безвъзмездно отразяване, се нарежда на трето място по привлечени средства (149 206 лв. без ДДС). Прави впечатление, че Канал 3 е сключил договори за 131 667 лв. без ДДС, което ги нарежда близо до обществената БНТ (143 379 лв. без ДДС). Интересно е да се посочи, че според изследване на медийния пазар на агенция “Медия Клуб”, ТВ Евроком и Канал 3 не са сред каналите с най-много зрители (замервания на Nielsen и GARB). Според публикуваните данни за договори в 22-те медии, единадесет от регистрираните в кампанията субекта не са изразходвали средства за медийна кампания. Това са, както следва: КП “Път на младите – НДСВ и ПП Новото време”, Ваня Григорова – независим кандидат, Венислава Атанасова – независим кандидат, КП “Възход”, Десислава Иванчева – независим кандидат, Минчо Куминев – независим кандидат, ПП “ДОСТ”, ПП “Глас народен”, ПП “Движение 21”, Христо Симеонов – независим кандидат, ПП “Движение Презареди България”. Тук следва да посочим обаче, че телевизия Евроком е подписала безвъзмездни договори за отразяване на партията на Николай Бареков (който има и предаване в същата телевизия), както и с независимия кандидат Минчо Куминев (депутат от АТАКА в 44-то НС). ТВ Евроком единствена е публикувала договори за безвъзмездно отразяване, като освен горепосочените участници, такива имат и ПП “Възраждане” и Коалиция “Движение Заедно”. Останалите 16 формации, които през изминалия период са сключили договори с мониторираните медии, са разходвали общо 1 576 475 лв. (без ДДС). Към 6-и май най-много средства за отразяването на предизборната кампания са вложили от ПП ГЕРБ – 393 367 лв. (без ДДС) – това са около ¼  от всички похарчени средства в кампанията до момента. На второ място по разходи за медии в кампанията е коалиция “Воля – Българските родолюбци” – 313 621 лв. (без ДДС), а на трето – КП “БСП за България” – 224 081 лв. (без ДДС). , пишат от  .", "date": "2019.05.07", "title": "Отворен парламент: Медийната цена на кампанията – 1,6 млн. лв за 10 дни"}
{"url": "https://clubz.bg/82622-izvinitelnata_belejka_na_joan_matev_za_denq_na_ubijstvoto_v_borisovata", "text": "Директорката на гимназия \"Езиков свят\", в която е учил Йоан Матев - Василка Николова, най-после даде показания по делото четири години след убийството в \"Борисовата градина\". 73-годишната педагожка беше дошла с куп документи, между които най-интересният е извинителна бележка, предадена й от майката на Йоан – Сребра Матева. На нея е написано, че заради състезание, свързано с Тенис клуб \"Левски-София\" молят той да отсъства от 1 до 14 юни  Майката й предоставила тази бележка на 5-и юни. Самата директорка даде доста различни показания за дисциплината в училището от тези на всички ученици, които са разпитани досега. А именно - от думите й стана ясно, че отсъствия не е като да не са се пишели - пишели се, но не в официален дневник, а в някаква тетрадка. После с годините тази тетрадка не се пази, защото нямало нормативни изисквания за това. Директорката опита да заяви на съда, че то и за дневниците няма такова изискване, но съдия Руси Алексиев я \"хвана\", като попита: \"Вие сериозно ли твърдите, че има изискване да не се пазят дневниците с отсъствията?\" На това педагожката, \"отдала 50 години на образованието в София\", каза, че дневниците трябва да се пазят по закон... Само извинителните бележки към тях не се пазят. Въпреки странното отсъстиве на тетрадката (но пък наличие на гореспоменатата бележка след толкова години!) директорката бе категорична, че на 2 юни единственият отсъстващ в цялото училище е бил Йоан Матев. Тук съдията я попита откъде е сигурна, че Марсел Матев – по-малкият брат на Йоан, с когото са били заедно на тенис към момента на убийството, също не е отсъствал? На това директорката отговори, че трябва да провери. В тетрадката...  Така се стигна до хронологията според самата Николова: след като Йоан отсъствал на 1 и 2 юни, на 3-ти тя сама се свързала с родителите му. И така на 5-и бившата тв журналистка Сребра Матева донесла бележката с печат от клуб \"Левски\". Преди това директорката и нейната зам.-директорка не се съгласиха с твърденията, че в тяхното училище снимката за издирване на \"бягащото момче от Борисовата градина\" е била залепена на някаква канцелария така, че да не е на много видимо място. Зам.шефката не помнеше и колко са държали на показ снимката - седмица, месец или три. Директорката не можа да си спомни и друг много важен въпрос – след като от МВР са разпространени кадрите, тя се срещнала с ученици и коментирали темата. Заедно обаче \"стигнали до едно единствено становище\", че Йоан е по-едър и широкоплещест от момчето на снимката. Пред съда тя уверено заяви, че на въпросната среща Йоан не е присъствал, но при разпитите пред разследващите е казала, че и самия Йоан е бил, когато излизали с \"общото становище\". И дори един ученик в очите му казал, че той ходи с такива маратонки и раница, а Матев реагирал с: \"Абе, ти луд ли си?!\" А днес в крайна сметка Николова каза на съда, че не може да си спомни кое от двете й тъврдения е истина. Любопитен щрих бе, че при 6-часовия й разпит в СДВР по едно време дошъл и директорът. Тогава това беше сегашният вътрешен министър Младен Маринов. Преди нея и зам.директорката Весела Дренчева даде забележителни показания. И тя като шефката си заяви, че в училището всичко е наред, но не била чувала децата да обсъждат връзка на Йоан с престъпението в Борисовата градина (всички разпитани до днес ученици твърят точно обратното - че независимо доколко обективно, но цялото училище едва ли не е говорело само за това, б.а.) Тук съдът попита Дренчева имала ли е по това време роднини, възпитаници в училището и тя потвърди, че такъв е бил внукът й. И призна, че дори той лично е идвал при нея да й казва за Матев и \"тайната\", която коментира цялото училище. Тя му изнесла лекция, че не може на голословни твърдения да се обвиняват така хората. На въпроса - защо не са уведомили никого, когато до преподавателите достигат такива слухове, тя заяви: Момичетата, които разплетоха убийството в Борисовата градина На въпрос на съда - дискутирали ли са с директорката темата, тя дори се сопна:", "date": "2019.05.07", "title": "Извинителната бележка на Йоан Матев за деня на убийството в \"Борисовата\""}
{"url": "https://clubz.bg/82621-bsp_sled_apartamentgejt_idva_li_magistralagejt", "text": "Това попита Георги Свиленски след заседанието на изпълнителното бюро на БСП. Така той коментира новината, че Европейската сметна палата започва проверка на българските пътища. Според Свиленски управлението на ГЕРБ е получило \"европейски шамар\". Той припомни, че от БСП нееднократно са подавали сигнали за проблеми по пътищата. Според Свиленски европейска проверка със сигурност ще има, а обществото щяло да разбере \"защо пътищата ни са скъпи и некачествени, а апартаментите на властта - евтини\". От БСП изразиха недоволство, че премиерът Бойко Борисов ползва държавни пари, за да прави предизборна кампания. Свиленски смята, че Борисов трябва да излезе в отпуск до 26 май. От БСП внасят сигнал в ЦИК и СЕМ за това, че премиерът е в конфликт на интереси, тъй като медиите отразяват събития с него, а те реално са предизборни. Последната такава проява на Борисов бе днес в Ямбол, където той обеща пари за доизграждане на болницата в града. При приемането на последния бюджет социалистите искали да се отпуснат 12 млн. лева, но ГЕРБ били против, а сега Борисов обещавал двойно повече пари. Няколко дни преди посещението в Ямбол, министър-председателят бе в Раковски, където обеща държавата да финансира изграждането на околовръстното шосе на Пловдив.", "date": "2019.05.07", "title": "БСП: След Апартаментгейт идва ли Магистралагейт?"}
{"url": "https://clubz.bg/82623-izvynredni_dati_za_3_ot_spektaklite_na_one_dance_week", "text": "Интересът към програмата на One Dance Week 2019 продължава да расте. По тази причина фестивалът добавя втори дати за представянето на едни от най-впечатляващите си спектакли: \"Дете\" на белгийската танцова компания Peeping Tom, Chapter 3 на израелците L-E-V Company и съвременния цирк от Австралия - A Simple Space на Gravity & Other Myths. 12-ото издание на фестивала ще се проведе между 20 септември и 20 октомври т.г. в Пловдив и е един от основните акценти в програмата на Пловдив – Европейска столица на културата 2019.  - 20:00 - Дом на Културата \"Борис Христов\" ) - 20:00 - Дом на Културата \"Борис Христов\" Реалност или фантазия? Приказка или кошмар? Култовата белгийска компания Peeping Tom умело си играе с ужасяващите измерения на действителността и човешкото съзнание, като поставя в сърцето на последния си спектакъл сложния и често неразбран свят на \"Дете\"-то. „Дете” на Peeping Tom открива One Dance Week (СНИМКИ+ВИДЕО) Сцената, преобразена до неузнаваемост, пресъздава реалистичен горски пейзаж, в който оживяват отдавна забравени приказки, кошмари, мечти и страхове, дълбоко свързани с детето във всеки от нас. Спектакъл, провокиращ преосмисляне на начина, по който гледаме към детското (под)съзнание. Истински шедьовър на съвременния танц, \"Дете\" ще може да бъде видян на 20 и 21 септември в Дом на Културата \"Борис Христов\", Пловдив. Подробности и билети ще намерите  . - 20:00 - Дом на Културата \"Борис Христов\" - 19:00 - Дом на Културата \"Борис Христов\" Израелската хореографка Шарон Еял и мултимедийният дизайнер Гай Бехар, едни от най-атрактивните фигури на съвременната танцова сцена, гостуват у нас с последното си произведения - Chapter 3/ Глава Трета. Chapter 3 e естественото продължение и завършек на трилогията спектакли, разглеждащи многоликия и безвременен образ на на най-сладкото и горчиво чувство, познато на човека - Любовта. Болезнената раздяла, представена като форма на душевен катарзис и възстановяването от разрушителните й последици застават в сърцето на финалната глава от любовната трилогия. Новата икона на световната танцова сцена Шарон Еял идва на One Dance Week Chapter 3 идва в Пловдив броени дни след световната си премиера в Германия, a подробности и билети ще намерите  .  - 20:00 - Дом на Културата \"Борис Христов\"  - 11:00 - Дом на Културата \"Борис Христов\" Съвременен цирк от далечна Австралия, безразличен към гравитацията. Между необятните вселени на цирковото и театралното изкуство, компанията Gravity & Other Myths създава собствен и неподражаем вид физически театър, който с лекота обръща представите ни за движение в пространството. Главозамайващ и динамичен спектакъл, който не се нуждае от грим, костюми, специални ефекти или предпазни въжета, за да предизвика законите на физиката и стигне отвъд човешките възможности. Спектакъл извън разума и гравитацията The Guardian определя A Simple Space като “абсолютен триумф”, скоростно превърнал се в международна сензация, спираща дъха на публиката и критиците по цялото кълбо. Подробности и билети ще намерите  . --- Билети за всички спектакли от програмата на One Dance Week 2019 ще намерите онлайн в системата на  , както и на касите на EasyPay в цялата страна. се организира от Фондация „ЕДНО за култура и изкуства“ и е част от програмата на Пловдив – Европейска столица на културата 2019. Фестивалът се осъществява с подкрепата на Министерството на културата. За повече информация следете   във Facebook, Instagram и Twitter, както и  . Новата икона на световната танцова сцена Шарон Еял идва на One Dance Week Спектакъл извън разума и гравитацията", "date": "2019.05.07", "title": "Извънредни дати за 3 от спектаклите на One Dance Week"}
{"url": "https://clubz.bg/82630-libiq_silite_na_haftar_tvyrdqt_che_sa_plenili_portugalski_pilot_naemnik_na_vlastta_v_tripoli", "text": "Либийската национална армия, най-голямата въоръжена групировка, която се опитва да събори със сила международно признатото правителство в Триполи, съобщи днес, че е свалила негов изтребител и пленила пилота, който бил португалец.  Твърденията за европейски наемник във въоръжените сили на министър-председателя Файез ас Сарадж не бяха потвърдени веднага от независим източник.  В социалните мрежи се появиха снимки и клипове на падащ горящ самолет, на спускащ се парашутист и на окървавен мъж във военна униформа представен като Джими Реиш или Реис (29 г.).           Според едни съобщения в социалните мрежи сваленият самолет е руски МиГ-23, според други – френски “Мираж” Ф-1.  Според официална страница във Фейсбук на Либийската национална армия (ЛНА) на Хафтар изтребител \"Мираж Ф1\" е бил свален в района на Хира, на 70 км южно от Триполи. До момента силите на ПНС нито отричат, нито потвърждават информацията. ЛНА публикува снимки на ранен в главата мъж, когото представят като португалски наемник, който е бил пилот на сваления самолет. След бързо настъпление войските на маршал Хафтар сега буксуват от повече от месец в покрайнините на Триполи, които са отбранявани от силите на ПНС. Ежедневно се водят боеве в южното предградие на столицата и южно от града. Двата лагера взаимно се обвиняват, че ползват чуждестранни наемници и че са подкрепяни от чужди държави. Либийските враждуващи фракции са довели страната до задънена улица, каза италианският премиер Джузепе Конте, цитиран от ДПА, като подчерта, че не може да има военно решение на кризата в Либия. \n\tИталианският премиер направи този коментар след среща с Ас Сарадж, който е на посещение в Италия. Според него обаче ситуацията на терен може бързо да се промени. Конте съобщи, че възнамерява да говори лично също с лидера на Либийската национална армия Халифа Хафтар, чиято офанзива срещу Триполи срещна съпротива. Визитата на Сарадж в Рим бе първа от европейската му обиколка. По-късно днес той ще се срещне с германската канцлерка Ангела Меркел в Берлин, а утре с френския президент Еманюел Макрон в Париж. ", "date": "2019.05.07", "title": "Либия: Силите на Хафтар твърдят, че са пленили португалски пилот, наемник на властта в Триполи (ВИДЕО)"}
{"url": "https://clubz.bg/82624-ek_ikonomicheskiqt_rastej_v_bylgariq_se_uskorqva_tazi_i_idnata_godina", "text": "Икономическият растеж в България ще се ускорява плавно през тази и следващата година, докато европейската икономика продължи да расте през същия период. Това съобщи днес Европейската комисия, обявявайки пролетните си икономически   за тази година. В България, ръстът на брутния вътрешен продукт спадна на 3.1% през 2018 г. от 3.8% през 2017 г., подкрепен от вътрешното търсене, но повлиян неблагоприятно от нетния износ, се казва в прогнозата за страната ни. Очаква се той да се възстанови през следващите две години, достигайки 3.3% през 2019 г. и 3.4% през 2020 г. Благоприятните тенденции на българския пазар на труда се запазват и безработицата, която спадна до 5.2% през 2018 г., се очаква да намалее още до 5% през 2019 г. и 4.8% през 2020 г. Бюджетният баланс се очаква да остане положителен през прогнозния период с излишъци от 0,8% и 1.0% от БВП съответно тази и следващата година, а публичният дълг да продължи да намалява (съответно 20,5% и 18,4% от БВП тази и следващата година).", "date": "2019.05.07", "title": "ЕК: Икономическият растеж в България се ускорява тази и идната година"}
{"url": "https://clubz.bg/82627-ministyr_velikobritaniq_shte_trqbva_da_provede_evroizbori", "text": "Великобритания ще трябва да участва в изборите за Европейски парламент на 23 май, защото няма да успее да одобри сделката за Брекзит преди това, заяви британският първи министър и фактически вицепремиер Дейвид Лидингтън, цитиран от Франс прес и Ройтерс. \n\tПремиерът Тереза Мей се беше ангажирала да анулира тези избори във Великобритания, ако Камарата на общините одобри споразумението й с 27-те за оттегяне на Обединеното кралство от ЕС. Камарата обаче досега три пъти го отхвърли с впечатляващи мнозинства. Мей преговаря с опозиционната Лейбъристка партия с надеждата да постигне мнозинство за одобрение на сделката. Според Лидингтън вече няма достатъчно време парламентът да ратифицира различните текстове, които са необходими за влизането в сила на споразумението преди 23 май. \n\tМей се надяваше да избегне участие на Великобритания в изборите за ЕП, но до момента преговорите с лейбъристите не дават резултат, предаде БТА.", "date": "2019.05.07", "title": "Министър: Великобритания ще трябва да проведе евроизбори"}
{"url": "https://clubz.bg/82608-vas_se_proiznasq_po_deloto_moje_li_peevski_da_e_kandidat_za_ep", "text": "Върховният административен съд (ВАС) е дал ход на делото, с което от гражданското сдружение БОЕЦ оспорват регистрацията на депутата от ДПС Делян Пеевски като кандидат за евродепутат. Това заяви за Клуб Z председателят на БОЕЦ Георги Георгиев. Днес по обяд ВАС проведе заседание, на което бе призован да се яви и самият Пеевски - като заинтересована страна. Това, без изненади, не се е случило. Пеевски не е изпратил и свой представител. Очаква се магистратите да се произнесат с решение утре. Както Клуб Z писа, от БОЕЦ оспорват това, че Централната избирателна комисия (ЦИК) регистрира Пеевски като част от листата на ДПС  . Според сдружението бизнесменът-политик не отговаря на изискванията на Изборния кодекс (ИК) за половингодишна уседналост - да е живял поне шест месеца преди вота на територията на България или на друга държава членка на Европейския съюз. На заседанието днес от сдружението са представили и извлечение от полетни резервации на Пеевски, публикувани от сайта \" \", в опит да докажат, че кандидатът за Европарламента пребивава трайно в Дубай. Настояването на Георгиев и на адвокат Николай Хаджигенов е, ВАС да задължи ЦИК да извърши реална проверка къде живее депутатът от Движението.  БОЕЦ продължава да дири Пеевски Всичко започва със сигнала на БОЕЦ до ЦИК от 29 април, в което от гражданското сдружение изразяват съмнение, че Пеевски отговаря на изискванията на чл. 351 от ИК, като прилагат и справка за многократните си неуспешни опити през годините да открият депутата. Както е известно, Пеевски не стъпва в Народното събрание, а отсъствията му се извиняват \"по дефолт\" от Карадайъ и от парламентарния шеф - в случая Цвета Караянчева. Той не се появи и при представянето на листата на ДПС, нито води кампания със срещи с избиратели в страната. Няма и никакви други публични изяви. На 30 април ЦИК изпраща отговор до БОЕЦ, макар сигналът да не е заведен и публикуван в регистрите на комисията като жалба. Cпopeд нa ЦИK cигнaлът нe e бил пoдпиcaн и e мoжeлo дa бъдe пpиeт caмo зa cвeдeниe. Πpeдceдaтeлĸaтa нa ĸoмиcиятa Cтeфĸa Cтoeвa oбaчe e нacтoялa дa му ce дaдe oтгoвop зapaди виcoĸия oбщecтвeн интepec пo ĸaзyca. Зaтoвa в пиcмo, пoдпиcaнo oт нeя и от ceĸpeтapят нa ЦИК Ceвинч Coлaĸoвa дo БOEЦ e cъoбщeнo peшeниeтo нa комисията. То е било пpиeтo c 15 глaca \"зa\" и  тpимa \"пpoтив\". Съюзът на съдиите попита ВСС: Кадрува ли Пеевски в съдебната система В отговора, публикуван от БОЕЦ, става ясно, че ЦИК е извършила служебно проверка за всички кандидати за евродепутати преди да допусне участието им в листите. Справка в ГРАО удостоверила, че лицето Пеевски отговаря на изискванията на Изборния кодекс относно местожителството си. Съгласно ИК ( § 1, т. 3, б. \"а\" от Допълнителните разпоредби),  Тоест - според буквата на закона е важно само къде кандидатът има адрес, но не и дали живее реално на този адрес. Според духа на закона обаче би трябвало да е обратното.   Съюзът на съдиите попита ВСС: Кадрува ли Пеевски в съдебната система", "date": "2019.05.07", "title": "ВАС се произнася по делото \"може ли Пеевски да е кандидат за ЕП\""}
{"url": "https://clubz.bg/82593-chetirite_prioriteta_na_evropa_za_sledvashtata_petiletka", "text": "Четири са приоритетните области за работата на ЕС през следващите пет години. Това става ясно от писмото-покана на председателя на Европейския съвет Доналд Туск до лидерите на страните членки. То е във връзка с неформалната среща на върха в румънския град Сибиу на 9 май. Главната тема ще бъде   на ЕС за периода 2019-2024 г. Туск я прилага в писмото си и предлага да бъде приета Декларация от Сибиу. Тя трябва да изпрати послание за единство и доверие в съвместните действия. След дискусиите Стратегическата програма ще бъде формулирана, за да бъде приета на редовния Европейски съвет през юни в Брюксел. 2024-та: Г-8 с Тръмп, Путин, Льо Пен и Салвини Европа трябва да бъде място, където хората се чувстват свободни и в безопасност. Европейската армия скара кандидатите за пост номер 1 в ЕС Силна икономическа база е от ключово значение за напредъка на Европа и конкурентоспособността, както и за ролята й на световната сцена. Това трябва да бъде постигнато с цялостен подход, като бъдат адресирани настоящите и възникващите глобални те и технологичните предизвикателства, както и тези пред сигурността и устойчивостта. Европа не е дом на всеки, който я пожелае Европа трябва да остане моел за включване и устойчивост, като приеме промените в резултат на прехода към \"зелена\" икономика, еволюцията на технологиите и глобализацията. Същевременно тя трябва да гарантира, че никой няма да бъде изхвърлен. Само когато сме единни, можем да помогнем за оформянето на нашите непосредствени съседи и глобалната среда в изгода на европейците. В един по-несигурен свят имаме нужда да бъдем по-убедителни и по-ефективни в защитата на нашите интереси, като се придържаме към основания на правила световен многостранен ред. Европейската армия скара кандидатите за пост номер 1 в ЕС Европа не е дом на всеки, който я пожелае", "date": "2019.05.07", "title": "Четирите приоритета на Европа за следващата петилетка"}
{"url": "https://clubz.bg/82632-ministyr_porojanov_poluchi_prizovka_po_deloto_stajkov", "text": "Министърът на земеделието Румен Порожанов получи призовка от спецпрокуратурата по делото за източване на европари срещу Миню Стайков. Министърът ще бъде разпитан като свидетел и в качеството му на бивш директор на Държавен фонд \"Земеделие\", съобщи бТВ. Призовани и други държавни служители. Днес Специализиранията съд реши да остави Миню Стайков в ареста. Мотивите са, че няма да се укрие, но може да извърши друго престъпление. Стайков е обвиняем по делото за злоупотреба с пари от европейски фондове. През деня спецпрокуратурата внесе искане за най-тежка мярка за неотклонение „задържане под стража“. Защитата поиска отвод на прокурорите с мотива, че не са обективни да проведат разследването. Адвокатът на Стайков изтъкна, че прокурорът Ангел Кънев е собственик на няколко имота, които са под контрола на преките конкуренти на Стайков, съобщи бТВ. Кънев пък обясни, че става дума за три сделки, направени преди години. Имотите били купени онлайн. По думите му, това са земеделски земи и са под 5 декара. Миналата седмица зам.-главният прокурор Иван Гешев обяви, че \"за прокуратурата проблем няма – главният прокурор, включително и аз, заставаме зад наблюдаващите прокурори\". Специализираната прокуратура разследва 8 души за престъпления с евросредства по Програмата за развитие на селските райони и Програмата за конверсия на лозя. Сред тях е алкохолният бос Миню Стайков, за когото това е трето обвинение.    ", "date": "2019.05.07", "title": "Министър Порожанов получи призовка по делото \"Стайков\""}
{"url": "https://clubz.bg/82631-falshivite_bylgarski_komentari_za_papa_francisk", "text": "Визитата на Папа Франциск в България, за която писах и аз, бе посрещната “на нож” не само от Българската православна църква и бившите агенти на ДС, които я управляват. Срещу нея се обявиха и други хора, кой свързан с бившите, кой – с настоящите спецслужби. Но срещу това знаково и положително за страната посещение се надигнаха и “истинските”, “православни” “патриоти”. Попаднаха на коментар и на бившия депутат от НДСВ Борислав Цеков. Във Фейсбук той е публикувал статус, в който пише, наред със снимката на Папа Франциск (публикувана в профила на Борислав Цеков): Не бях видял този статус на г-н Цеков (когото на практика не познавам; виждал съм го един-два пъти само), защото не следя какво пише в социалната мрежа, но го публикуваха под мой коментар във Фейсбук, в който пуснах статия от македонска медия за визитата на Папата в България и реакцията на БПЦ, но и на Македонската православна църква към него. Още като видях препратката към статуса на г-н Цеков на стената ми, коментирах: “Простащината и некомпетентността на този текст бият на очи като въшка на чело. Не знам защо го пускате, освен да допълня статията си за българските политици… [ ] Борислав Цеков много се е втренчил в действията на Папата, но кой знае защо не казва нищо за БПЦ-поповете: мият ли крака, целуват ли ги, снимат ли се с хората, обнадеждават ли ги или напротив – насъскват ги срещу ближния, плашат ги с със Сатаната и Ада, назидават ги, че умират, защото ходят на концерти на Мадона и т.н., и др.п . Сигурно е случайно, че се е хванал за тази снимка, но никак не е случайно, че я тълкува тъкмо по този начин. Който, впрочем, говори много повече за самия Борислав Цеков, отколкото за Папата. (Това, че се обръща към него свойски и с малко “п” е подробност.)” След това си направих труда да потърся в Интернет за какво става дума на тази снимка и установих, че случката няма нищо общо с интерпретацията на г-н Цеков (нещо очаквано, разбира се!): \n\tПапата не е бил в Южен Судан, а е извършил един жест, който е крайно неприсъщ за неговия сан – целунал е краката на южносуданския президент Салва Киир и неговия бивш вице-президент Риек Машар, враждата между които е в основата на гражданската война в Южен Судан – конфликт, който трае вече години – от декември 2013 г. и в който са загинали около 380,000 човека! Следователно текстът на г-н Цеков съдържа най-малко следните елементи: \n\t– една лъжа (Папата не е бил в Южен Судан, срещата е във Ватикана); \n\t– още една лъжа (Целуването на крака не е “присъщ маниер” за Папата); \n\t– подвеждаща информация (Целува краката не просто на “местните първенци”); \n\t– заблуждаваща информация (свързва желанието на Папата за мир в гражданска война, довела до 380,000 загинали с цвета на кожата на българите и др.п.); \n\t– невежество (нарича главата на църквата “прелат” – термин, който се отнася до кардиналите, архиепископите, епископите и др. лица, заемащи високи длъжности в Римокатолическата църква). Всеки би могъл да установи тези факти, както всеки може да се поинтересува какви още ги говори г-н Цеков по темата за посещението на Папата. Ето снимка от компютърния екран, която също говори много за господина:     Г-н Цеков не прави разлика между публична молитва и литургия, но това е по-малкият проблем. По-големият е, че той – уж защитникът на “истинските”, “източноправославните” християнски ценности, използва език, какъвто не се използва от смирените вярващи. Г-н Цеков влиза в ролята на съдник, който не само определя кой какъв е, но и разсъждава от висотата на човек, който явно “стъпва в православен храм не само по Великден и Рождество”. Интересно би било да се разбере в кой именно храм влиза г-н Цеков и какви проповеди чува, за да си създаде такова гневно мнение към ближните. И как този негов гняв, невъзпитан и грубиянски език, се отнасят към източноправославната вяра, която по принцип не е агресивна. По-нататък г-н Цеков пуска на стената си препратка към изказването на пловдивския митрополит Николай по адрес на Папата, като изрично – и безкритично – цитира думите му:   Ето някои коментари от Фейсбук, които ще Ви дадат идея за реакцията на подобни приказки: Пламен Минчев: \"Хората харесват папата не защото е ляв, а защото се държи естествено и човешки, защото не ламти за ролекси и луксозни лимузини, не се къпе в разкош, не мисли само за църковни имоти, защото не е долно комуняшко ченге и слуга на Кремъл! Поради същите причини той не е приятен на червените запъртъци, чиито кумири са доносниците на ДС и сътрудниците на КГБ начело с Гундяев, Червени запъртъци, които осмърдяват тези дни форуми и социални мрежи. Вонята на червена мърша е нетърпима, така че е крайно време тези нечистоплътни същества, да се прибират в клоаките, от които са изпълзели!\". Веселина Седларка: \"Изборът никога не е бил по-лесен и по-ясен – митрополит Николай или папа Франциск. Не религиозния, за човешкия избор става дума. Има такива дни, в които някаква завеса се разкъсва и всичко се вижда оголено до нерв. Така чувствам днешния ден. (Веселина Седларска написа и статията “Човекът е мярката“)\". Мария Касимова-Моасе: \"Не съм изненадана, че БПЦ не участва в общата молитва. Тя е органична в това си нежелание – нея не я интересува има ли мир, няма ли, папа ли е дошъл някакъв, не е ли, от другите религиозни общности присъединили ли са се до един, не са ли… Нея я интересува да е колкото е възможно по-далеч от хората, по-далеч от 21 век, по-далеч от политическата ситуация в света. Нейните параметри се измерват не в духовни постижения и нравствени категории, а в ролекси, скъпи коли и кьор софри. Тя рипа за аборт, защото вярва, че може да контролира една глава, особено пък, когато е женска. И когато става дума за народ, за общност, за човечество, интересът й рязко изчезва. БПЦ е заета да заклеймява, но не и да гради. Да забранява, но не и да разбира. Онези, които трябва да проповядват любов, отдавна проповядват омраза. Друго не могат.\" Nedret Recep: \"Най-нахалното от всички нахалства е да вземаш пари за кръщене. Едни хора съвсем по своя воля си довеждат детето в църква при отец да приеме още един член на общността и той иска пари за това. Всяка друга религия би се радвала на всеки нов доброволно регистриран. Папата дали взе пари, олио и и кърпи за първото причастие на 200 деца в Раковски? В другите религии има мисионери, които убеждават хората в принципите и разказват за религията, да ги привлекат, а тези вземат пари. (За протокола: агностик съм)\". Машината за фалшиви новини не спря по време на цялото посещение на Папата (макар че започна преди това, а и кой знае дали и кога ще свърши…), но също така се видя, че има достатъчно (и сред тях – и доста известни!) хора, които не се поколебаха да напишат истината и да се изправят срещу догматичните старци от Светия Синод, както и срещу техните последователи от политическата сцена. Независимо от реакциите на  , видя се, че българският народ не обръща внимание на опитите за очерняне на Папата, а напротив – търси в него образа на духовния водач такъв, какъвто трябва да бъде, а не такъв, какъвто се крие зад затъмнените стъкла на черните лимузини, в които се развозват митрополитите български. Народът не се хваща на евтините и човеконенавистните призиви на отделни хейтъри, защото разбира, че Папа Франциск е тъкмо онова, което някои от висшите духовници в източното православие не са: той е скромен, общува си с хората, показва истинска загриженост за онеправданите, не парадира със сана си и, може би най-важното: не насажда омраза и не обяснява на вярващите, че живеят неправилно. Клуб Z публикува със съкращения коментара на Вени Марковски от  .", "date": "2019.05.07", "title": "Фалшивите български коментари за Папа Франциск"}
{"url": "https://clubz.bg/82614-desislava_radeva_chast_ot_chicklit365_na_veselin_borishev", "text": "Думите са на съпругата на президента Румен Радев - Десислава Радева, а поводът е специален - разказ по снимка на нашия колега фото билд редактор Веселин Боришев. Веско успешно развива своя проект Веселин Боришев – ден първи Амбицията на сайта му  е да събере 365 снимки на Боришев – по една за всеки ден от годината. Авторките на текстовете под тях са само жени, в голямата си част публични личности, известни авторки, журналистки. Фоторепортерът \"събрал смелост\" да помоли за текст и съпругата на държавния глава. Изпратил й няколко свои снимки, като тя избрала посочения горе морски пейзаж. Макар реално страницата да се появи в интернет на 14 февруари, в нея могат да се видят кадрите, които Весеко е снимал още от началото на годината.", "date": "2019.05.07", "title": "Десислава Радева - част от chicklit365 на Веселин Боришев "}
{"url": "https://clubz.bg/82616-klub_e_izvaden_ot_pyrva_liga_za_naglaseni_machove", "text": "Тимът на \"Верея\" (Стара Загора) е изваден от Първа лига заради поредица от нагласени мачове или \"черно тото\", както е известна тази практика в България. Решението е на дисциплинарната комисия на БФС по сигнали от УЕФА и букмейкъри и по препоръка на комисията \"Етика и феърплей\". Отборът е на последно място  в елита и водеше битка за оцеляване. Твърдеше се, че няма да получи лиценз за професионалния футбол заради необезпечени дългове - това все още може да се случи, така ще отиде директно във \"В\" група. В началото на годината \"Верея\" отнесе нищожна глоба заради сигнали от УЕФА за уредени двубои. Санкцията сега е за рецидив и продължаващи известия от Нион. Не подлежи на обжалване. БФС е дал случая на прокуратурата. Мачове на \"Верея\" с \"Берое\", \"Славия\" и ЦСКА-София - съмнителни за УЕФА Всичко написано по-горе е добре известно във футболните ни среди отдавна. През миналата година \"Трейс\" напрактика продаде клуба на китайци и украинци (макар и неофициално), които го купиха точно с цел нагласяване на определени резултати. Повечето големи букмейкъри вече не слагат в програмите си мачове на \"Верея\", но те фигурират в нелегални китайски сайтове. Клубът практически е част от световната мрежа за \"черно тото\". Старозагорци няма да довършат участието си в първенството, те са извадени с днешна дата. Това няма да се отрази на класирането, тъй като по наредба при изваждане по това време на шампионата до края се присъждат служебни загуби, а предишните резултати се запазват. Така единият изпаднал се знае. Остава да видим дали други два отбора ще запазят местата си в елита срещу втория и третия във Втора лига. Все още се играят плейаути във втората осмица.", "date": "2019.05.07", "title": "Клуб е изваден от Първа лига за нагласени мачове"}
{"url": "https://clubz.bg/82615-s_kakvo_ni_zastrashi_papa_francisk", "text": "С призива \"нека най-после черногледието, омразата и завистта, присъщи за мнозина хора, бъдат оставени настрана\" русенският митрополит Наум даде оценка на посещението на папа Франциск в България. Той е вторият висш духовник, който коментира визитата на главата на римокатолическата църква. Вчера пловдивският   че \"посещението на римския папа е политически акт, целта е да се обединят всички църкви около Рим и когато дойде Антихристът, папата да го посрещне\". Митрополит Наум обаче нарече Франциск \"добър човек\", а на българите пожела \"да са по-добри и разумни, защото от това имат нужда\". Клуб Z публикува позицията на русенския митрополит без намеса:      ", "date": "2019.05.07", "title": "С какво ни застраши папа Франциск?"}
{"url": "https://clubz.bg/82620-mercedes_pomete_4_deca_kraj_perlovskata_reka", "text": "Автомобил е блъснал 4 деца в района на стадион \"Георги Аспарухов\" в София, съобщи бТВ. Инцидентът е станал малко преди 14 ч днес. 16-годишно момче и три момичета, на възраст между 15 и 17, са били на пешеходната част на мост над Перловската река, когато шофьорът на лекия автомобил губи контрол, удря ги и пада в реката.  Две от момичетата са в много тежко състояние, защото след удара са паднали от моста заедно с колата. Едното момиче е с височинна травма на кръста и няма никаква чувствителност на ръцете и краката - тоест е заплашена от перманетна парализа. Другото е с открита фрактура. Шофьорът не е пострадал.    ", "date": "2019.05.07", "title": "\"Мерцедес\" помете 4 деца край Перловската река "}
{"url": "https://clubz.bg/82604-nedej_vini_ne_strelqj_video", "text": "Защитникът Венсан Компани се оказа неочакваният герой за \"Манчестър Сити\" в снощната много трудна победа с 1:0 срещу \"Лестър\" от предпоследния кръг на Висшата лига. Капитанът се разписа с поразяващ удар от 26 метра в горния ляв ъгъл на вратата на гостите в 70-ата минута и върна шампионите на върха преди последния рунд. Трудно, но сладко - \"Манчестър Сити\" направи нова крачка към титлата Снощи се оказа, че Компани е пренебрегнал подвикванията от своя треньор и от съотборници да не шутира. Ветеранът имаше няколко опции за подаване, но след като напредна с топката, реши да пробва късмета си и заби страхотен гол, който може да се окаже шампионски. Поредният. Гуардиола добави, че иска да задържи Компани, договорът на когото изтича в края на сезона. Той каза, че скоро ще покани 33-годишния бранител \"на бира\", за да вземат най-доброто решение за бъдещето му - и на това на клуба. Това пък призна Серхио Агуеро пред своя съотборник в радостта след последния съдийски сигнал. Видео с тази реплика бе разпространено от клуба в социалните мрежи    Самият капитан не прояви излишна скромност в интервю пред \"Скай спортс\":", "date": "2019.05.07", "title": "\"Недей, Вини, не стреляй\" (ВИДЕО)"}
{"url": "https://clubz.bg/82610-puchdemon_shte_moje_da_uchastva_na_evroizborite", "text": "Три независими съдилища в Мадрид постановиха, че бившият председател на каталунския Женералитат (регионалното автономно правителство) Карлес Пучдемон и още двама представители на правителството в Барселона - Тони Комин и Клара Понсати, може да участват на европейските избори на 26 май, предаде \"Ел Паис\".  Хиляди на протест в Барселона: Пучдемон е нашият президент! (СНИМКИ) Сепаратистите напуснаха Испания, тъй като щяха да бъдат арестувани заради неуспешния опит за отцепване на Каталуния от Испания през 2017 г., предава \"Асошиейтед прес\". Пучдемон и Комин живеят в Белгия, докато Понсати е във Великобритания. Мадрид в атака: Пучдемон ще бъде съден за бунт и обсебване на власт Решенията на съдилищата противоречат на становището на испанската Централна избирателна комисия, която им забрани да се кандидатират. Те живеят в чужбина, но не са регистрирани като испанци, пребиваващи в друга държава. Забраниха на Пучдемон да се кандидатира за евродепутат Дори и да бъдат избрани те няма да могат да заемат местата си в Европейския парламент, тъй като преди това трябва да се върнат в Испания, за да получат лично официалните си пълномощия. Дузина други сепаратисти, които решиха да не напускат страната, са съдени от Върховния съд на Испания в Мадрид. Върховният съд на Испания ще съди 12 каталунски сепаратисти Мадрид в атака: Пучдемон ще бъде съден за бунт и обсебване на власт Забраниха на Пучдемон да се кандидатира за евродепутат Върховният съд на Испания ще съди 12 каталунски сепаратисти", "date": "2019.05.07", "title": "Пучдемон ще може да участва на евроизборите"}
{"url": "https://clubz.bg/82613-btv_pokanihme_slavi_da_prodyljim_oshte_nqmame_otgovor", "text": "Това е кратката реакция на bTV Media Group, след като снощи Слави Трифонов обяви, че \"Шоуто на Слави\" спира на 31 юли тази година. \"Шоуто на Слави\" спира на 31 юли (ВИДЕО) Това е датата, на която изтича договорът му с телевизията, в която от 19 години прави предаване всяка делнична вечер. Водещият и създател на тв формата подчерта, че няма конфликт или неразбирателство с бТВ и дори благодари поименно на ръководителите на медията през годините. Подчерта, че решението е взето от него и от екипа му, а един от аргументите бе, че вече не се чувстват \"част от медийната среда\".  От речта на Слави се разбра, че слизането на шоуто от ефира на бТВ не значи, че форматът няма да се появи другаде, нито че се планира ново медийно начинание. ", "date": "2019.05.07", "title": "бТВ: Поканихме Слави да продължим, още нямаме отговор"}
{"url": "https://clubz.bg/82611-nacionalniqt_centyr_po_narkomanii_shte_byde_zakrit", "text": "Нацоналният център по наркомании да бъде закрит. Това предлага Министерство на здравеопазването, става ясно от проекта за решение на кабинета, публикуван за  . Идеята на министър Кирил Ананиев е \"преобразуване на Националния център по наркомании (НЦН) чрез вливане в Националния център по обществено здраве и анализи (НЦОЗА)\". Според МЗ сега двете звена, създадени към министерството, имали дублиращи функции. Работещите в момента в НЦН ще бъдат прехвърлени към други структури, планират още от екипа на Ананиев. В доклада на министъра обаче прозира по-скоро административен подход и стремеж основно към оптимизиране на работата.   Убиецът от \"Редута\" е наркоман (обновена) Към настоящия момент щатната численост на Националния център по наркомании е 20 бройки, от които пет са обща администрация. От тези щата 18 са заети и два са вакантни. И изтъкват, че в същото време щатната численост на Националната експертна лекарска комисия (НЕЛК) не е достатъчна, както и тази на Държавна психиатрична болница в с. Церова Кория. Поради тази причина предлагат 13 щатни бройки от центъра по наркомании да бъдат прехвърлени към този по обществено здраве, пет да отидат в НЕЛК, а два щата - към Държавна психиатрична болница за лечение на наркомании и алкохолизъм. Предлага се също така и увеличаване на щатната численост на психиатричната болница в Церова Кория с пет щатни бройки за сметка на щатната численост на закрити щатни бройки в системата на Домовете за медико-социални грижи за деца. Ананиев: Нужен е плавен преход към демонополизация на здравеопазването Предложението на министерството, публикувано на правителствения сайт за обществени консултации преди няколко дни, вече породи негативни реакции.  Закриването на центъра по наркомании коментира и Тихомир Безлов (Център за изследване на демокрацията) чрез профила си във фейсбук. Според него апетитното разположение на сградата в центъра на София може да е причина в сянка. Ананиев: Нужен е плавен преход към демонополизация на здравеопазването", "date": "2019.05.07", "title": "Националният център по наркомании ще бъде закрит"}
{"url": "https://clubz.bg/82617-yunker_otchete_izpylneni_prioriteti_i_dve_golemi_greshki", "text": "Председателят на Европейската комисия Жан-Клод Юнкер каза днес, че Комисията му е постигнала главните приоритети на петгодишния си мандат, които са били в икономиката. Отчете като големи грешки, че не е отговорил веднага на критиките, че е толерирал корпоративно избягване на данъци. Освен това съжали, че е послушал предишния британски премиер Дейвид Камерън да не се меси в кампанията за референдума за Брекзит. Той беше обявявал няколко пъти по-рано, че няма да се кандидатира за председател на следващата Комисия след европейските избори на 23-26 май т.г. Юнкер нарече “голяма грешка”, че е отговорил с една седмица закъснение на обвиненията в аферата “Люкслийкс” през ноември 2014 г. Както и това, че като министър-председател на Люксембург през предишните 19 години е толерирал сделки, с които данъчната администрацията на малката държава е позволявала на международни корпорации да се ползват от твърде облекчен данъчен режим. Аферата отслаби политически Комисията от самото на начало на работата й, макар Юнкер навремето да обясни, че данъчните преференции са били законни и че съществуват в още 23 държави на ЕС, които ги ползват да привличат големи инвеститори. Той използва скандала като повод да предложи законодателство, ограничаващо възможностите на транснационалните компании да избягват данъци в ЕС, което беше прието. И посочи, че предишният британски министър-председател Дейвид Камерън, който изгуби референдума, е настоявал Брюксел да стои настрана от него. Юнкер представи отчет и препоръки на Комисията преди ключова среща на върха на ЕС в румънския град Сибиу, насрочена на 9 май, където правителствата трябва да обсъдят стратегическите насоки за развитието на съюза през идните пет години. Председателят Комисията каза, че благодарение на плана му за поощряване на инвестициите с гаранции от бюджета на ЕС инвестициите в европейските икономики са се увеличили с 400 милиарда евро за последните пет години без допълнително задлъжняване, а броят на заетите е на рекордното ниво от 240 милиона души. Очаква се заетостта в ЕС да достигне 85 процента през 2020 г. Брутната работна заплата се е увеличила с над 5 на сто за мандата на сегашната Комисия каза Юнкер, докато средната инфлация в еврозоната за него е 1,7 на сто. Като значителен успех той отчете, че Гърция е останала в еврозоната, въпреки че беше заплашена да отпадне от нея заради дълговата си криза в първата половина на 2015 година. Отделно Юнкер окачестви като \"напълно неприемливо\" председателят на Европейския съвет Доналд Туск да бъде свързван с диктаторите Йосиф Сталин и Адолф Хитлер, както е направила полската национална телевизия, предаде Ройтерс, цитирана от БТА. \n\tМиналата седмица Туск - бивш премиер на Полша и политически противник на управляващата сега в страната партия \"Право и справедливост\" (ПиС) - произнесе дълга реч във Варшава. В нея той отправи остри критики към полското правителство и прикани управляващите да престанат да погазват върховенството на закона и конституцията. Туск направи това изказване на фона на спекулации в Полша, че той възнамерява да се върне в полската политика, след като през ноември изтече мандатът му на ръководния пост в ЕС.  \n\tДържавната \"Телевизия полска\", която е под контрола на ПиС от идването й на власт през 2015 г., реагира с видеоклип, целящ да дискредитира Туск като политик, който отстоява германските, а не полските национални интереси. На видеото заедно със снимката на Туск се появяват снимки на Сталин и Хитлер.  \n\tПрез септември 1939 г. нацистката Германия и болшевишкият СССР, които тогава са съюзници, нападат и си поделят Полша. Тяхната окупация през Втората световна война коства живота на милиони хора, припомни Ройтерс. ", "date": "2019.05.07", "title": "Юнкер отчете изпълнени приоритети и две големи грешки"}
{"url": "https://clubz.bg/82609-amerikanskite_danychni_vlasti_veche_debnat_bebeto_na_megan_i_hari", "text": "Докато светът очаква да види сладкото личице на бебето на принц Хари и съпругата му, херцогинята на Съсекс Меган, американските данъчни власти също ще искат да надникнат в люлката на кралското отроче, информира Франс прес. Причината за този интерес е, че бебето ще има двойно гражданство - британско заради баща си и американско заради майка си. Когато един от родителите е американец, живял в САЩ пет години, като поне две от тях са след навършване на 14 години, бебето автоматично получава гражданство, каза Дейвид Трейтъл, основател на Америкън такс ритърнс (American Tax Returns), консултантска компания за американци, живеещи във Великобритания. Такъв е случаят с Меган, каза Трейтъл, допълвайки, че това е първият такъв случай в британското кралско семейство. Американското гражданство носи и доста ограничения - като всеки американец, който е роден, израснал и умрял някъде по света, година след година, детето на Меган и Хари ще трябва да представя пред данъчните власти данъчното си състояние. От момента на раждане парите, депозирани в банки от кралската двойка, трябва надлежно да бъдат отчитани пред данъчните власти.  Как да расте детето на Меган и Хари - нормално или като крал Същото се отнася и за приходите, които детето би могло да получи, ако родителите му решат например то да тръгне по стъпките на майка си, която е бивша актриса, и то стане звезда на малкия или големия екран. Забравете за личната информация, казва Трейтъл. По думите му американските данъчни власти ще знаят много повече за богатството на двойката чрез данъчните декларации на двойката и на майката. Данъчните ще искат всеки ценен подарък от неамериканци за детето на Хари и Меган да бъде декларирано като актив.  \n\tПредставям си как кралицата дарява бебето с красива книга за изкуство от кралската колекция с картини на Ван Гог или Миро. Ако подаръкът е на стойност над 100 000 долара, трябва да бъде деклариран, каза Трейтъл. Подаръците за бебето преди раждане, които Меган Маркъл получи неотдавна в Ню Йорк, не трябва да бъдат декларирани, ако са подарени от американци, казва експертът. Тоалетите на Меган струват 500 000 лири годишно Макар майката и бебето да трябва да представят данъчни декларации, което ще бъде много времеемко за техните счетоводители, все пак може да не се наложи да плащат много големи данъци, които може да са компенсирани от налозите, платени във Великобритания, каза данъчният специалист Лора Сандърс пред в. \"Уолстрийт джърнъл\". Британското кралско семейство не може да се измъкне от американските данъчни задължения - невярна данъчна декларация би довела до сериозни глоби. Има обаче начин да се спестят тези главоболия на счетоводителите на кралската двойка - Меган може да се откаже от американското гражданство. Дори и да го направи обаче данъчните декларации за детето трябва да се подават, докато то навърши 18 години, пише БТА. Тоалетите на Меган струват 500 000 лири годишно", "date": "2019.05.07", "title": "Американските данъчни власти вече дебнат бебето на Меган и Хари"}
{"url": "https://clubz.bg/82606-pribirat_pavel_vasev_ot_moskva_s_pravitelstveniq_falkon", "text": "Правителственият самолет \"Фалкон\" ще прибере от Москва режисьора Павел Васев, който бе настанен в болница в руската столица преди четири месеца след прекаран инсулт. Това потвърди тази сутрин премиерът Бойко Борисов. На борда на самолета, който вече излетя, е и лекарски екип от болница \"Пирогов\".  Известният режисьор, бивш директор на Народния театър \"Иван Вазов\", който сега е ръководител на Българския културен център в Москва, е в будна кома. Бяха направени няколко опита за транспортирането му обратно в България, но руските медици отказваха, защото състоянието му не позволяваше пътуването. Било е преценено, че ако все пак Васев ще бъде местен, то това трябва да бъде направено със самолет.  Павел Васев: Интелектуалецът е затиснат в дъното на сандъка на нашето общество Преди 10 дни превозването на режисьора стана възможно от българска страна. Неврохирургът проф. Николай Габровски е отишъл до Москва, за да разговаря лично с лекуващите Васев руски специалисти, за да разбере дали е безопасно българинът да бъде транспортиран обратно в страната, е разказал директорът на УМБАЛСМ \"Пирогов\" пред в. \"24 часа\".  Фалконът не е санитарен самолет, затова се е наложило преди полета да бъдат създадени подходящите условия за пациент след инсулт. Павел Васев ще бъде придружаван от съпругата си по време на полета. След връщането в България режисьорът ще постъпи в реанимацията на неврохирургията на \"Пирогов\", където ще премине обстойни прегледи и ще се набележи неговото бъдеще лечение. Днес Борисов посочи, че ГЕРБ ще поеме разходите по транспортирането, като средствата ще бъдет преведени по бюджета на Министерство на здравеопазването. В каузата се включиха с дарения и близки, приятели, колеги и съмишленици на големия ни режисьор.", "date": "2019.05.07", "title": "Прибират Павел Васев от Москва с правителствения \"Фалкон\""}
{"url": "https://clubz.bg/82612-trymp_nagradi_tajgyr_uuds_s_medala_na_svobodata_snimki", "text": "Шампионът по голф Тайгър Уудс получи в Белия дом Президентския медал на свободата - най-високото отличие за граждански заслуги в Америка. Лично Доналд Тръмп го връчи на спортиста, двамата държаха речи. През миналия месец Уудс спечели турнира \"Мастърс\" в Огъста, Джорджия. Това е 15-ата му голяма титла и първа от близо 11 години. Триумфът бе определен от световната преса като - заради дългия период от време. \"Не можех да лежа, едва ходех, трудно се справях с много неща\" (СНИМКИ) В тези 10 г. и 9 месеца Тигъра имаше много проблеми - на бял свят излязоха десетките му изневери, преживя развод, рехабилитационна програма, контузии, операции... Беше арестуван заради шофиране с опиати в кръвта. Тайгър Уудс с първа голяма титла от близо 11 години Тръмп изтъкна, че Уудс е пример за подражание - заради Уудс благодари на семейството си, че винаги е било до него - и когато е бил на върха, и долу. Той беше придружен от майка си Култида, децата си Сам Алексис и Чарли Аксел и от приятелката си Ерика Хърман.  Тайгър Уудс е четвъртият голфист с медала след Джак Никлаус, Арнолд Палмър и Чарли Сифорд - първият тъмнокож професионалист в един от най-аристократичните спортове. Мохамед Али, Били Джийн Кинг и Майкъл Джордан са сред другите популярни спортисти, на които е оказана честта. Тайгър Уудс с първа голяма титла от близо 11 години", "date": "2019.05.07", "title": "Тръмп награди Тайгър Уудс с Медала на свободата (СНИМКИ)"}
{"url": "https://clubz.bg/82607-sasht_shte_uhajvat_armiqta_na_venecuela_za_da_spre_da_poddyrja_maduro", "text": "Вицепрезидентът на САЩ Майк Пенс ще отправи изгодни предложения към ключови фигури от армията на Венецуела, за да оттеглят подкрепата си от Николас Мадуро, след неуспешния опит за преврат миналата седмица. Това заяви официален представител на американската администрация, пожелал да запази анонимност, предаде \"Ройтерс\".  Революция във Венецуела? Армията не дава Режимът на президента се крепи благодарение на армията на Венецуела, но подкрепата била незначителна. Според него Пенс щял да предложи нови   на военните сили, но не пожела да поясни в какво ще се изразяват те. Републиканецът ще говори тази вечер пред Държавния департамент и това ще е първият опит на Вашингтон да пренастрои стратегията си след масовите протести под водачеството на Хуан Гуайдо миналата седмица. Венецуела: опозицията зове за национална стачка (ВИДЕО) Опозиционният лидер определи демонстрациите за началото на   на отстраняването на Мадуро, но армията така и не сне подкрепата си от президента. Според официалния представител на САЩ протестите все пак са доказали, че режимът се пропуква. Вицепрезидентът също щял да обяви налагането на санкции срещу 25 магистрати от Върховния съд на Венецуела. Кризата във Венецуела се изостря. Как реагира светът? (СНИМКИ, ВИДЕО) Държавният орган разполага с правомощия да подпише заповед за ареста на Гуайдо. Вашингтон обещава, че подобно действие ще бъде посрещнато от сериозни последици. Вицепрезидентът също смятал да предложи подкрепа за бежанците, които напускат страната, както и пакет за икономическа помощ в замяна на смяната на режима в Каракас. Венецуела: режим на тока и протести с празни тенджери Венецуела: опозицията зове за национална стачка (ВИДЕО) Кризата във Венецуела се изостря. Как реагира светът? (СНИМКИ, ВИДЕО) Венецуела: режим на тока и протести с празни тенджери", "date": "2019.05.07", "title": "САЩ ще ухажват армията на Венецуела, за да спре да поддържа Мадуро"}
{"url": "https://clubz.bg/82605-uber_pravi_gigantski_debyut_na_nyujorkskata_fondova_borsa", "text": "Американската компания “Юбър текнолоджис” (Uber Technologies) за превоз, организиран чрез мобилни приложения, ще дебютира в края на седмицата на Нюйоркската фондова борса, информира ДПА, цитирата от БТА. “Юбър” очаква да постигне пазарна капитализация от 91,5 милиарда долара при първичното публично предлагане (ППП), което може да се окаже най-голямото в САЩ, въпреки че отчита само загуби през 10-те години от създаването си. Инвеститорите се питат дали “Юбър” може някога да излезе на печалба, посочва ДПА. Uber ще става публична компания, Lyft - също През 2015 година българската Комисия за защита на конкуренцията забрани две дейности, които “Юбър” беше започнала в България, и глоби компанията с 200 000 лева. “Юбър” действа глобално, работи в близо 60 страни по света и е обект на противоречиви мнения. Тя е санкционирана в редица държави членки на ЕС главно заради обвинения, че заобикаля данъчното и социалното законодателство. През 2016 г. Европейската комисия посъветва правителствата да отчитат различната природа на т.нар. икономика на споделянето, в която гражданите предлагат услуги посредством цифровите технологии и ресурси, с които разполагат, като например автомобили и жилища. В Европа този нов вид икономика е най-добре приет в скандинавските страни, защото той позволява по-рационално използване на ресурсите, повишаване на конкуренцията и избора на потребителите, опазването на климата и решаването на градски проблеми като задръстванията, липсата на места за паркиране и замърсяването на въдуха. Главният изпълнителен директор на \"Юбър\" Дара Хосровшахи днес не съдейства за засилване на надеждите за подобряване на резултатите на компания, коментира ДПА. \"Юбър\" отчете нетни загуби за първото тримесечие от близо 1 милиард долара. При все това финансовият свят трескаво очаква вече месеци един от най-големите дебюти на фондовата борса в съвременната история и ето че часът на истината наближи. В края на април в информация до регулаторния орган \"Юбър\" определи цена на една акция от 44 до 50 долара за своето ППП, но това може да се промени в зависимост от търсенето. Компанията планира да продаде 180 милиона акции. Световният лидер на платформите за наемане на превоз на пътници с лични автомобили с шофьор се регистрира на 11 април в Комисията за ценни книжа и фондови борси на САЩ и обяви, че ППП ще бъде на Нюйоркската фондова борса с обозначението UBER. Според информирани \"Юбър\" ще обяви окончателната емисионна цена в четвъртък. След това акциите ще бъдат търгувани за първи път в петък.", "date": "2019.05.07", "title": "Uber прави гигантски дебют на Нюйоркската фондова борса"}
{"url": "https://clubz.bg/82595-za_pyrvi_pyt_odobrenieto_na_trymp_nad_45", "text": "Популярността на американския президент Доналд Тръмп премина прага от 45 процента, според института Галъп. Това се случва за първи път, откакто Тръмп влезе в Белия дом на 20 януари 2017 г., предаде Франс прес. \n\tСпоред данните 46 процента от американците одобряват действията на президента си. 50 процента не ги одобряват. Тези данни бяха оповестени след публикуване на серия от добри икономически индикатори и на доклада на специалния прокурор Робърт Мълър, който заключи, че е нямало съглашателство между екипа на Тръмп и Русия по време на изборите през 2016 г. \n\tДанните са въз основа на допитване, извършено от 17 до 30 април, тоест преди последните разкрития за писмото на Робърт Мълър до министъра на правосъдието Бил Бар, в което той изразява недоволството си от начина, по който последният обобщи изводите от разследването му. \n\tСред републиканците Тръмп се радва на 91-процентно доверие, а сред демократите на едва 12-процентно, показва допитването. Рейтингът на Тръмп стигна дъното след доклада на Мълър Американското министерство на финансите отказва за предаде на Конгреса данъчните декларации на президента Доналд Тръмп. Това заяви американският министър на финансите Стивън Мнучин, предадоха световните агенции. \n\tКомисия в Камарата на представителите, контролирана от демократите, поиска достъп до данъчните декларации на президента. Според Мнучин в искането няма легитимна цел и то поражда сериозни въпроси от конституционно естество, които може да имат последствия върху всички данъкоплатци. Искането беше отправено от комисията по данъчното облагане в Камарата на представителите. Тръмп е първият президент от Ричард Никсън насам, който отказва за направи обществено достояние данъчните си декларации. САЩ публикуват съкратения доклад на Мълър Камарата на представителите иска освен това да получи и незасекретената версия на доклада за разследването на руската намеса, изготвен от Робърт Мълър. Демократите в Камарата бяха дали краен срок на министерството на правосъдието до вчера сутринта, за да им даде тази версия. Това така и не се случи. Ето защо демократите обявиха, че ще започнат утре рядко използвана процедура срещу министъра на правосъдието Бил Бар за възпрепятстване на разследващите прерогативи на Конгреса. \n\tПравосъдната комисия в Камарата на представителите ще се събере утре в 14 ч. по Гринуич, за да дебатира и после да гласува вот на недоверие на Бил Бар, като го обвини в сериозно възпрепятстване на прерогативите на Конгреса. Ще последва и вот в пленарна зала на неуточнена дата. Ако обаче министерството предостави доклада, то тогава председателят на комисията Джери Надлър си запазва правото да отложи процедурата. \n\tСъщевременно 400 бивши американски федерални прокурори пишат в отворено писмо, че ако Доналд Тръмп не беше президент, той можеше да бъде съден за възпрепятстване на правосъдието на базата на елементи, събрани от Мълър, предадоха световните агенции. В доклада, публикуван след 22 месеца на разследване, Мълър казва, че не е открил доказателства за съглашателство между Москва и антуража на Тръмп по време на предизборната кампания през 2016 г. Мълър обаче описва и около 10 случая на натиск, упражнени от президента, включително и опит да бъде уволнен, но не се произнася какво трябва да се направи във връзка с това. Министърът на правосъдието Бар заключи, че тези елементи не са достатъчни, за да започне съдебно преследване срещу Тръмп, съобщава БТА. САЩ публикуват съкратения доклад на Мълър", "date": "2019.05.07", "title": "За първи път: одобрението на Тръмп над 45%"}
{"url": "https://clubz.bg/82599-%E2%80%9Eprodyljavajte_da_pravite_mostove_magistrali_na_balkanite_az_vi_blagoslavqm", "text": "Завърши апостолическото посещение на папа Франциск в България. Малко след 8 ч. сутринта той замина за Северна Македония, а лично премиерът Бойко Борисов го изпрати на летище София.   С тези думи е завършила срещата между двамата, съобщиха от правителствената информационна служба. Борисов благодарил на папа Франциск, че посети страната ни и подчертал, че България ще продължава да работи за мир в региона. , посочи министър-председателят. След като изпрати светия отец, премиерът благодари за организацията около посрещането му в България, както и на тези, които „не харесват папата“ и са им причинили неудобство от трафика. Той отново заяви, че визитата е добра реклама за България. Премиерът обаче сподели, че му е станало приятно, когато папа Франциск целунал кръста на нашия патриарх Неофит. „После какво са решили да правят, не знам“, добави Борисов. Вчера пловдивският  : \"  Попитан как се коментира призива на Франциск за милосърдие към мигрантите, премиерът посочи, че „ние винаги сме били такива - векове наред“. \"Опита ли от киселото мляко?\", беше попитан още Борисов, което той подари на папа Франциск при пристигането му в София, а той отговори:  Мотото на папското посещение в Македония е \"Не бой се, малко стадо\", тъй като папата има симпатия към малките църкви в периферията, каквато е и Македонската католическа църква, припомня БНТ. В Скопие папа Франциск ще отслужи Света литургия пред около 15 000 католици от страната, но и от Хърватия, Албания и Косово. Той вече заяви, че една от основните причини да отиде в страната е Майка Тереза. Тя е албанка, родена в Скопие с името Анеза Гонджа Бояджиу, а самият Франциск я канонизира за светица през 2016 година. Там той ще посети и къщата музей \"Майка Тереза\", където ще има среща с представители на различните вероизповедания - католици, православни, мюсюлмани, с роднини на Майка Тереза и с бедни хора. Северна Македония ще стане 42-рата страна, посетена от светия отец. А Франциск е първият папа, стъпил на нейна земя.", "date": "2019.05.07", "title": "„Продължавайте да правите мостове, магистрали на Балканите, аз ви благославям\""}
{"url": "https://clubz.bg/82601-po_razporejdane_na_borisov_shte_ima_ogled_za_shtetite_ot_gradushkite", "text": "По разпореждане на премиера Бойко Борисов представители на Държавен фонд \"Земеделие\" ще опишат щетите от градушката в Плевенско. Ще бъде направено всичко възможно хората да бъдат подпомогнати, зарече се премиерът след като изпрати папа Франциск на летище София. Той посочи, че не може да се каже каква ще бъде сумата, с която ще бъдат подпомогнати земеделците, чиято реколта беше унищожена. Той обясни само, че съществува такава възможност от фонд в сферата на националните доплащания. В понеделник градушка унищожи реколтата на земеделци в Плевенско, като най-много пострадаха посевите в село Българене. ", "date": "2019.05.07", "title": "По разпореждане на Борисов ще има оглед за щетите от градушките"}
{"url": "https://clubz.bg/82597-bylgariq_izprashta_delegaciq_za_novite_iztrebiteli_ot_sasht", "text": "Представители на министерствата на отбраната, финансите, икономиката и военното ръководство на българската армия заминават за САЩ за преговори за новите изтребители с американското правителство. Военният министър Красимир Каракачанов вече съобщи, че ще се преговаря в рамките на фиксираната от парламента цена, без да намалява способностите на самолетите, припомня БНР. Първоначално България беше готова да даде близо 1.8 млрд. лв., но  с решение на парламента сумата беше увеличена. Според министър Каракачанов изборът трябва да отговаря на българските финансови възможности. И най-вече да има възможност за разсрочени плащания, за да не бъдат затруднено финансирането на останалите проекти за модернизация на армията.  От министерството на отбраната се надяват в рамките на индустриалното сътрудничество да бъде изграден център за обучение на пилоти в новооткритото училище в Долна Митрополия. Американският производител на F-16 вече изрази готовност да достави всички 8 самолета две години след подписването на договор. Министър Каракачанов смята, че договорът може да бъде подписан през юни или юли.", "date": "2019.05.07", "title": "България изпраща делегация за новите изтребители от САЩ"}
{"url": "https://clubz.bg/82600-livyrpul_shte_tyrsi_chudo_sreshtu_barselona", "text": "\"Ливърпул\" приема тази вечер от 22 часа \"Барселона\" в полуфинален реванш от Шампионската лига. И се нуждае от чудо, за да продължи - не само заради резултата от първата среща - 3:0 за каталунците. Следващият, моля - Барса наказа и \"Ливърпул\" (СНИМКИ) Вчера стана ясно, че за \"червените\" няма да играят Мохамед Салах и Роберто Фирмино. Египтянинът има сътресение на мозъка, а бразилецът е с мускулна травма. При това положение задачата им е още по-трудна. \"Ливърпул\" без Салах и Фирмино срещу \"Барселона\" Сезонът на \"Ливърпул\" може да приключи тази седмица, при това по-нежелан от отбора и феновете му начин. В неделя приключва първенството на Висшата лига - там пък надеждите са за грешка от страна на \"Манчестър Сити\", който води в класирането с една точка. Трудно, но сладко - \"Манчестър Сити\" направи нова крачка към титлата Горното не важи за \"Барселона\". \"Блаугранас\" вече си осигуриха титлата на Испания, така в изминалия уикенд играха само с резерви и младоци срещу \"Селта\" (0:2). И им предстои финал за Кралската купа. Треньорът Ернесто Валверде може да разчита на всичко най-добро на \"Анфийлд\". Реваншът \"Аякс\" - \"Тотнъм\" (1:0 в първия мач) е в сряда. \"Ливърпул\" без Салах и Фирмино срещу \"Барселона\" Трудно, но сладко - \"Манчестър Сити\" направи нова крачка към титлата", "date": "2019.05.07", "title": "\"Ливърпул\" ще търси чудо срещу \"Барселона\""}
{"url": "https://clubz.bg/82603-vyrnaha_tri_mecheta_siracheta_v_divata_priroda_snimki", "text": "Трите млади мечета, които преди година бяха спасени край язовир \"Доспат\", бяха върнати в дивата природа при съвместна акция на Министерството на околната среда и водите и фондация \"Четири лапи\" . Радостина, Митко и Йонас прекараха близо година в спасителния център \"Арктурос\" в Гърция, където по специална програма за реадаптация бяха приучени да оцеляват в дивата природа. Вчера те бяха пуснати в Национален парк \"Централен Балкан\", съобщиха от \"Четири лапи\". Според специалистите от гръцка и българска страна животните вече са достигнали възраст и размери, подходящи за връщането им в естествената им среда. През уикенда екип от Парка за танцуващи мечки край Белица и \"Арктурос\" са направили преглед на мечетата и са ги подготвили за около 10-часовия път от Гърция до България. Мястото, на което мечетата бяха освободени, е било определено от експертите от двете страни, като според тях то отговаря напълно на изискванията за успешна реадаптация. Попада в границите на резерват, в който се осъществява контрол от служители на националния парк, растителността в тази местност е преобладаващо широколистна гора. Не са били засечени и трайни следи от други екземпляри от вида кафява мечка, отдалечено е от населени места. Преди да бъдат транспортирани и освободени, на трите мечета бяха поставени нашийници с GPS устройство за проследяване, които ще дадат възможност да се следи поведението им и тяхната реадаптация. Трите мечета бяха намерени в края на април миналата година до шосе в близост до язовир \"Доспат\". Тяхната майка не беше открита, като предположенията са, че или е била прогонена от човешкото присъствие в района, или е била преследвана от бракониери. Възрастта на мечетата беше определена на около три месеца. Първия месец, след като бяха спасени, Радостина, Митко и Йонас прекараха под карантина и наблюдение в Парка за танцуващи мечки край Белица, а след като укрепнаха достатъчно и състоянието им позволяваше, те бяха транспортирани до разположения в Северна Гърция спасителен център \"Арктурос\", който има голям опит и добра успеваемост в реадаптацията и връщането в дивата природа на осиротели мечета. България е една от малкото европейски страни със стабилна популация на кафяви мечки. Според последните проучвания в дивата природа у нас живеят между 500 и 1000 екземпляра от този защитен вид, като популацията им е съсредоточена в Старопланинския и Рило-родопския планински масив. Много от животните мигрират в съседни на България страни – Гърция, Сърбия и Северна Македония. Паркът за танцуващи мечки е създаден през 2000 г. благодарение на съвместните усилия на „Четири лапи“ и фондацията на известната френска актриса Бриджит Бардо, които осигуряват финансирането му. До 2007 г. в парка бяха настанявани единствено спасени от България бивши танцуващи мечки, а след като беше сложен край на тази петняща името на страната ни атракция, там бяха приютени последните танцуващи мечки от Сърбия и Албания, както и от български зоопаркове, в които условията не отговарят на законовите изисквания. Днес в Парка за танцуващи мечки на площ от 120 декара живеят 25 представители на вида кафява мечка.", "date": "2019.05.07", "title": "Върнаха три мечета сирачета в дивата природа (СНИМКИ)"}
{"url": "https://clubz.bg/82602-ot_dnes_novite_pensioneri_izbirat_kak_da_se_izchislqt_parite_im", "text": "Новите пенсионери от днес ще могат сами са избират методиката, по която да се изчислява бъдещата им пенсия. Влизат в сила промените в закона, \"поправили\" след протести правилата, които ощетяваха хора заради орязване на годините работа, които се взимат предвид при изчисленията.  Каква пенсионна система? Това си е чиста пирамида! Вариантите са изчисление на пенсията са два. Новият метод дава право на бъдещия пенсионер да избере за база на пенсията си трите най-добри години с осигурителен доход след 2000 г. Старата методика предвижда избор на години с осигурителен доход преди 1997 г., съобщи БНТ.  Националният осигурителен институт (НОИ) ще има специален електронен калкулатор на интернет страницата си - с цел да помогне на хората да изчислят коя от двете методики им е по-изгодна. Въпросният калкулатор обаче все още не се намира на сайта на института. Помощ в момента може да се получи от експерти на НОИ на място.  Борисов \"разпореди\" да няма нито един ощетен пенсионер Изчисленията показват, че новата методика е по-благоприятна за пенсиониращите се полицаи и учители, а за хората от т. нар. категориен труд старата методика осигурява по-висока пенсия.  Хората, които са се пенсионирали от началото на 2019 г. досега ще могат да поискат преизчисляване на пенсиите си с правото на избор на методика в 6-месечен срок. А възможността за избор как да се изчисляват парите на новите пенсионери ще важи до 2023 година.  Борисов \"разпореди\" да няма нито един ощетен пенсионер", "date": "2019.05.07", "title": "От днес: новите пенсионери избират как да се изчислят парите им"}
{"url": "https://clubz.bg/82596-pompeo_imame_razlichiq_s_rusiq_no_tyrsim_pytishta_za_dialog", "text": "Руският външен министър Сергей Лавров проведе вчера разговори с американския си колега Майк Помпео във Финландия, след които предупреди, че военната интервенция на САЩ във Венецуела ще бъде катастрофална и неоправдана, предаде Ройтерс. \n\tДвамата първи дипломати се срещнаха в кулоарите на форума на Арктическия съвет във Финландия. \n\tЛавров каза пред репортери, че срещата е била конструктивна и че двамата с Помпео са постигнали умерен напредък по отношение на стратегическото ядрено партньорство. Помпео: Путин заплашва демокрациите  в целия свят Лавров каза още, че руският президент Владимир Путин и президентът на САЩ Доналд Тръмп ще имат възможност да се срещнат отново след срещата им на върха в Хелзинки миналата година. \n\tОт своя страна американският държавен секретар Помпео заяви, че е имал \"добър разговор\" с руския външен министър, предаде Ройтерс. И добави:", "date": "2019.05.07", "title": "Помпео: Имаме различия с Русия, но търсим пътища за диалог"}
{"url": "https://clubz.bg/82598-sled_poveche_ot_godina_zatvor_vlastite_v_mianmar_osvobodiha_jurnalisti_na_rojters", "text": "Двама журналисти на агенция Ройтерс, които бяха осъдени на по 7 години затвор в Мианмар за нарушаване на закона за държавната тайна, бяха освободени по силата на амнистия, обявена през април, предадоха световните агенции. Ва Лоне и Киав Сое О бяха осъдени през септември. Делото срещу тях повдигна въпроси до каква степен Мианмар напредва към демокрацията и породи реакции от дипломати и правозащитници. Двамата журналисти работеха по разследване на убийството на 10 рохинги от силите за сигурност и от будистки цивилни в щата Ракхайн през август 2017 г. по време на операция срещу мюсюлманите рохинги. Конфликтът прокуди близо 800 000 души в съседен Бангладеш. В информациите на журналистите имаше свидетелски разкази на извършителите на престъпленията, на членове на семействата на жертвите, на очевидци. За разследването си Ройтерс спечели награда Пулицър. Мианмар амнистира по принцип затворници около традиционната Нова година, която започна там на 17 април. Днес от затворите ще бъдат пуснати 6520 амнистирани. Ройтерс заяви, че двамата освободени журналисти не са извършили никакво престъпление. Те прекараха зад решетките над 500 дни. БТА", "date": "2019.05.07", "title": "След повече от година затвор властите в Мианмар освободиха журналисти на Ройтерс "}
