{"url": "http://clubz.bg/71106-zagadychna_sreshta_na_merkel_s_lavrov_v_berlin", "text": "Загадъчна среща на германската канцлерка Ангела Меркел с външния министър на Русия Сергей Лавров занимава политическите наблюдатели в Берлин, съобщава в. “Билд”. Според изданието в срещата са участвали също германският външен министър Хайко Маас и шефът на руския Генерален щаб Валерий Герасимов. Изненадваща е липсата на официално съобщение – нито от канцлерството, нито от външно министерство. Още повече, че от миналата седмица Меркел е в отпуск. Тя прекъсна почивката си само вчера, за да участва в откриването на Вагнеровите музикални тържества в Байройт. Според най-тиражния германски всекидневник срещата на осем очи се е състояла във вторник в канцлерството. Основните обсъждани теми са били конфликтите в Източна Украйна и Сирия, както и подкрепяните от Иран милиции в Сирия да бъдат държани далеч от границата с Израел. Никак не било случайно, че Лавров и Герасимов са пристигнали в Берлин от Израел, където са били на визита. Тръмп в атака срещу Меркел: Германия е заложник на Русия (ВИДЕО) На запитване на “Билд” от канцлерството са отговорили лаконично: “Разговорът беше поверителен.” По-разговорливи били от руското външно министерство. От там са отговорили, че на срещата в Берлин са били обсъждани обстоятелствата по връщането на бежанци в Сирия, тъй като стотици хиляди сирийци са избягали от ужасите на режима на Асад в Германия. “Билд” описва Герасимов като главен стратег на руско-сирийския военен поход с трагична равносметка – над 6000 избити мирни граждани от руските бомби и над два милиона прогонени от родните им места след края на 2015 г. Освен това от 2014 г. заради ролята му във войната в Украйна руският шеф на Генщаба е включен в европейския списък за налагане на санкции. Лицата, чиито имена фигурират във въпросния списък, нямат право да посещават държави членки на ЕС. Въпреки това Герасимов е пристигнал в Берлин, след като федералното правителство на Германия е използвало вратичка – при важни обсотятелства се допускат изключения. Цитират се и критики от страна на опозицията. Според експерта по външни работи на Свободната демократическа партия Биджан Джир-Сарай било жалко, че Берлин пазел пълно мълчание по обсъжданите теми по време на срещата: “Това безмълвие превръща разговора в подозрителен.” Меркел: НАТО трябва отново да се фокусира върху заплахата от Русия Недопустимо било и че федералното правителство не оповестило предварително срещата на високопоставените руски политици с Меркел и Маас. За нея се разбрало едва впоследствие и то от медии. Цитиран е и Омид Нурипур, специалист по външна политика от друга опозиционна партия - Съюз90/Зелени”: “Стъписващо е, че федералното правителство кани в Германия официални лица, включени в забранителен списък да посещават държави от ЕС. Поради това ще настояваме за парламентарна процедура.” Меркел: НАТО трябва отново да се фокусира върху заплахата от Русия", "date": "2018.07.26", "title": "Загадъчна среща на Меркел с Лавров в Берлин"}
{"url": "http://clubz.bg/71103-nabyrzo_glasuvano_cigarite_za_iqos_okolo_6_leva", "text": "След няколко седмици на драматични обсъждания днес без никакъв дебат депутатите приеха акцизът за т.нар. нагреваеми цигари да се повиши. Така една кутия от пълнителите за IQOS HEETS, единствените бездимни цигари на българския пазар в момента, от 5,50 лева ще скочи до цени между 6-6,50 лева. Повишението влиза в сила от 1 октомври тази година. Акцизът за иновативния продукт става вече 233 лева вместо досегашните 152 лева, колкото е за рязания тютюн. Заявката на управляващите е, че през следващата година акцизът, съответно и цената на този вид тютюневи изделия плавно ще се вдига до достигане на 50% от акциза на конвенсионалните цигари.  \"Пълна промяна\" на закона за акциза. Нагреваемите цигари - над 6 лева Единствените, които опонираха днес бяха от БСП. Аргументът им бе вече изговореният - не може по средата на годината да се изменят бюджетни закони.  Под \"лобисти за бюджета\" той визира самоопределението, което си даде вносителят на измененията в закона за акцизите Менда Стоянова (ГЕРБ). Така Стоянова, която е и председател на бюджетната комисия в парламента, отвръщаше на критиките, че лобира за производителите на конвенционални цигари.", "date": "2018.07.26", "title": "Набързо гласувано: цигарите за IQOS около 6 лева"}
{"url": "http://clubz.bg/71099-proverqvame_kak_administraciqta_boravi_s_lichnite_ni_danni", "text": "Всеки гражданин вече може да провери кои негови лични данни фигурират в публичните регистри и как те се използват от администрациите. За целта обаче е необходим електронен подпис или ПИК от НОИ. Услугата „Предоставяне на персонална справка на физическо лице за достъп от трети лица до негови данни, налични в регистри, през Средата за междурегистров обмен RegiX“ e достъпна за потребители в Системата за сигурно електронно връчване ( ), поддържана от Държавна агенция „Електронно управление“ (ДАЕУ), съобщиха от пресцентъра на Министерския съвет. Регистрация може да бъде направена с Квалифициран електронен подпис (КЕП) или Персонален идентификационен код (ПИК) на Националния осигурителен институт. . Продължава процесът по присъединяване на нови регистри, допълват от МС и обобщават: Услугата е създадена по инициатива на вицепремиера Томислав Дончев и ДАЕУ. Тя е в синхрон с разпоредбите на Общия регламент на ЕС за защита на личните данни, на Закона за електронното управление и на подзаконовите нормативни актове за неговото изпълнение. ", "date": "2018.07.26", "title": "Проверяваме как администрацията борави с личните ни данни"}
{"url": "http://clubz.bg/71101-rajyneyr_otkazva_da_plati_kompensacii_zaradi_stachkite", "text": "Нискотарифната авиокомпания \"Райънеър\" (Ryanair) днес отказа да компенсира пътниците, чиито полети са отменени заради стачка на служителите на авиопревозвача тази седмица, тъй като смята протестните действия за неоснователни, предаде ДПА. Компанията отмени 600 полета вчера и днес заради стачка на стюардите и стюардесите в Белгия, Испания и Португалия, като са засегнати около 50 000 пътници. Според европейските разпоредби при отмяна на полети авиокомпанията трябва да плати на всеки пътник 250 евро при определени условия. \"Райънеър\" напълно спазва всички норми на ЕС. Тъй като тези отменени полети са в резултат на извънредни обстоятелства, не се дължи компенсация, посочва авиопревозвачът. \"Райънеър\" отбелязва, че не се дължи компенсация, когато синдикатите действат необосновано и напълно извън контрола на авиокомпанията. Какво да правите, когато има стачка в \"Райънеър\"  Следващата седмица \"Райънеър\" е изправен пред нова еднодневна стачка на пилотите от Ирландия. Европейският пилотски синдикат обвини компанията в опит да подкопае синдикатите, след като превозвачът предупреди, че може да съкрати 300 души в Ирландия през тази зима. Нискотарифната авиокомпания \"Райънеър\" (Ryanair) предупреди днес служителите си в Ирландия, че през зимата могат да бъдат съкратени до 300 работни места, предаде ДПА. Превозвачът съобщи, че е отправил предупреждение за евентуални съкращения до 100 пилоти и 200 представители на кабинния персонал, след като съветът на директорите му одобри намаляване на самолетите, базирани в Дъблин, от 30 до 24 през зимните месеци.  Ако съкращенията станат факт, компанията ще предложи прехвърляне в Полша и евентуално на други места.  \"Райънеър\" е засегнат от най-тежката седмица на стачки за над три десетилетия дейност заради неуспеха да се договори със синдикатите, които реши да признае за първи път, припомня Ройтерс. Близо 25 от пилотите, базирани в Дъблин, вчера проведоха трета 24-часова стачка за две седмици, а кабинният персонал в Италия, Испания, Португалия и Белгия започна днес двудневни протести, довели до отмяната на над 12 процента от полетите по разписание.  Компанията поднесе извинения на 50 000-те пътници, чиито полети са отменени в четирите страни, допълва ТАСС.  Служителите настояват за подобряване на условията на труд и увеличаване на заплатите. Предвид че компанията преживява най-тежката си финансова година за последните пет години и през първото тримесечие печалбата й се срина с 20 процента, тези изисквания едва ли са изпълними, отбелязва ТАСС. Ваканционните планове на хиляди пътници на \"Райънеър\" (Ryanair) могат да бъдат засегнати заради двудневната стачка на кабинния персонал на компанията, която причини отмяна на 600 полета до Испания, Португалия и Белгия, пише БТА. ", "date": "2018.07.26", "title": "\"Райънеър\" отказва да плати компенсации заради стачките"}
{"url": "http://clubz.bg/71092-iranski_general_kym_trymp_zaplashvaj_men_ne_prezidenta", "text": "Висш ирански военен командир заяви днес, че американският президент Доналд Тръмп трябва да адресира заплахите срещу Техеран директно към него, предаде Ройтерс. Ген.-майор Касем Солеймани се подигра с Тръмп и заяви, че той показва морала на нощните клубове и игралните зали. Солеймани оглавява силите \"Кудс\" на елитния Ислямски революционен гвардейски корпус ИРГК, или Революционните гвардейци. Думите на генерала са поредният епизод във войната на думи между двете страни, която достигна ново равнище на агресивност. Иран отхвърли предупреждението на Тръмп, че рискува сериозни последици, ако заплашва САЩ. Тръмп към Иран: Никога повече не заплашвайте САЩ или... На 23 юли американският президент отговори в туитър на думи на Рохани: Солеймани, който като командващ силите \"Кудс\" отговаря за отвърдомрсикет операции на революционните гвардейци, отвърна: Той допълни, че Червено море не е в безопасност, докато американски сили са разположени в района. Саудитска Арабия обяви преди два дни, че временно спира всички петролни доставки през протока Баб ел Мандеб, след като два нейни танкера бяха атакувани от проиранското движение на хутитите в Йемен.", "date": "2018.07.26", "title": "Ирански генерал към Тръмп: Заплашвай мен, не президента"}
{"url": "http://clubz.bg/71100-kriket_legenda_se_obqvi_za_bydesht_premier_na_pakistan", "text": "Пакистанската крикет легенда Имран Хан се обяви се победител на парлаемнатрите избори в страната, предаде Ройтерс. Все още няма официални резултати. Преброяването на бюледините се бави, а почти всички участници сипят обвинения във фалшифициране. Привържениците на хвърления в затвора бивш премиер Наваз Шариф обаче твърдят, че изборите са фалшифицирани, и ги нарекоха атака срещу демокрацията в страна, където дълго време е властвала военна диктатура. Изборният ден в Пакистан: бомбен атентат с 28 жертви Хан призова за взаимно изгодни връзки със САЩ и предложи маслинена клонка на стария враг Индия, като заяви, че двете страни трябва да разрешат отдавнашния си спор за Кашмир. Известен като борец срещу корупцията, Имран Хан бързо спечели популярност, след като прекара дълги години в периферията на пакистанската политика. Акциите на борсите скочиха с 2 на сто на фона на очакванията, че бившият спортист ще може да състави стабилна коалиция. И Пакистанската мюсюлманска лига-Наваз (ПМЛ-Н) на експремиера Шариф, и съперничещата й Пакистанска народна партия (ПНП) твърдят, че в много секции техните наблюдатели или са били изхвърлени по по време на преброяването, или не са получили официално уведомление за резултатити, като вместо това са им дали написани на ръка бележки, чиято автентичност не може да бъде потвърдена. Имран Хан предложи разследване на всички твърдения за фалшификации и заяви, че иска да обедини страната под свое ръководство. Пакистан е заплашен от сериозна икономическа криза, която вероятно ще наложи спасителен пакет от Международния валутен фонд (МВФ). Партията \"Техрик-е-Инсаф\" (ПТИ) на Имран Хан обаче не изключва да искат помощ от Китай, който е най-близкият съюзник на страната. Смъртна присъда заради \"богохулство\" във фейсбук? Да, в Пакистан Според Избирателната комисия преброяването на бюлетините било забавено поради технически проблеми в електронната система и сега броенето се ивършва ръчно. Резултатите се очакват в полунощ българско време. След преброяването на 48 на сто от гласовете ПТИ бе обявена за временен водач. Макар че Имран Хан едва ли ще спечели албсолютно мнозинство, той не би трябвало да има проблем да намери коалиционни партньори сред по-малките партии и независимите депутати. Смъртна присъда заради \"богохулство\" във фейсбук? Да, в Пакистан", "date": "2018.07.26", "title": "Крикет легенда се обяви за бъдещ премиер на Пакистан"}
{"url": "http://clubz.bg/71102-migranti_atakuvat_ispanski_anklav_v_maroko", "text": "Испанските власти казаха, че стотици мигранти са щурмували граничните огради, отделящи северноафриканския испански анклав Сеута от Мароко, предаде Асошиейтед прес, цитирана от БТА. Според полицията в Сеута около 400 мигранти може да са проникнали на испанска земя при щурма тази сутрин. Стотици мигранти от Мароко щурмуваха Испания Африканци от страни на юг от Сахара, живеещи незаконно в Мароко, всяка година се опитват да стигнат до Европа, като се покатерват по високите 6 метра огради от бодлива тел, обграждащи Сеута и другия северноафрикански испански анклав Мелиля. Днешният масиран щурм засилва натиска върху испанските власти заради миграционната вълна напоследък. По данни на Международната организация по миграция от началото на годината в Испания са пристигнали над 22 700 мигранти - три пъти повече в сравнение със същия период на миналата година. Близо 20 000 от тях са пристигнали по море.", "date": "2018.07.26", "title": "Мигранти атакуват испански анклав в Мароко"}
{"url": "http://clubz.bg/71093-sos_razreshi_koncesiq_na_spirkite_v_sofiq_za_15_godini", "text": "Галопирайки през дневен ред от 115 точки, Столичният общински съвет разреши днес на концесия за 15 години да бъдат дадени над 2600-те спирки в София. Освен това има възможност концесията да бъде удължена с още пет години. Въпреки волята на Иванчева, СОС назначи \"душманина\" ѝ за кмет Столичният кмет Йорданка Фандъкова мотивира концесионирането с големите ползи, които София ще има. Тя отказа да се ангажира със срокове кога ще приключи процедурата, тъй като \"най-вероятно ще се проточи във времето заради обжалвания\". За целта София е разделена на четири зони и всеки кандидат може да участва най-много в две, за да не се допусне монопол. Всеки концесионер поема ангажименти за демонтаж на съществуващите спирки, монтаж на новите спирконавеси и елементи около спирката - кошчета, знаци, електронни табла, а също така и поддръжката за целия срок на концесията - почистване, поддръжка и т.н., не и сметосъбиране.  Фандъкова: Не мога да гарантирам, че някой няма да нареди плочката накриво Бъдещите концесионери имат срок от 2 години от сключването на договора със Столичната община да подменят напълно старите и да монтират новите спирки.  Освен това Столичният общински съвет реши да бъде въведен нощен абонамент за паркиране с работно време от 19.30 часа до 8.30 часа и цена от 650 лв. на месец. Нощният служебен абонамент ще обхваща и съботните и неделните дни. Фандъкова прехвърли въпроса за едни 88 милиона към Центъра за градска мобилност  Контролът ще се извършва от екипи на Центъра за градска мобилност и общинска полиция. Промените ще влязат в сила след изтичане на едномесечния срок за обжалване, който започва да тече след гласуването му в Столичния общински съвет. По искане на кмета на София Йорданка Фандъкова на проекта ще се даде 3 месеца изпитателен срок, след който ще се направи анализ и ще се вземе решение дали да бъде продължен. Предложението за промени в Наредбата за паркиране бе на общинския съветник Стефан Марков. Така вече срещу 650 лева на месец собствениците на нощните заведения и хотели ще могат да отдават законно общинската собственост, а не както е сега, коментира Марков. Зам.-председателят на СОС: Горенето на RDF дори ще помогне за чистия въздух Фандъкова: Не мога да гарантирам, че някой няма да нареди плочката накриво Фандъкова прехвърли въпроса за едни 88 милиона към Центъра за градска мобилност  Зам.-председателят на СОС: Горенето на RDF дори ще помогне за чистия въздух", "date": "2018.07.26", "title": "СОС разреши концесия на спирките в София за 15 години"}
{"url": "http://clubz.bg/71105-severna_atina_e_pod_voda_sled_pojarite_video", "text": "Северна Атина днес е под вода след убийствените пожари от изминалите дни. Порои заляха северните предградия на гръцката столица и сателитни градчета след буря и проливен дъжд, съобщават медиите в страната.     Властите съобщиха, че засега “по чудо” няма данни за жертви, а пожарната служба обяви, че е получила стотици обаждания за помощ от граждани, предаде на уебсайта си всекидневникът “Вима”. “Катимерини” показа как водата влачи автомобили в градчето Маруси в северната периферия на атинската градска агломерация. Междувременно спасителите обявиха, че загиналите в пожарите от преди два дни са вече 85, след като в развалините са намерени нови тела.", "date": "2018.07.26", "title": "Северна Атина е под вода след пожарите (ВИДЕО)"}
{"url": "http://clubz.bg/71104-vetoto_domuschiev_mina_edinodushno_sled_nqma_takiva_debati", "text": "Със 185 гласа \"против\" и два гласа \"въздържал се\" Народното събрание пусна ветото на президента Румен Радев върху поправките в Закона за призатизацията и следприватизационния контрол, придобили популярност като \"поправката Домусчиев\".  Макар да бе предварително ясно, че осмото поред вето на Радев ще е първото, което ще получи подкрепа - след като ГЕРБ и \"Обединените патриоти\" обявиха това, дебатите по темата продължиха близо два часа. И в това време... какво ли се не чу - олигарси, модели на управление, линейки на изтрезвителното на входа да парламента, бой - заради   по-рано през деня, приватизатори, комунисти... Един от вносителите на предизвикалите скандал текстове, позволяващи опрощаване на задължения на приватизатори към държавата, ако са минали 5 години от сключване на договора - Емил Димитров- Ревизоро, разкри защо именно той \"се е оказал\" вносител. Защото... бил единственият депутат в София, а текстът бил представен като подкрепен от всички политически сили и от министерства, и от Агенцията за приватизация и следприватизационен контрол. За да е ясно кой е забъркал интригата.   Безпрецедентно: ГЕРБ подкрепя ветото на президента над поправката \"Домусчиев\" Социалистите видимо се бяха подготвили за продължителна дискусия. И след като депутатите от НФСБ, които от самото начало твърдяха, че законопроектът е лобистки и в полза на приватизаторите на Българския морски флот, както заяви вицепремиерът Валери Симеонов, социалистите в началото превзеха трибуната.  Радев наложи вето на поправката \"Домусчиев\" в закона за приватизацията Първи от БСП се изяви проф. Румен Гечев, който похвали, разбира се, бързата редакция на президента Радев. Гечев - без да споменава \"Атака\", чиито депутати единствени след ветото на Радев все още защитаваха поправките, оспори версията, че отмяна на \"лобистките\" текстове ще доведе до фалит на Българския морски флот.  Гечев предупреди министъра на транспорта Ивайло Московски, че наесен ще го пита за внесените в хазната приходи от БМФ, в който и държавата държи 30% от капитала.  Борисов: Ако сме искали да спасим редник Киро, нямаше да заведем дела И продължи за мотивите, с които и депутатите от ГЕРБ, които прокараха и приеха поправките, довели до \"обществен взрив\", са приели в крайна сметка аргументите на Румен Радев да наложи вето. От ВМРО, а по-късно в дискусията и от ГЕРБ, не пропуснаха да припомнят, че по време на приемането на скандалния закон повечето социалисти не само не бяха в залата, за да гласуват \"против\", но и нито един депутат от групата им не взе думата. Това обаче не попречи при дебатите по ветото от БСП да са свръхактивни. Заради обвиненията в лобизъм лично срещу \"патриота\" Емил Димитров-Ревизоро, дошли и от вицепремиера Валери Симеонов, самият депутат излезе на трибуната да се защити. И разказа най-подробно как и защо не е той автор на текстовете, а е бил само \"приносител\", оттеглил е предложението по надлежния ред, но никой не се е съобразил с тази процедура.  После защити президента Радев, заявявайки, че с дебатите в залата  Ревизоро защити и колегата си от ГЕРБ Данаил Кирилов, който отнесе негативите за гласуваните скандални поправки, върнати с ветото, без да има нещо общо с тях. На свой ред Кирилов му благодари.  Кирилов също не пропусна да отбележи как от БСП са си мълчали при дебатите по приемане на законопроекта и са се сетили, че има проблем чак когато президентът наложи вето. След което декларира: На трибуната излезе Крум Зарков от БСП, който бе сред малцината депутати от левицата, присъствали в залата при приемането на законопроекта и гласувал \"против\" него.  Последва атака от Валери Жаблянов срещу \"патриотите\" и ГЕРБ: И продължи: Жаблянов попита управляващите дали имат самоуважение, след като приеха въпросния закон, а след това се солидаризираха с президента Румен Радев. В отговор депутатът от ГЕРБ Тома Биков нарече президента Румен Радев, макар да не го назова по име, , припомняйки на свой ред, че депутатите от левицата не взеха изобщо думата по време на дебатите при приемането на върнатия закон. В отговор Валери Жаблянов се размечта за момента, в който ще има друго правителство, а в ГЕРБ щели да останат 15 души, ако се преборят и за толкова в парламента. Последва реч на председателя на ПГ на ГЕРБ Цветан Цветанов, в която се говореше за консенсус и единство, за конструктивна опозиция и съжаление, че този път е трябвало парламентът да покаже нещо различно като поведение. Той върна лентата към служебния кабинет на Румен Радев, защото не законът за приватизацията е лобизъм, а решението на въпросното служебно правителство да избере доставчик на изтребители.  От ГЕРБ върнаха разговора към времето на кабинета \"Виденов\", атакувайки говорителя от БСП Румен Гечев, който беше министър по това време. В резултат Цветанов \"отнесе\" реплика, че е \"имал трудно детство\".  На трибуната се качи и лидерката на БСП Корнелия Нинова, която отговори на миротворческите призиви на Цветанов, взимайки повод от ръкопашните схватки в \"Обединени патриоти\" по-рано през деня.  По думите ѝ било очевидно, че  и в  От \"Обединени патриоти\" се засегнаха от репликите за схватките им и се защитиха с това, че поне са \"истински\", докато в БСП били подмолни. На трибуната се качи и \"поразяващата уста\" от ГЕРБ Спас Гърневски, който обяви по адрес на БСП, че  . После нарече  Румен Гечев \" Последва гласуването. А то за първи от 8 опита бе в полза на ветото на Румен Радев. Радев наложи вето на поправката \"Домусчиев\" в закона за приватизацията Борисов: Ако сме искали да спасим редник Киро, нямаше да заведем дела", "date": "2018.07.26", "title": "Ветото \"Домусчиев\" мина единодушно. След... няма такива дебати"}
{"url": "http://clubz.bg/71094-britanski_iztrebiteli_sreshtu_ruski_bombardirovach_nad_rumyniq", "text": "Базирани в Румъния самолети \"Тайфун\" на британските кралски военновъздушни сили са били вдигнати днес в отговор на появата на руски боен самолет близо до въздушното пространство на НАТО над Черно море, предаде Ройтерс. Бойната машина, вероятно бомбардировач Су-24, летяла в западна посока. Двата британски самолета излетели от базата \"Михаил Когълничану\" край пристанищния град Констанца. Руският самолет не е навлязъл във въздушното пространство на НАТО. Британските пилоти патрулирали в небето известно време като възпиращ фактор, след което се върнали в базата.", "date": "2018.07.26", "title": "Британски изтребители срещу руски бомбардировач над Румъния"}
{"url": "http://clubz.bg/71089-ekzekutiraha_poslednite_osydeni_za_atakata_sys_zarin_v_tokio", "text": "Япония екзекутира последните шестима осъдени на смърт членове на сектата \"Аум Шинрикьо\", която извърши смъртоносното обгазяване със зарин на метрото в Токио през 1995 г., предадоха ДПА и Асошиейтед прес, цитирани от БТА. Обесиха Шоко Асахара, обгазил със зарин метрото в Токио Съобщението бе направено от министърката на правосъдието Йоко Камикава. Общо 13 последователи на апокалиптичната и антисоциална секта бяха осъдени на смърт заради атаките с газ зарин в час пик в метрото на Токио през март 1995 г. Тогава загинаха 13 и бяха ранени над 6000 души. На 6 юли бяха обесени лидерът на сектата Шоко Асахара, чието истинско име е Шидзуо Мацумото, и други шестима нейни членове. Асахара и другите 12 обвиняеми бяха осъдени на смърт на поредица от престъпления, в които бяха убити общо 27 души. Сектата планираше да свали правителството на Япония и бе натрупала арсенал от химически, биологични и конвенционални оръжия в очакване на апокалиптичен сблъсък. Името й \"Аум Шинрикьо\" означава \"Върховна истина на Аум\". Сектата твърдеше, че е имала 10 000 последователи в Япония и 30 000 в Русия. Тя се е разпуснала, но близо 2000 души продължават да спазват ритуалите й в три откъснали се групи, които се следят от властите. \"Аум Шинрикьо\" смесва будистка и хиндуистка медитация с апокалиптични теории. През 80-те и 90-те г. на ХХ век сектата успя да привлече до 10 000 последователи, включително учени, лекари, адвокати и други представители на елита, преди да извърши атаката със зарин в токийското метро и други престъпления. Япония, заедно със САЩ, е една от малкото развити страни, които прилагат смъртното наказание, отбелязва ДПА.", "date": "2018.07.26", "title": "Екзекутираха последните осъдени за атаката със зарин в Токио"}
{"url": "http://clubz.bg/71095-naj_dylgoto_za_veka_lunno_zatymnenie_shte_se_vijda_i_ot_bylgariq", "text": "Броени часове делят любителите на небесните спектакли от две впечатляващи събития - най-дългото за века \"кърваво\" лунно затъмнение и най-близкото от 15 години отстояние на намиращия се в опозиция Марс от Земята. Любители и професионалисти ще вперят погледи към небето, за да наблюдават на 27 юли дългото близо 1 час и 43 минути лунно затъмнение и Марс, който ще се намира \"само\" на 57,6 милиона километра от Земята и ще изглежда впечатляващо ярък.  Пълното лунно затъмнение ще продължи 1 час, 42 минути и 57 секунди. Преди и след него ще се наблюдава частично затъмнение, което означава, че Луната ще прекара в сянката на Земята общо 3 часа и 54 минути, съобщава Ройтерс, позовавайки се на НАСА. Лунното затъмнение ще се вижда от България от началото да края. Фазата на затъмняването на луната започва след 21.00 часа, но м , казва пред \"Фокус\" Никола Петров – директор на Националната астрономическа обсерватория \"Рожен\". Затъмнението, което предизвика много емоции (ВИДЕО) Впечатляващото лунно затъмнение ще може да бъде наблюдавано от Европа, Африка и Близкия изток между залез и полунощ на 27 юли и в голяма част от Азия и Австралия между полунощ и изгрев на 28 юли. Северна Америка обаче ще пропусне небесния спектакъл. От НАСА уточниха, че  . Следващото, макар и не толкова продължително затъмнение ще бъде през януари следващата година, когато Луната ще остане в сянката на Земята малко над един час. Подобно на предстоящото явление с продължителност близо два часа няма да бъде наблюдавано отново до август 2036 г., отбелязва в. \"Дейли стар\".  Слънчевото затъмнение може да се гледа от цялата страна По същото време Марс ще бъде в опозиция, т.е. ще се намира в противоположна посока на Слънцето на небето, гледано от Земята.   Яркостта се дължи на най-близкото отстояние на Марс от Земята от 15 години. Прашната буря, която бушува от известно време на Червената планета, не пречи на гледката от Земята, и дори я прави по-ярка, тъй като прашните частици отразяват слънчевата светлина, отбелязва Асошиейтед прес. Марс не се е бил на толкова близко разстояние от Земята от 15 години. През 2003 г. двете планети се намираха на най-близко разстояние от близо 60 000 години - 55,7 милиона километра. От НАСА отбелязват, че подобно приближение няма да се случи отново до 2287 г.  Следващото макар и не толкова близко отстояние между Земята и Марс ще бъде наблюдавано през 2020 т. Тогава двете планети ще се намират на разстояние от 62 милиона километра.  И ако двете редки явления не са достатъчни, поклонниците на небесните спектакли могат да се оглеждат и за падащи звезди - на 27 и 28 юли ще бъде максимумът на метеорния поток Южни Делта Аквариди. Слънчевото затъмнение може да се гледа от цялата страна", "date": "2018.07.26", "title": "Най-дългото за века лунно затъмнение ще се вижда и от България"}
{"url": "http://clubz.bg/71085-pytnata_agenciq_s_nov_organ_zaradi_tol_sistemata", "text": "Тол системата ще се контролира от ново структурно звено към Агенция \"Пътна инфраструктура\" - Национално тол управление. Това предвиждат част от приетите на първо четене днес промени в Закона за движение по пътищата. Те са свързани с изграждането и функциониране на смесената електронна система за събиране на таксите за ползване на платената пътна мрежа. През септември ще бъдат направени обществени обсъждания, на които да се дискутират цените и обхватите на тол системата, обеща Станислав Иванов (ГЕРБ). Предложенията, внесени от депутати от ГЕРБ, включват и въвеждането на т.нар. уикенд електронна винетка с валидност от 12.00 часа в петък до 23.59 часа в неделя. Електронната винетка за леките автомобили ще бъде въведена от 1 януари 2019 г., а тол таксата - от 16 август 2019 г.  Австрийската „Капш“ ще изгражда тол системата за 150 млн. лв.  В подкрепа на законопроекта гласуваха 113 народни представители, един беше против, а 69 се въздържаха. Превозни средства над 3.5 тона ще използват тол системата, на база изминатото разстояние. То ще се изчислява с монтирано в превозното средство бордово устройство, което регистрира данните за изминатия път с помощта на глобална навигационна сателитна система. Австрийската „Капш“ ще изгражда тол системата за 150 млн. лв.  За превозните средства, които нямат такова устройство, законът предвижда използването на маршрутна карта. Леките автомобили ще бъдат с електронни винетки на база време. Предвидена е възможност тол таксите да се заплащат по електронен път и в брой на пунктове. А за електронните винетки - чрез терминали за самотаксуване или с картово плащане. Има и възможност за събиране на вземанията чрез т.нар. карти за гориво, издавани от различни търговци, чрез които се осъществяват безкасови регистрации на разплащанията, с карти или чипове, които отчитат трансакцията. АПИ ще има правомощията да сключва договори с тези търговци. Световният икономически форум: голяма корупция и лоши пътища в България От ДПС обявиха, че ще гласуват с \"въздържал се\", макар да подкрепят принципно въвеждането на тол системата. Танер Али (ДПС) изрази надежда между първо и второ четене на законопроекта да бъдат предложени варианти как да се облекчат общините в поддържането на пътната мрежа, която я тяхна отговорност. От БСП също обявиха, че подкрепят въвеждането на тол системата, но заподозряха управляващите, че умишлено я бавят. Освен това настояха министърът на регионалното развитие и благоустройството Николай Нанков да присъства в залата при обсъждането на законопроекта. От ГЕРБ заявиха, че министърът е във Велико Търново и вчера вече е бил в парламента, където е давал разяснения. Ново двайсе. Вдигнаха тавана за разходи на пътната агенция със 180 милиона Съмняваме се, че на 1 януари 2019 г. (за когато е обявен стартът й - б.р.) тол системата ще е документно и административно обезпечена, каза Дора Янкова (БСП). Тя призова, когато общините кажат, че имат нужда от финансов ресурс за пътища, депутатите да решат да отделят такъв. Филип Попов (БСП) отбеляза, че в оценката за въздействие \"няма една запетайка по отношение на финансовите параметри на този закон\". Австрийската „Капш“ ще изгражда тол системата за 150 млн. лв.  Световният икономически форум: голяма корупция и лоши пътища в България Ново двайсе. Вдигнаха тавана за разходи на пътната агенция със 180 милиона", "date": "2018.07.26", "title": "Пътната агенция с нов орган заради тол системата"}
{"url": "http://clubz.bg/71087-cirkyt_siderov_simeonov_prikriva_dva_mnogo_vajni_vyprosa", "text": "Бяха партньори, единият беше кум на другия, после се замерваха с предмети, обиждаха се с думи, пак се събраха, отново бяха заедно на сватба, влязоха и във властта, а от няколко дни за пореден път са в публична война. Отношенията между Волен Сидеров и Валери Симеонов щяха да приличат на сюжет за турски сериал, ако двамата не бяха съпредседатели на коалицията “Обединени патриоти”, която е партньор на ГЕРБ в правителството. Председателят на парламентарната група на “патриотите” Волен Сидеров съвсем директно поиска вицепремиерът от същата политическа сила Валери Симеонов да бъде отстранен, защото не изпълнявал програмата им. Това е политически нонсенс - споразумението за коалиционното правителство е подписано от Бойко Борисов от името на ГЕРБ и от тримата съпредседатели на “патриотите” - тоест и от атакувания Симеонов. Така вътрешната “патриотична” разправия е директно обвързана със съдбата на правителството. Поне така изглежда. А това дава основание на всички да гледат прекалено сериозно на този цирк, който обаче не застрашава, а дори напротив - помага на кабинета. Защото прикрива два много важни въпроса. Преди седмица депутати от ГЕРБ, ДПС, “Воля” и “патриотите”, но без партията на Симеонов НФСБ, приеха законови промени, които освобождават фирмите от задължения по неизпълнения на приватизационния договор. Валери Симеонов нарече закона “спасяването на редник Киро”, като имаше предвид председателя на най-голямата работодателска организация и приватизатор на Българския морски флот Кирил Домусчиев. По инициатива на Симеонов преди година държавата атакува в съда арбитражно решение, което позволяваше неизпълнение на договора заради “стопанска непоносимост”. Държавата спечели делото и Домусчиев може да плати санкция от 58 милиона лева. Но солидно мнозинство депутати му позволиха да не го прави. Президентът Румен Радев наложи вето, а ГЕРБ за първи път реши да го подкрепи. Така “редникът” не бе спасен. \"Обединени патриоти\" вече и във физически сблъсък Атаката на Симеонов срещу лобисткия закон провокира остра реакция на Сидеров. Обвини го, че „убива бизнеса и трепе фирми“, тръгна да проверява проверките му по Черноморието. Дори да беше спряла само дотук, историята пак щеше да е достатъчно абсурдна - вицепремиер обикаля дискотеки, за да контролира шума, а след него председател на парламентарна група обикаля същите дискотеки, за да контролира вицепремиера... Сидеров обвини Симеонов, че с действията си „връща ДПС на власт“, което звучи особено от устата на политик, чиито действия през годините удивително съвпадат с интересите на ДПС. Накрая Сидеров спомена и „спасяването на редник Цеко“, с което напомни за активната роля на Симеонов в решението на правителството за промяна в плана за управление на природен парк „Пирин“, което пък е в интерес на концесионера - според Бойко Борисов това е Цеко Минев. Атаката на Сидеров бе подкрепена от свързаните с Пеевски медии, някои от които дори цитираха негови все още непроизнесени, но вероятно планирани думи. Всичко това напомня за мощта на интересите, до които двамата „патриоти“ се доближават. И поражда въпроса кои точно са редниците. В тази история има очевидни поуки - че „Обединени патриоти“ без единно ръководство са неефективна политическа сила; че най-едрият бизнес лесно намира политическа подкрепа и че влиянието на т.нар. олигарси понякога се оказва по-силно, отколкото всички предполагат. Големите въпроси обаче са други и те остават незабелязани зад пушилката: защо Борисов и ГЕРБ участват в подобни лобистки схеми и защо отстъпват чак когато президентът наложи вето; както и защо основната опозиционна партия БСП се прави, че не забелязва подобни лобистки пробиви. \"Ако сме искали да спасим редник Киро, редник Райън или когото и да е - нямало е да заведем дела\", коментира Борисов и напомни, че точно преди година правителството реши да отпусне пари на Министерството на икономиката, за да покрие разходите по делото за Българския морски флот. Това е факт. Въпросът е защо веднъж ГЕРБ подкрепят интереса на държавата в този спор, а в следващия момент цялата парламентарна група подкрепя интереса на приватизатора. Циркът между Сидеров и Симеонов покри този въпрос. Покри и друг не по-малко важен въпрос - защо нито един депутат от БСП не се изказа против лобистката поправка в Народното събрание и защо повечето народни представители дори ги нямаше в залата, когато текстът бе гласуван. Тези два основни политически въпроса бяха заметени. Заметен беше и последващият трети: защо ГЕРБ и БСП са мълчаливо единни в такива случаи? А шоуто „Сидеров - Симеонов“ дотолкова прикова интереса, че вечерта след приемането на спорния текст най-големите телевизии подробно информираха за техния конфликт, но така и не съобщиха коя партия как е гласувала. \" \"", "date": "2018.07.26", "title": "Циркът \"Сидеров - Симеонов\" прикрива два много важни въпроса"}
{"url": "http://clubz.bg/71096-italiq_potvyrdi_vklyuchva_se_za_azerskiq_gaz", "text": "Въпреки съпротивата на някои министри от новото италианско правителство президентът на Италия Серджо Матарела потвърди ангажиментите за реализация на газопровода ТАР в присъствието на президента на Азербайджан Илхам Алиев в Баку. Заради газопровод садят 400 000 дървета в Северна Гърция Трансадриатическият газопровод ще транспортира на пазарите в Европа природен газ от находището \"Шах Дениз 2\" в Каспийско море. \"В допълнение към отличното ни сътрудничество в областта на енергетиката търсим възможности за сътрудничество и в други области. Говорихме за дейността на италианските компании в Азербайджан. Оценяваме усилията на Италия и Азербайджан да завършат Южния газов коридор и потвърждаваме, че и двете страни ще работят, за да намерят начини да се справят с тези въпроси от общ интерес\", заяви Матарела. Германия отпуска €1.2 милиарда за Южния газов коридор Тези изявления идват, след като някои министри от новия кабинет изразиха несъгласие с изграждането на ТАП. Преди месец министърът на околната среда Серджо Коста заяви, че \"въз основа на енергийната ни политика и международните цени на газа, които намаляват, този проект днес изглежда безсмислен...\" Но сериозните глоби, които заплашват Италия, ако напусне проекта, изглежда, са предотвратили съпротивата на лидерите на движение \"5 звезди\". Радев подкрепи в Баку Южния газов коридор Консорциумът, който управлява тръбопровода, междувременно разглежда възможността за промяна на наземния маршрут на TAP в Италия. Целта е да се намери компромис с местни общности, което се противопоставят на изграждането на тръбата заради въздействието върху околната среда и опасенията от щети върху производството на зехтин в региона. Борисов рекламира в Истанбул хъб \"Балкан\" и Южния газов коридор (ВИДЕО) Тръбопроводът с дължина приблизително 878 километра ще бъде свързан с Трансанатолийския тръбопровод (ТАНАП) в Кипи, на гръцко-турската граница, и ще пресече Гърция, Албания и Адриатическо море, преди да \"акостира\" в Южна Италия. Пътят на TAP може да улесни и диверсифицира доставките на газ за няколко страни от Югоизточна Европа, включително Албания, Босна и Херцеговина, България, Хърватия и Черна гора. От юни азерският газ потича към Европа Германия отпуска €1.2 милиарда за Южния газов коридор Радев подкрепи в Баку Южния газов коридор Борисов рекламира в Истанбул хъб \"Балкан\" и Южния газов коридор (ВИДЕО) От юни азерският газ потича към Европа", "date": "2018.07.26", "title": "Италия потвърди - включва се за азерския газ"}
{"url": "http://clubz.bg/71098-shefyt_na_futbola_v_germaniq_prizna_za_greshki_s_mesut_jozil", "text": "Президентът на Германския футболен съюз (ДФБ) Райнхард Гриндел призна, че е допуснал грешки в комуникацията и представянето на ситуацията около снимката на Месут Йозил с турския президент Реджеп Ердоган, съобщи \"Политико\". Гриндел обаче категорично отхвърли обвиненията на футболиста в расизъм. Месут Йозил напусна отбора на Германия заради \"расизъм и неуважение\" На 22 юли Йозил обяви, че напуска националния отбор на Германия заради вълната от критики към него заради снимката. Футболистът се оплака, че ДФБ, Гриндел, феновете и медиите имат двоен стандарт към хората от турски произход и че не застанали на неговата страна, когато към него били отправени расистки обиди. Йозил заяви, че в очите на Гриндел и поддръжниците му е германец, когато отборът печели, но е имигрант, когато губи. Той стана световен шампион с Германия през 2014 г. и тогава бе сред най-добрите играчи на \"маншафта\". На мондиала тази година обаче тимът отпадна още в групите, а Йозил бе сред най-освиркваните от феновете футболисти. В допитванията голяма част от запалянковците изтъкват, че нападките им срещу футболиста не са заради турския му произход, а заради слабата игра.", "date": "2018.07.26", "title": "Шефът на футбола в Германия призна за грешки с Месут Йозил"}
{"url": "http://clubz.bg/71081-bylgarinyt_toleranten_kym_jenata_no_ne_i_kym_tretiq_pol", "text": "Серия от социологически проучвания от 2015-а и 2018 г. показва, че българинът не одобрява проявата на дискриминация по отношение на жените, но в същото време е доста резервиран спрямо хората с различна от хетеросексуалната полова ориентация. Изследванията са на \"Галъп интернешънъл\". Агенцията ги публикува днес \"във връзка с големия интерес към темата с Истанбулската конвенция\". Очаква се утре Конституционният съд да се произнесе по питането на ГЕРБ противоречи ли конвенцията на основния закон. Данните на \"Галъп\" са от ноември 2015 г. и януари и февруари 2018 г., когато се вихреха дебатите около т.нар. трети пол, \"джендъри\" и пр., а управляващите прехвърлиха горещия картоф в ръцете на КС. Зададени са били три въпроса. На въпроса \"Ставали ли сте свидетел на дискриминация на жени или мъже заради техния пол през изминалата година?\" 84% са отговорили с \"не\", 14 с \"да\", а 2 на сто с \"не знам\". \"В България няма закон за равнопоставеност на мъжете и жените. Според вас трябва ли да бъде приет такъв закон?\", са попитали още социолозите. 73% са отговорили, че трябва да има такъв закон, 23 на сто, че не трябва, а 4% нямат отговор. Щом няма Истанбулска конвенция: 5 искания към държавата срещу домашното насилие Последният въпрос касае физическото насилие: \"Съгласен ли сте или не със следното твърдение: Мъжът може да удря шамар на жената.\" 95% категорично отговарят с \"не\", 5% - смятат, че \"пошляпването\" на благоверната е разрешено. Колебаещи се по този въпрос няма. Според него  , а 12% не могат да преценят. 89 на сто не смятат, че жената трябва да се подчинява на мъжа, 10% са на обратното мнение, а 1 на сто нямат никакво мнение. Зададен им е бил въпросът: Тук 57 на сто посочват \"да\", 20% - \"не\", а 23 на сто не могат да отговорят. Разбивката по пол показва, че по този показател жените са по-толерантни от мъжете.  Зададен е бил и въпросът: \"Вие лично чухте ли за т.нар. Истанбулска конвенция?\" Оказва се, че почти няма някой, който да не е чул. 86% отговарят с \"да\", 11% с \"не\", а 3 с \"не знам\". Голяма част от запитаните обаче не одобряват приемането й (от тези, които са посочили преди това, че са чували за нея). Не са малко и тези, които нямат отговор. На въпроса   на този въпрос.", "date": "2018.07.26", "title": "Българинът толерантен към жената, но не и към \"третия пол\""}
{"url": "http://clubz.bg/71083-borisov_i_shef_ot_rosatom_si_govorqt_za_bydeshteto_na_mirniq_atom", "text": "Втория живот на АЕЦ \"Козлодуй\" и възраждането на АЕЦ \"Белене\" са обсъдили на среща в Министерския съвет днес премиерът Бойко Борисов и първият заместник генерален директор на руската държавна корпорация \"Росатом\" Кирил Комаров.  \"Росатом\" дава лек заден за АЕЦ \"Белене\" Двамата са отбелязали успешното сътрудничество между българската и руската страна в изпълнението на проекта за удължаване живота на V и VI блок на АЕЦ \"Козлодуй\", се разбира от съобщението на правителствената информационна служба. По думите на премиера Борисов продължаването на срока на експлоатация на двата енергоблока на атомната ни централа е един от основните приоритети на правителството в областта на енергетиката.  Изпълнител на проектите е \"Росатом\", която освен реакторите на АЕЦ \"Козлодуй\" е доставила и тези на неосъществената АЕЦ \"Белене\". За реакторите на втора атомна се наложи българската държава да плати над 620 милиона евро, след като \"Росатом\" осъди НЕК в международния арбитраж. Причината е, че реакторите са поръчани по времето на кабинета \"Станишев\", въпреки че не е имало договор за строителството на \"Белене\".  АЕЦ \"Белене\" - цялата история в дати и числа На срещата в МС днес премиерът е информирал руската страна за парламентарното и правителственото решение за възобновяване на дейностите по търсене на възможност за изграждане на АЕЦ \"Белене\". Заложените от българска страна условия предвиждат изграждане на централата съвместно със стратегически инвеститор на пазарен принцип и без предоставяне на държавна гаранция. Процедурата за избор на стратегически инвеститор за АЕЦ \"Белене\" ще бъде обявена в края на годината, стана ясно преди ден. Комаров, който е председател и на управителния съвет на Световната ядрена корпорация, заяви, че \"Росатом\" ще се запознае внимателно с условията на процедурата, за да реши дали да участва. Китайският посланик: АЕЦ \"Белене\" трябва да се реализира на пазарен принцип По думите му \"България активно участва в този проект, защото беше поръчано, произведено, заплатено оборудване, което сега принадлежи на БЕХ\". Първият заместник генерален директор на \"Росатом\" изрази увереност, че българското правителство ще вземе мъдро решение как да бъде осъществен този проект. Парламентът извади АЕЦ \"Белене\" от гьола АЕЦ \"Белене\" - цялата история в дати и числа Китайският посланик: АЕЦ \"Белене\" трябва да се реализира на пазарен принцип Парламентът извади АЕЦ \"Белене\" от гьола", "date": "2018.07.26", "title": "Борисов и шеф от \"Росатом\" си говорят за бъдещето на мирния атом "}
{"url": "http://clubz.bg/71090-ot_petiq_pyt_stolichnata_obshtina_dari_dva_imota_sreshtu_edin_na_chastnik", "text": "Петият опит за \"взаимно дарение\" на терени за строеж между Столичната община и частник се оказа успешен. Процедурата практически представлява нов метод за извършване на старите \"заменки\" на имоти, които обаче вече са забранени по закон. Процедурата обаче изисква 3/4 от гласовете на общинските съветници. Днес Столичният общински съвет успя да събере нужного мнозинство от 46 гласа (точно, колкото е минимумът от 3/4, за да мине решението - б.р.) Така общинарите дадоха зелена светлина терен в столичния район \"Сланина\" на частника Владислав Дучев, отреден е за жилищно строителство според всички устройствени планове и с издадено разрешение за строеж, да стане общински. В замяна общината дарява два свои имота на Дучев - в районите \"Лозенец\" и \"Оборище\" и в непосредствена близост до МОЛ-овете в тези райони. Още вчера пред Клуб Z съветникът от БСП Альоша Даков изрази съмнения, че сделката с даренията ще ощети общината. Днес само седмината общински съветници от левицата и по един от АБВ и \"Сердика\" гласуваха \"против\" замяната на имоти, представена като взаимни дарения.  Дарения на имоти - новата форма на старите \"заменки\"? Според БСП оценката на имота на частника е завишена, за сметка на занижена оценка на общинските имоти, които ще му бъдат предоставени като насрещно дарение. А това значи, че общината ще бъде ощетена - тоест частникът ще доплати по-малко за новите имоти, които ще получи. Първоначално оценител на терена в \"Слатина\" е Юлия Димитрова-Цекова. Името й нашумя покрай историята с \"Царските конюшни\", по която също бе оценител. Делото за Царските конюшни тръгна с фалстарт След третия провален опит дарението да мине през гласуване в общинския съвет, оценителят е сменен, а цената, която трябва да доплати частникът Дучев за двата общински имота се повишава с около 100 000 лв. - от 400 000 лв. на 500 000 лв. В крайна сметка според решението парите, които общината ще получи, са толкова -  около 500 000 лв. Казусът с частния терен в \"Слатина\" се точи от 2011 г. Причината е, че местната общност протестира срещу застрояването на имота, въпреки че той е отреден за жилищно строителство. На терена обаче има стара детска площадка, която хората настояват да остане такава. Заради общественото недоволство - поне това е мотивът на ГЕРБ от самото начало, се стига до решението на въпроса с \"насрещни дарения\". Не е ясно обаче какво ще стане, ако и хората от \"Лозенец\" и \"Оборище\" решат, че са недоволни, когато частникът, придобил общинските имоти, реши да строи на тях.  Терените, които общината предоставя, са в район \"Лозенец\" до метрото (1059 кв. метра, оценен на 2.226 млн. лева) и на ъгъла на булевардите \"Мадрид\" и \"Ситняково\" (620 кв. метра с оценка и 1.886 млн. лева). В първия терен според устройствените планове може да се построи жилищна сграда, а във втория - обществена сграда. Имотът в \"Слатина\" е оценен на 3,7 млн. лв. заради разрешителното за строеж и общината взима предвид тази оценка, а не по-ниската, която е на база самия терен, обясни Дяков. Разликата между двете оценки е около половин милион лева, обясни той. Второто взаимно дарение, което общинските съветници трябва да гласуват днес според дневния ред, засяга частен и общински имот съответно в \"Младост 4\" и \"Младост 1\". Идеята е Столичната община да дари имот от 2.5 дка, непосредствено до \"Бизнес парк София\" и метростанцията, като в замяна получи от дружеството \"Експо истейт пропърти\" терен в \"Младост\" 1 от 1.7 дка и доплащане. В този случай има и друга подробност, съобщава \"Дневник\" - краен собственик на \"Експо истейт пропърти\" е Янко Пехливанов - баща на областния управител на София Николай Пехливанов. Доплащането обаче е значително в сравнение с първия случай - общината иска 700 000 лв., въпреки че първоналачно е поискала само 200 000 лв.  Делото за Царските конюшни тръгна с фалстарт", "date": "2018.07.26", "title": "От петия път: Столичната община \"дари\" два имота срещу един на частник"}
{"url": "http://clubz.bg/71084-obedineni_patrioti_veche_i_vyv_fizicheski_sblysyk", "text": "След като в сряда си размениха остри реплики, депутатите от \"Атака\" и НФСБ Волен Сидеров и Валентин Касабов днес влязоха и във физически сблъсък. Поводът за разпрата между коалиционните партньори са взаимните обвинения в прокарване на лобистки интереси. Циркът \"Сидеров - Симеонов\" прикрива два много важни въпроса Тази сутрин Сидеров влязъл в стаята на \"Обединени патриоти\" в парламента и заварил там Касабов. Попитал го защо е тук, след като вчера е заявил, че не го признава за председател на парламентарната група на ОП. Касабов отвърнал заядливо и оттам се развихрил скандал. Крясъците се чуваха дори из парламентарните кулоари. В хода на разправията нервите на Касабов не издържали и блъснал лидера на \"Атака\". Очевидно обаче \"боят\" не е бил съвсем бой, тъй като и двамата са живи и здрави. Сидеров не отказа да коментира пред журналистите. Лидерът на \"Атака\" каза още, че Касабов е обвинил и премиера Бойко Борисов в лобизъм и не се е извинил. А за Валери Симеонов и обвиненията му за лобизъм в ОП обясни: И добави, че неговите изявления срещу вицепремиера били отговор, а не \"първична нападка\". Касабов не искаше да коментира случката, но все пак посочи в отговор на въпрос бил ли е Сидеров: \"Това е измислица.\"  А лидерът на \"Воля\" Марешки, чул за инцидента, излезе от пленарната зала и коментира пред журналисти, че идва да защитава Сидеров. И последва светкавично съобщение от пресцентъра на \"Воля\", в което се разказва как  Предоставяме на вашето внимание цялото партийно съобщение:", "date": "2018.07.26", "title": "\"Обединени патриоти\" вече и във физически сблъсък"}
{"url": "http://clubz.bg/71086-cvetan_vasilev_tyrsq_investicii_za_syrbiq_ot_blagodarnost_che_mi_spasi_jivota", "text": "В Сърбия съм, защото вярвам в сръбската съдебна система повече отколкото в българския съд. Това заявява мажоритарният собственик на фалиралата КТБ Цветан Василев в  . Василев е издирван от България с червена бюлетина на Интерпол за \"злоупотреба в особено големи размери, представляваща особено сериозен случай\". Той е главният обвиняем по делото за фалита на КТБ, но делото започна в негово отсъствие. Цветан Василев притежавал десетки офшорки В интерюто става дума за фабриката за стъкло в Парачин - най-големия завод за стъкло на Балканите, която сега се опитва да започне поцедура за обявяване на фалит. Той беше придобит за 35 млн. евро от консорциум между фирмите \"Рубин\" и \"Глас индъстри\", а средствата за сделката бяха отпуснати от КТБ. През септември 2017 г. търговският съд в Крагуевац уважи иска на фирмата “Вексилум Балкан” за стартиране на процедура за фалит на Сръбската фабрика за стъкло в Парачин заради дълг от над 47 млн. евро. Прокуратурата: Стратегията на Цветан Василев е да изкара процеса политически Цветан Василев е консултант на “Вексилум Балкан” и работи безплатно, както отбелязва самият той в интервюто си. Преди месеци сръбски издания, цитирани от \"Медияпул\", писаха, че има съмнения, че зад \"Вексилум Балкан\" всъщност стои Цветан Василев. Цветан Василев в YouTube: САЩ разследват Пеевски и за пране на пари (ВИДЕО) Относно настоящите си занимания в Сърбия, където получи убежище, Василев споделя: Прокуратурата: Стратегията на Цветан Василев е да изкара процеса политически Цветан Василев в YouTube: САЩ разследват Пеевски и за пране на пари (ВИДЕО)", "date": "2018.07.26", "title": "Цветан Василев: Търся инвестиции за Сърбия от благодарност, че ми спаси живота"}
{"url": "http://clubz.bg/71091-koaliciqta_stabilna_parametrite_naj_dobri_za_vsichki_vremena", "text": "Премиерът Бойко Борисов, шефът на парламентарната група на ГЕРБ Цветан Цветанов, вицепремиерите Валери Симеонов и Красимир Каракачанов, както и шефът на парламентарната група на \"Обединени патриоти\" Волен Сидеров се събраха на спешна среща на управляващата коалиция. Поводът за срещата са скандалите, които се вихрят от няколко дни. \"Обединени патриоти\" вече и във физически сблъсък И допълни: Борисов каза още, че вече има график за срещи между парламентарните групи и правителството. А мотивите за спорените зкаонопроекти били изяснени. Според него коалицията е стабилна. Сидеров също коментира ситуацията. И допълни: Сидеров също се обяви за пълен мандат, за да се свърши всичко, което е полезно за страната. Каракачанов пък се обърна към БСП. Случайно или не Симеонов, чиято реакция по т.нар. закон \"Домсучиев\" бе първоначалната причина за напрежението в коалицията, не взе думата. ", "date": "2018.07.26", "title": "Коалицията - стабилна, параметрите - най-добри за всички времена"}
{"url": "http://clubz.bg/71088-bylgariq_pravi_posleden_opit_da_izbegne_nakazaniq_po_gazovoto_delo", "text": "В ръцете на енергийния министър Теменужка Петкова е да предприеме последен опит, за да постигне България споразумение с Европейската комисия и да избегне санкции от над 300 милиона евро по т.нар. \"газово дело\". Парламентът й даде днес мандат да предприеме действия за постигане на съгласие по заведеното през 2012 г. от Европейската комисия (ЕК) дело срещу държавния газов монопол на българския пазар. Законопроектът беше внесен спешно от група депутати от ГЕРБ начело с Делян Добрев.  Фонд от Кайманите плаши \"Булгаргаз\" със запори С гласуването днес се допълва решение на Народното събрание от 2017 г., с което правителството бе задължено да предприеме тактиката по непризнаване на вина. Решението от ноември м.г., подкрепено единодушно от всички в 44-ото НС гласи: Като аргумент за подкрепа на внесеното \"допълнение\" по това решение председателят на енергийната комисия в парламента Делян Добрев изтъкна постигнатото споразумение между \"Газпром\" и Европейската комисия. На база на това споразумение, постигнато след 6-годишно разследване на ЕК по отношение на монополното положение на руската компания на пазарите на Централна и Източна Европа, \"Газпром\" няма да плаща санкции. Освен това Еврокомисията задължи \"Газпром\" да продава синьо гориво на конкурентни цени на тези пазари, в т.ч. и в България, а руският газов монополист няма да иска от България обезщетение за спирането на проекта \"Южен поток\".  „Газпром“ се разбра с ЕС – няма да плаща глоби Делото, заведено в Съда на ЕС в Люксембург преди 6 години, е срещу \"Булгаргаз\", \"Булгартрансгаз\" и Българския енергиен холдинг (БЕХ), че са злоупотребили с господстващо положение и са възпрепятствали други компании да получат достъп до газопреносната мрежа, газохранилището в \"Чирен\" и др. Ако България не се споразумее с ЕК, е заплашена от санкции, които могат да надхвърлят 300 милиона евро.  Българският енергиен холдинг спешно взе назаем още 150 милиона евро ЕК заведе делото, след жалба на \"Овергаз\", че българските държавни газови компании не са й осигурили достъп до газовата инфраструктура. Компанията на Сашо Дончев искаше да ползва тръбите на \"Булгартрансгаз\", за да внася директно синьо гориво, вместо да го купува от \"Булгаргаз\". Тогава \"Газпром\" все още притежаваше 50% дял в \"Газпром\", но в края на 2015 г. обаче \"Овергаз\" беше отрязан от доставки от \"Газпром\". Сашо Дончев взема контрола в \"Овергаз\" от \"Газпром\" Ябълката на раздора е, че държавната газова компания не предоставя задължителния според изискванията на ЕС максимален капацитет за доставка на газ в двете посоки във всички входни и изходни точки. Става въпрос за точките, в които българската газопреносна мрежа се свързва с румънската - при Негру вода, и с гръцката - при Сидирокастро. Според Еврокомисията \"Булгартрансгаз\" и \"Булгаргаз\", които имат общ собственик и са свързани лица, злоупотребяват с положението си на пазара. Брюксел настоява в собствеността на газовата мрежа да влезе стратегически инвеститор и това е сред условията за прекратяване на делото. Става въпрос за продажба на мажоритарен дял. Българските управляващи обаче са твърдо против подобна идея и бяха склонни на миноритарен дял, като на инвеститора се даде право на вето по важни за \"Булгартрансгаз\" решения. „Газпром“ се разбра с ЕС – няма да плаща глоби Българският енергиен холдинг спешно взе назаем още 150 милиона евро Сашо Дончев взема контрола в \"Овергаз\" от \"Газпром\"", "date": "2018.07.26", "title": "България прави последен опит да избегне наказания по \"газовото дело\""}
{"url": "http://clubz.bg/71079-samodelna_bomba_izbuhna_pred_posolstvoto_na_sasht_v_pekin_snimki", "text": "Бомба е избухнала точно пред посолството на САЩ в Пекин, пострадал е само мъж, който е носел взривното устройство, съобщи американската дипломатическа мисия в Китай. Полицията в китайската столица потвърди, че мъжът е на 26 години и е от региона Вътрешна Монголия. Следователи описват взривното устройство по-скоро като \"самоделен фойерверк\". Преди това новината бе тиражирана от свидетели в социалните мрежи, а посолството дълго отказваше коментар. Взривът е станал около 1 часа по обяд местно време (8 часа българско време) пред югоизточния вход на посолството. Сградата е в квартал с други посолства и луксозни хотели в североизточната част на Пекин. Бомбата е избухнала близо до мястото, където хората се редят на опашка за американска виза. „Уолстрийт джърнъл“ цитира 17-годишен свидетел, който чул силна експлозия и побягнал заедно с други кандидати за виза. По думите му, един човек е ранен и е бил отведен с линейка. Малко след това всички се върнали по местата си на опашката. Редом до хората от опашката полицаи провеждат разследване и събират останки от взрива. „Ройтерс“ съобщава и за пострадала полицейска кола. Малко по-рано агенцията цитира китайски медии, според които жена се опитала да се самозапали пред посолството. Все още няма яснота дали не става дума за първоначално объркване и за един и същ случай.  ", "date": "2018.07.26", "title": "Самоделна бомба избухна пред посолството на САЩ в Пекин (СНИМКИ)"}
{"url": "http://clubz.bg/71045-iran_mejdu_ostavam_i_moje_bi_e_vreme_da_zamina", "text": "Изправени пред засилващия се натиск от страна на Вашингтон и пред икономически санкции, някои млади иранци са решени да модернизират страната си, но част от образования елит предпочита да емигрира, разочарован от отговора на правителството. На сенчест балкон в Техеран група предприемачи правят видеозапис, давайки съвети на бъдещото поколение, в учудващо оптимистична атмосфера предвид притеснителния икономически контекст. Тръмп към Иран: Никога повече не заплашвайте САЩ или... В очите на всички обаче препятствията са огромни: безработица, ръст на цените, сриване на валутата и връщането на американските икономически санкции от следващия месец, след като Вашингтон реши да изостави ядреното споразумение от 2015 г., предизвиквайки опасения от най-лошото. Той е един от организаторите на първата седмица, посветена на стартиращи компании в Техеран, която ще започне на 3 август. Няколко примера дават повод за надежди на най-образованата част от младежта като огромния успех на приложението за таксита Snapp или откриването на нови модерни кафенета и ресторанти. Нетаняху марширува в Москва, Путин държи юздите на Иран Правителството на президента Хасан Рохани гледа на тези повлияни от Запада иновации не толкова негативно, колкото предшествениците си. Този полъх на оптимизъм обаче е по-слаб сред средната и висшата класа, които виждат малко перспективи за политически и икономически промени. Вашингтон се надява, че тази блокада ще доведе до масови антиправителствени прояви. Но бруталният отговор на протестите и опасенията, че ще предизвикат хаос като в Сирия, доведоха до нещо като примирение. Мнозина дори искат да напуснат страната. През този уикенд САЩ засилиха натиска си върху Техеран. Американският президент Доналд Тръмп заплаши Иран в туитър, а държавният секретар Майк Помпейо обяви засилване на пропагандната кампания срещу ръководителите на Ислямската република. Иран към САЩ: Не дърпайте лъва за опашката Но иранската младеж, свикнала с дипломатическите сблъсъци между Вашингтон и Техеран - две трети от иранците са родени след революцията през 1979 г., гледа преди всичко какво става вътре в страната. За мнозина блокирането на платформата за електронни съобщения телеграм през април беше решението, което се оказа прекалено. Някои аспекти на всекидневния живот са се подобрили от гледна точка на младежите, но не достатъчно бързо, за да отговорят на очакванията им. Днес те критикуват открито правителството и системата по начин, който беше немислим само преди няколко години, но се усещат пренебрегнати. Нетаняху марширува в Москва, Путин държи юздите на Иран Иран към САЩ: Не дърпайте лъва за опашката", "date": "2018.07.26", "title": "Иран: между \"оставам\" и \"може би е време да замина\""}
{"url": "http://clubz.bg/71082-smqnata_na_chasovi_poqsi_vliqe_na_stomashno_chrevniq_trakt", "text": "Керълайн Уелбъри, специалист по семейна медицина в Джорджтаунския университет, предупреди, че честата смяна на часовите пояси не нарушава само съня, а се отразява негативно и върху стомашно-чревния тракт, пише в. \"Дейли мейл\", цитиран от БТА. Когато човек преминава през различни времеви участъци, работата на участъка на мозъка, отговарящ за чувството на глад, излиза от обичайния си режим. Това води до разстройство на стомашно-чревния тракт. Проф. Уелбъри нарича това състояние gut lag. За да се избегнат подобни негативни последствия, при дълги полети тя съветва да се храним на малки порции. А веднага след това да съобразим храненето си със съответния нов часови пояс за закуска, обяд и вечеря. Специалистите препоръчват срещу гадене да консумираме зелени ябълки по време на полет. В тях се съдържат полезни влакна, които способстват за отстраняването на предизвикващите гадене микроорганизми. А на пътниците, които им става лошо в самолета, е най-добре да бъдат настанявани на нивото на крилата на летателния апарат.", "date": "2018.07.26", "title": "Смяната на часови пояси влияе на стомашно-чревния тракт"}
{"url": "http://clubz.bg/71074-trymp_otstypi_kraj_na_tyrgovskiq_konflikt_s_evropa", "text": "Председателят на Европейската комисия Жан-Клод Юнкер и президентът на САЩ Доналд Тръмп обявиха, че са постигнали споразумение, слагайки край на месеци търговски конфликт между Вашингтон и Брюксел, който доведе до взаимни наказателни мита, предадоха Франс прес и Ройтерс. САЩ и ЕС постигнаха споразумение, заяви Юнкер, а Тръмп уточни, че двете страни искат да се стремят към   в търговския си обмен на индустриални стоки с изключение на автомобилния сектор. ЕС незабавно ще увеличи вноса си на соя от САЩ, изрази задоволство Тръмп, който обеща да преразгледа въпроса за американските мита върху европейския алуминий и стомана. САЩ и ЕС ще работят съвместно за реформиране на Световната търговска организация (СТО), обяви Тръмп. С тези думи той визира пряко Китай, с който САЩ започнаха търговска война, в която критикуват именно тези практики, отбелязва АФП.     Юнкер подчерта, че той и Тръмп са се договорили да не се въвеждат нови мита, докато текат преговорите, по които незабавно се създава работна група. Той определи срещата като добра и конструктивна. Тръмп беше заплашил да наложи 25-процентни мита върху вноса на автомобили, което щеше да засегне европейски фирми като Бе Ем Ве и \"Фолксваген\". Юнкер към Тръмп: ЕС и САЩ са приятели, не врагове Германският министър на икономиката Петер Алтмайер заяви, че президентът на САЩ Доналд Тръмп и ЕС са постигнали пробив в срещата си по търговски въпроси, предаде Ройтерс. Асоциацията на германските индустриално-търговски камари (DIHK) предпазливо приветства предложените от Тръмп и Юнкер решения за избягване на търговска война, но предупреди, че митата на САЩ върху вносните автомобили още не са отпаднали. Сега от САЩ зависи да изградят наново доверието с Европа и да премахнат незаконните мита, заяви асоциацията. Министърът на търговията на САЩ Уилбър Рос уточни, че в преговорите между Вашингтон и Брюксел ще се обсъдят всички земеделски продукти.", "date": "2018.07.26", "title": "Тръмп отстъпи, край на търговския конфликт с Европа"}
{"url": "http://clubz.bg/71073-4000_zatvornici_umirat_godishno_v_rusiq", "text": "Експерти на ООН по човешките права призоваха руските представители да бъдат разследвани предполагаемите случаи на масови изтезания в сибирски трудови лагери, сред които побоища, електрошокове и заравяния в снега, предаде Ройтерс. Руският зам.-министър на правосъдието Михаил Галперин, който оглавява делегацията на страната си на слушане в Комисията на ООН срещу мъченията в Женева, заяви, че използването на сила в затворите е регламентирано чрез строги правила. Галперин обаче не съобщи подробности за разследвани за мъчения служители в началото на двудневното проучване на Русия. Москва трябва да отговори на подробните въпроси днес. Клип с побой над затворник скандализира руските правозащитници (ВИДЕО 18+) Близо 600 000 души се намират в близо 1000 затвора и центрове за задържания в цяла Русия. От тях всяка година биват регистрирани по 4000 смъртни случая по различни причини. Руските власти арестуваха шестима надзиратели на 23 юли. Това стана, след като разпространено в интернет видео показа как 10 надзиратели измъчват и бият затворник. Модвиг заяви, че записът повдига въпроса за безопасността на съдебната система. Йенс Модвиг попита кой води разследването и кога ще завърши то, както и какво правят властите, за да гарантират сигурността на адвокатката на Макаров, която избяга от страната.  Нов скандал в руска колония - този път заради смърт Фелис Геър – американска членка на Комисията, поиска гаранции, че отговорните за побоя над Макаров в затвор в град Ярославъл ще бъдат изправени пред съда. Тя посочи като типичен пример за бездействия случая с адвоката Магнитски, починал в ареста през 2009 г. Твърди се, че той е бил бит и му е била отказана помощ. Ден след разкритията за побой на надзиратели над Евгений Макаров пък стана ясно, че в трудова колония в Брянска област осъден е починал задушен, след като е бил окован с белезници за стол, а лицето му е било омотано с чаршаф.  Нов скандал в руска колония - този път заради смърт", "date": "2018.07.26", "title": "4000 затворници умират годишно  в Русия"}
{"url": "http://clubz.bg/71078-magistralite_v_bylgariq_bili_naj_evtini", "text": "Магистралите в България са най-евтини, но това не е за сметка на качеството. Това заяви регионалният министър Николай Нанков пред бТВ. Той заяви, че в този мандат основен приоритет е инфраструктурата на Северна България. Според Нанков до три години и половина магистрала \"Хемус\" ще свързва София и Велико Търново. До 2024 г. се планира да е готова цялата магистрала. Той обясни, че се планира и тунел под Шипка, който ще е най-дългият в страната - 3,200 км. От думите му стана ясно, че за древното селище Скаптопара, което беше открито при строителството на магистрала \"Струма\", ще бъдат положени грижи.", "date": "2018.07.26", "title": "Магистралите в България били най-евтини"}
{"url": "http://clubz.bg/71043-tozi_pyt_kuchetata_laeha_no_kervanyt_sprq", "text": "Рекапитулацията на битката около скандалните поправки в закона за приватизацията сочи следното. От едната страна бяха един вицепремиер, неговата партия със скромно парламентарно представителство, една извънпарламентарна коалиция от партии, 3-4 медии и малцинство будни граждани. От другата страна бяха всички парламентарни партии без НФСБ, повечето медии, за които темата не съществуваше, както и голяма част от българските граждани, за които приоритетите в този момент бяха по-скоро други. И в крайна сметка малцинството будни граждани удържа победа, доказвайки старата максима, че големите битки се печелят с малки армии. Нито един политик, освен тези от НФСБ и \"Демократична България\", не може да твърди, че има заслуга за успеха. Да, вярно е, че президентът Румен Радев наложи вето на поправките и по този начин именно той хвърли камъка в блатото. В много други подобни случаи обаче държавният глава също е предпочитал по-скоро да си затрае. Можем само да гадаем какво щеше да е поведението на президента, ако малцинството политици, медии и будни граждани не бе повдигнало въпроса. Както и да го въртят, както и да го сучат депутатите от ГЕРБ, начело с председателя на групата Цветан Цветанов, не могат да намерят оправдание за факта, че бяха готови да дадат едни 60 млн. лв. на един от най-големите бизнесмени у нас. Докато за много други обществени нужди в бюджета все няма пари, а финансовият министър Владислав Горанов е готов да убие всеки със строгия си поглед. В БСП за пореден път бяха не опозиция, а по-скоро мълчалив коалиционен партньор на ГЕРБ. Нито един депутат от партията не посмя да заклейми публично отстъплението на държавата по отношение на Кирил Домусчиев, който в случая чудесно се вписваше в типично левия термин \"народен изедник\". Вместо да го разгромят на мига от парламентарната трибуна, социалистите заговориха по темата чак след като президентът наложи вето. Дори тогава лидерът на БСП Корнелия Нинова не посмя да назове публично името на Домусчиев, още по-малко пък това на Делян Пеевски, за когото също има съмнения, че щеше да се облагодетелства от поправките. БСП не просто не е опозиция, тя въобще не е лява партия. Що се отнася до Волен Сидеров, отдавна е ясно, че той е всичко друго, но не и български патриот. Покрай казуса със \"закона Домусчиев\" обаче Сидеров свали и маската на загрижен за добруването на широките народни маси. Трябва да му се признае на лидера на \"Атака\", че е добър политик. Години наред той всячески се доказва като пета колона на Москва и крепител на олигархията. Подкрепяше ГЕРБ, беше златен пръст на Пламен Орешарски... И въпреки това все още се задържа в голямата политика за разлика от мнозина преди него с подобно поведение, които отдавна са на бунището на историята. При ДПС всичко е ясно. Тази партия винаги е готова да подкрепи всяка инициатива, която би допринесла полза на олигархичното статукво. Поведението на \"Воля\" от известно време също е повече от ясно. Тя е патерица на управлението, независимо какво говори Веселин Марешки. Ясно е обаче и друго. Малцинството будни граждани може бъде голяма сила. Дори без да имат парламентарно представителство. Онези 3-4 медии, заради които България все пак не е на последно място по свобода на словото, също имат ресурс да водят и да печелят битки. Факт е, че при нас т.нар. система checks and balances се изчерпва до мерене на егото между президента и премиера. Този път президентът реши да се възползва и да прибави някоя и друга точка към рейтинга си, което видимо ядоса Бойко Борисов. Премиерът разпореди на депутатите от ГЕРБ да обяснят как още преди ветото на президента са били готови с отмяна на поправките, които самите те бяха гласували само преди няколко дни. Въпреки това обаче историята с поправките в закона за приватизация доказаха, че у нас, колкото и да е невероятно, все пак има демокрация. Този път не само кучетата лаеха, но и керванът спря.", "date": "2018.07.26", "title": "Този път кучетата лаеха, но керванът спря"}
{"url": "http://clubz.bg/71080-podobrqvat_zvuka_v_zala_1_na_ndk", "text": "Зала 1 на НДК е строена за конгреси, но там се провеждат преди всичко културни събития, за които добрият звук е от съществено значение. И не само предназначението ѝ е нефункционално спрямо днешния ден, но и озвучителната техника е връстник на НДК (открит 1981 г.). Затова подобряването на звука в зала 1 ще се отрази на качеството на всяко изкуство, представяно в нея. Проектът ще се придържа към оригиналната озвучителна техника JBL, затова от НДК поканиха експерти от „Фактор–ТС” ЕООД – единствения франчайз дистрибутор за България на Harman International (собственик на марката JBL). Специалистите ще извършат безплатен оглед, замервания и профилактика на наличната техника в зала 1 с цел подобряване на качеството и мощността на звука за кинопоказ. Вече бе извършен първоначален тест и анализ на звука в зала 1, които доказаха необходимостта от подобряването му. Екипът на „Фактор–ТС“ работи съвместно с инженерите от направление „Технически решения и реализация” в Двореца по серия от тестове, като ще се вземат под внимание и препоръките на Том Уилямс – аудиоексперт към Harman Pro, Лондон. Специалистите от „Фактор–ТС“ координират всеки по-значим проект с централните офиси на компанията в САЩ, Цюрих и Лондон, изготвили замервания, профилактики, проекти и решения за стотици престижни сцени, театри, опери и стадиони като „Ковънт гардън” и театър „Глобус“ в Лондон, Виенската опера, Операта в Сидни, „Янки стейдиъм“ в Ню Йорк, „Дисниленд” в Лос Анджелис и Париж и др. От НДК предвиждат първият етап от проекта да приключи до есента и резултатът от актуализацията на звука ще бъде оценен първо от зрителите на „Киномания 2018“.", "date": "2018.07.26", "title": "Подобряват звука в зала 1 на НДК"}
{"url": "http://clubz.bg/71075-makron_mediite_nagovoriha_kup_gluposti_za_benala", "text": "Френският президент Еманюел Макрон обвини медиите, че са \"наговорили много глупости\" по случая с уволнения член на канцеларията му Александър Бенала, предадоха Франс прес и ТАСС.  Макрон заяви, че наложената на Бенала санкция за побоя над двама души по време на първомайско шествие е била пропорционална. В началото на май Бенала беше отстранен от длъжност за 15 дни и противно на първоначално изявление на президентството е получавал заплащане през този период. Тази сума ще се удържи от платения му отпуск при уволнението му. Макрон: Аз и само аз съм отговорен за аферата \"Бенала\" Впоследствие се разбра, че Бенала е използвал неправомерно даден му от полицията служебен видеозапис на инцидента и тогава срещу него започна процедура за уволнение. Александър Бенала  , заяви Макрон. В предишно изказване пред министри и депутати от партията си \"Републиката в движение\" Макрон осмя слухове по адрес на Бенала, като заяви, че ", "date": "2018.07.26", "title": "Макрон: Медиите наговориха куп глупости за Бенала"}
{"url": "http://clubz.bg/71060-falshificirat_li_mediite_dnevniq_red", "text": "Германците се тревожат най-вече от две неща: опасността от бедност на старини и липсата на финансово достъпни жилища в големите градове. Това сочат резултатите от едно изследване на реномирания институт \"Емнид\". Участниците в допитването е трябвало да изберат от списък с 20 предложения онази политическа тема, която ги притеснява най-много. Бедността и жилищата са на първо и второ място. А бежанците и миграцията заемат едва 13-а позиция. Тези резултати би трябвало да накарат журналистите и политиците в Германия да се замислят.  Всъщност още преди изборите за Бундестаг редица мои колеги смятаха, че медиите обръщат прекалено голямо внимание на партията \"Алтернатива за Германия\", чиято главна тема е тъкмо миграцията. Журналистът Луц Кинкел, чийто документален филм по темата получи много похвали, казва в тази връзка следното: \"Алтернатива за Германия\" е партията, която се движи малко над 10-те процента, а ние информираме за нея, сякаш събира 40% от гласовете.\" Ето защо реших да анализирам и своите собствени публикации. Дали наистина съм бил балансиран? Проверих последните си 100 статии и установих, че дори ако не броим съседни теми като тероризъм и престъпност, 28 от моите публикации се занимават с миграцията, политическото убежище и \"Алтернатива за Германия\". И това не е изненада. Друго проучване показва, че откакто през 2015 година в страната пристигнаха близо милион бежанци, водещите германски медии са публикували до 17 статии дневно, свързани с така наречената Бежанска криза. Броят на търсещите убежище междувременно спадна от 800 000 на 200 000 годишно, но броят на публикациите намалява много по-бавно. Нима излиза, че ние захранваме публиката с информации, които тя изобщо не иска? Че фалшифицираме политическия дневен ред? Демоскопите и политиците отговарят на този въпрос така: И да, и не. Торстен Шнайдер-Хаазе от \"Емнид\" потвърждава, че за средностатистическия германец миграцията изобщо не е главната грижа. Но тя може много лесно да бъде оплетена с други теми, например размера на пенсиите и високите наеми. \"Може, примерно, да се зададе въпросът: Кой е виновен за високите наеми? И тогава част от анкетираните положително ще се замислят за ролята на пришълците\", казва Шнайдер-Хаазе. Едно друго допитване от тази седмица, на института \"Аленсбах\", потвърждава предположението на социолога от \"Емнид\". На въпроса дали се безпокоят от притока на бежанци, 47% отговарят, че \"много се безпокоят\", а 37% казват, че се безпокоят, но малко. Според специалистката по медиите Паула Дил от университета в Билефелд журналистите и политиците обръщат неадекватно голямо внимание на теми, свързани с мюсюлманите, бежанците и интеграцията. \"Когато всички медии се занимават с тези теми, те се налагат. Стават важни, независимо от това дали са толкова релевантни в потока от новини\", казва тя. С други думи: непрекъснатото медийно внимание може да превърне една второстепенна тема в суперважна. Паула Дил смята още, че понякога журналистите неволно подпомагат десните популисти, защото и двете групи следват отчасти сходни принципи. И едните, и другите се опитват просто да обясняват комплексни процеси. И едните, и другите разказват истории, които са персонализирани и натоварени с много емоции. Противниците на миграцията и журналистите често попадат в опасно съседство и поради още една причина. Журналистиката много се промени, и то не само като начин на писане и като форми, но и като темпо. Заглавията например се подбират най-вече с оглед на интернет търсачките - по възможност с повече популярни думи в началото. Твърди се, че за да бъде прочетена една статия, най-важни са първите 56 знака от заглавието и първите 156 знака от въведението. И всичко това трябва да става много бързо. Освен \"Алтернатива за Германия\" в Бундестага са представени още три опозиционни партии: Либералите, Зелените и Левицата. Те са разгневени от факта, че \"Алтернатива за Германия\" е завоювала политическия дневен ред и се оплакват, че всички други проблеми в Германия сякаш остават в сянката на миграцията и политическото убежище. Лидерът на Левите Бернд Риксингер го формулира така: \"Бежанците и \"Алтернатива за Германия\" вече от лятото на 2015 година са превзели медийната и политическата дискусия и изтласкват всичко останало в периферията. Междувременно в Германия и в Европа пристигат много по-малко бежанци, но това сякаш няма значение. Така възниква изкривена картина, която няма нищо общо с действителността.\" Повечето журналисти смятат същото. Но може би на нашата гилдия ѝ трябва повече самокритичност и повече усет за ефекта от това, което пишем? Мнозинството германски медии искрено се стремят да представят максимално диференцирана картина на обществото, за което информират - въпреки огромния натиск да имат повече потребители. И все пак журналистите трябва да сторят нещо повече, а не просто да карат по инерция.", "date": "2018.07.26", "title": "Фалшифицират ли медиите дневния ред?"}
{"url": "http://clubz.bg/71077-cvetan_cvetanov_uverqvam_vi_pravitelstvoto_e_stabilno", "text": "Правителството е стабилно, няма разминаване в подхода на управленската програма. Това заяви пред бТВ зам.-шефът на ГЕРБ и шеф на парламентарната група Цветан Цветанов. Така той коментира поредната порция скандали при \"Обединени патриоти\". Сидеров и от Министерския съвет: Лесно ще намерим кой да замени Валери Симеонов Цветанов е убеден, че ГЕРБ и \"Обединени патриоти\" ще издържат до края на мандата. Той допълни, че срещите се правят, за да се постигне \"деескалиране на напрежението\". Депутат от НФСБ: Сидеров е в друга реалност, нека не скача от 18-ия етаж Той каза още, че БСП и президентът Румен Радев са едно цяло и координират действията си. Депутат от НФСБ: Сидеров е в друга реалност, нека не скача от 18-ия етаж", "date": "2018.07.26", "title": "Цветан Цветанов: Уверявам ви, правителството е стабилно"}
{"url": "http://clubz.bg/71076-v_mati_otkriha_pregyrnati_majka_i_dyshterq_kato_v_pompej", "text": "Когато Максимос Сапранидис влиза в къщата, за да търси документи, пламъците са бушували горе на хълма, на около 4 км разстояние. Когато две минути по-късно излиза, вижда 20-метрова огнена стена. Мята се в колата и поема по ул. \"Мала Азия\", пресичаща Мати, минава покрай гробището и се спуска нанадолу към морето. 12 часа по-късно същият път преминава като през пустиня – опожарени автомобили, стопени огради, къщите са превърнати в развалини. Максимос Сапранидис е пожарникар: Всички го казват. Бурята така силно подклажда пламъците, че на 30 метра височина хвърчат дървета и клони. Четирилентова улица пресича района на пожара. Според Сапранидис това би следвало да е надеждна бариера, но добавя: Към това трябва да се прибави и сушата. От съседните селища гледката е такава, като че ли бензиностанции хвърчат във въздуха. Според Сапранидис това са били дървета пинии, горели като 30-метрови факли. Отзад все още дими, цялата му къща е опожарена. На въпрос дали в къщата е имало ценности, очите му се насълзяват: Сега цялото селище Мати е напълно разрушено. Пожарите избухнаха в понеделник, първо в Кинета, на около 50 км западно от Атина, след това на около 30 км североизточно от столицата, в близост до пристанищния град Рафина. Съвсем близко е Мати, където е била къщата на семейство Сапранидис. Тази част от региона Атика е любимо място за отмора. Тук много жители на Атина имат ваканционни къщи. През лятото хиляди туристи пристигат в Рафина, откъдето тръгват фериботи за съседните острови. Сега мястото е превърнато в бедстващ регион, връхлетян от катастрофа. До този момент спасители са открили най-малко 80 трупа, сред които и деца. Близо до Рафина са се натъкнали на 26 трупа, плътно един до друг. Най-вероятно са били семейства, обкръжени от пламъци. Според властите най-вероятно броят на загиналите ще расте. Над 180 са ранените, някои от които с опасност за живота. По официални данни във вторник пожарите са били под контрол, вятърът също е утихнал. Но не всичко е отминало. Мъртвите трябва да бъдат идентифицирани, а размерът на опустошенията - установен. Все още десетки хора се издирват. Редица държави членки на ЕС предложиха помощ. Дори Турция, традиционният враг, предложи да изпрати самолети за гасене на пожари. Напълно разрушен е регион от 40 кв. км, цели квартали са превърнати в пепелища. В хотел \"Рамадан\" в Мати, долу на брега, все още има ток, телевизията показва картини от катастрофата. На неколкостотин метра нагоре по улицата са открили семейство в къщата им. Вечерта е видял как стотици хора, подгонени от жегата, са търсили спасение във водите. Доброволци са извадили от морето над 700 души давещи се, но и трупове. В Мати, където Максимос Сапранидис е загубил къщата и детството си, все още дими. Все още има и малки пламъци, хората изнасят останки от разрушените им къщи. Естествено че се дължи на бурята и сушата, казват хората. Според Сапранидис край къщите имало и складирани дърва за огрев: Наред с това пожарникарите трябвало да се борят срещу едновременно възникнали две огромни огнища. Много пожарни коли пристигнали първо в Кинета, но наоколо нямало вода за гасене. Всички резервоари в района били празни. Жертвите на пожарите в Гърция стигнаха 80, арестувани са четирима заподозрени Така възникват много въпроси. Достатъчно ли са били подготвени властите? Защо не започна своевременна евакуация? Всяка година в Гърция възникват горски пожари, но невинаги са били така опустошителни. В хорското съзнание са се запаметили пожарите от 2007 г., при които 70 души загинаха. И тогава огнищата са били няколко, имало е вятър и суша. За мнозина катастрофата е била доказателство за тотален провал на държавата. Със сигурност впоследствие нещо е било направено, но най-вероятно недостатъчно. Властите все още не дават информация за причината за пожара. Горски пожари често се предизвикват от хора. Пожарите в Гърция имат тъжна традиция. Не е рядкост зад пожарите да се крие нелегално придобиване на земни площи. Изгори ли гора, по-лесно се променя правото на използване на земята. Към това трябва да се прибави и фактът, че все още не е готов горският и поземлен кадастър. Това улеснява нелегалната промяна при ползването на земя. Гръцкият премиер Алексис Ципрас обяви тридневен траур. Въпросите как и защо щели да се изясняват впоследствие. Той говори за трудна нощ за страната, но и за часове на кураж и солидарност. И обеща, че никой нямало да остане без помощ и без отговори.", "date": "2018.07.26", "title": "В Мати откриха прегърнати майка и дъщеря като в Помпей"}
{"url": "http://clubz.bg/71053-evropa_v_koqto_mojem_da_vqrvame_na_banyn_ne_mojem", "text": "Когато преди известно време написах, че Доналд Тръмп представлява някои части на крайната десница в Америка, която счита ЕС за основен свой враг (заедно с Ватикана и някои други \"конспиративни организации\"), поддръжници на Тръмп се опитаха да ме опровергаят, че това не е вярно. Знаем, че Банън вече не е в екипа на Тръмп, но това не означава, че групи и организации, свързани с хора като него, не упражняват влияние върху администрацията във Вашингтон. \"Решихме централата ни да е в Брюксел, защото той е сърцето на Европейския съюз - най-пагубната сила за демокрацията на националните държави на Запад днес\" - заявява открито сътрудникът на Банън Рахим Касам. А самият Доналд Тръмп определи \"ЕС като противник, особено в търговията\". За европейските консерватори тук са важни две неща. Първо, Банън не е техен съюзник, ако те наистина са европейски, а не просто френски, полски или български консерватори. За европейските консерватори е важно Европа да остане обединена и да се промени в посока, която да я превърне в \"Европа, в която можем да вярваме\" (консервативният манифест на европейски интелектуалци от есента на миналата година). Защото ако Банън постигне целите си и ЕС се разпадне, консерваторите в Европа ще понесат тежки поражения заедно с целокупните национални общества, които представляват в европейското обединение. Второ, европейските консерватори трябва да положат целенасочени усилия за сътрудничество с тези представители на консервативното движение в САЩ, които са ориентирани в подкрепа на трансатлантическото сътрудничество и които разглеждат Европа като ценен съюзник на Америка в съвременния и бъдещия свят. Разрушаването на западния съюз ще причини колосални и дългосрочни поражения както на интересите на Европа, така и на Америка. Отговорността на консерваторите в Европа непрекъснато нараства с нарастването на тяхната популярност. Ако заедно с отживелите времето си левичарски утопии, които въздействаха непремерено силно върху цялостната политика на ЕС, засилващият популярността си консерватизъм се изкуши да уязви и самия процес на европейската интеграция, резултатът ще бъде разрушена Европа и изолирани европейски национални държави. Да се върнем отново към консервативния манифест - \"Европа, в която можем да вярваме\", а не Банън & с-ие, в които можем да вярваме. Не можем да им вярваме. И не бива!    ", "date": "2018.07.26", "title": "Европа, в която можем да вярваме. На Банън не можем"}
