{"url": "http://clubz.bg/76524-trqbva_li_ni_takava_koleda", "text": "Дядо Коледа, разбира се. Образът му обаче далеч не е обвързан с чудото по Коледа, което отдавна изгуби своя чар. Същината на празника е успешно заменена от идеята за скъпи и дълго желани подаръци, луксозни украси, претъпкани трапези и… безброй лъскави коледни реклами, чиято цел е да накарат всеки празничен скептик да заобича декемврийското време. Белобрадият старец си е чиста проба ,,маркетинг’’, или казано иначе – еталон за консуматорство. Обществената му познаваемост започва с лансирането на добре изработени западни кампании през 20-те години на двадесети век. И ако тогава работилницата му е била на Северния полюс, днес тя е във всеки един магазин, който целогодишно създава продукти, които да се продадат за точно един ден. До какво доведе образът на добродушния старец? До тълпи жадни за празнично щастие хора, които с удоволствие ще похарчат всичко каквото имат, за да си го осигурят. Няколко са хитринките на Дядо Коледа, заради които сме готови на всичко, за да си купим малко уют и коледно настроение. А децата обичат играчки. Родителите пък обичат децата си. Е, честито, детето ви е превърнато в потребител, преди дори да знае какво означава това. Защото е слушало цяла година, значи заслужава награда! Потребностите на възрастните могат да бъдат пренебрегнати, но нуждите на децата – никога. А за тях без никакво съмнение се грижи Дядо Коледа. Любовта минава през стомаха, понякога и през дебитната карта. Днес тя се доказва чрез поддържането на се милиардна индустрия, която обещава коледен дух и щастие и носи чувство за благодарност у близките ви. Накратко  - Коледа е ден на унищожението. Особено по време на зимните намаления. Големите корпорации се грижат за нас, потребителите, затова ни предлагат стоки на значително по-ниски цени. Глупости! Нереални намаления, нереални цени, нереално щастие. Дядо Коледа си разбира от работата. Често рекламни лица на коледните му кампании са така наречените ,,инфлуенсъри’’. Хора, на които имаме доверие. И така маркетинговите умения на Дядо Коледа идеално допълват техните, така че да купуваме, купуваме, и отново – купуваме! Градът се украсява по задължение. Придава му се доза уют, а урбанистичната атмосфера се обогатява. За съжаление отново говорим за добър маркетинг – за създаването на чувство за изкуствено щастие, чиято цел е да подпомага пазара, чрез който дядо Коледа трупа капитала си. Коледни лампички светят от витрините на магазините, гирляндите са увити около намалените дрехи и създават усещане за богатство. Не духовно, разбира се. Храната! Като един истински маркетинг експерт, Дядо Коледа знае, разбира се, кои са любимите ви вкусотии. Опакова ги в примамливи хартии, така че не само да се радвате на продукта, но и да го приемете като подарък. Който сам правите на себе си. И тъй като по празниците семейството се събира, то масата трябва да е претрупана. Колкото повече, толкова повече. Може би количеството храна на трапезата е непосилно за всички гости, може би ястията ще бъдат изхвърлени след това, но по-добре да има много, отколкото просто да има повече. Дядо Коледа никога не би си позволил да разочарова някого. Ако го видите по опаковките на продуктите, то това е правилната покупка! Но защо трябва да му вярвате безрезервно? Ами, просто защото е много добър в това! Е, накрая идва логичният въпрос: кой създаде Дядо Коледа? И отговорът е също толкова логичен. Ние! Не, не е някоя дебела корпорация. Той е плод на нашите преконсуматорски нужди и желанието ни за фалшиво и неискрено празнично щастие. Създали сме го, защото ни е нужен – един успешен маркетингов продукт, който всяка година се завръща по-амбициран от всякога. Минаващ през катаклизми и войни, измислен така, че бъде устойчив. Значим. И живеещ насред декемврийския фестивал на материалното благополучие! А дали не е време да се замислим трябва ли ни такава Коледа? И да си пожелаем: свръхпроизвеждайте грижи и любов, свръхпотреблявайте ги! Предметите не са нищо повече от преходно щастие в красива опаковка. Весели празници! „Генерация Z“ – с подкрепата на „Америка за България“", "date": "2018.12.01", "title": "Трябва ли ни такава Коледа?"}
{"url": "http://clubz.bg/76483-miliardi_iztekli_v_rusiq_za_spasenie_na_ezeroto_bajkal", "text": "Екологичната обстановка в района на езерото Байкал продължава да се влошава, въпреки инвестираните за неговото спасяване 8.4 милиарда рубли - малко над 111.2 милиона евро.  Руските агенции съобщиха новината, позовавайки се на данните от одит на средствата, извършен от руската Сметна палата. Парите са отпуснати в периода 2015-2018 г., но не са дали необходимия ефект. Според руската федерална програма за опазване на уникалното езеро за периода 2012-2020 г., в района на Байкал трябва да има четири сметища за боклук. Одитът обаче показа, че \"три са поръчани, но не функционират, едно е недовършено\".  Ликвидацията на отрицателните последици от дейността на Байкалския целулозно-хартиен комбинат по тази програма всъщност не е започнала. Според съвместното предприятие 131 милиона рубли - малко над 1.7 милиона евро, са изразходвани за подготовката на проектната документация, която обаче \"не може да се използва, защото трябва да се коригира\". След като проучи материалите от проверката, Министерството на природните ресурси създаде ново отделение за наблюдение на ситуацията в района на Байкал, съобщава РИА Новости. Не се съобщава дали ще бъде потърсена отговорност за усвоените милиарди, които не са довели обаче до подобряване на околната среда.     Байкал е най-старото езеро на света, но е и най-дълбокото - достига 1580 м дълбочина, но има падини, където дълбочината е 7 км. То е най-големият природен резервоар на прясна вода в света, който при това притежава собствена биосистема за пречистване. Във водите му живеят над 2600 вида живи организми. Има много предания и легенди за езерото, с което са свързани и различни природни обекти и явления. Един такъв мит е за остров Олкхон, където се намира скалата Шаманка, в чиято пещера според легендата живее Гутабабай, който някога слязъл от небето. Той се оженил за красива бурятка и от техния съюз произлезли Великите шамани.", "date": "2018.12.01", "title": "Милиарди изтекли в Русия за \"спасение\" на езерото Байкал"}
{"url": "http://clubz.bg/76572-djk_rouling_zatapi_sponsor_na_brekzit_na_ruski_v_tuityr", "text": "Британската писателка Джоан Роулинг, която е световно известна като авторка на серията книги за младия вълшебник Хари Потър, влезе в полемика в Туитър с бизнесмена Арън Бенкс, който финансира кампанията за излизане на Обединеното кралство от Европейския съюз, адресирайки до него коментар на руски език, предаде радио \"Свобода\". Повод за спора  стана коментар на Роулинг за \"Брекзит\". На 28 ноември тя написа в социалната мрежа, че не иска нищо да пише за \"Брекзит\", но всеки път, излизайки от  писателския си кабинет и гледайки новини, \"чувства, че се извършва все по-голяма глупост глупост\". Бенкс отговори на туита и така: На тази реплика Роулинг отговори на Бенкс с туит на руски:      Роулинг намеква за подозренията за връзки на Бенкс с Русия и и използването им в кампанията за британското напускане на ЕС.  Бенкс е обект на антикриминално разследване по пододрение, че 8 милиона лири стерлинги, които е дарил на кампанията за \"Брекзит\" не са негови, а руски. Роулинг подкрепя кампанията PeopleVote - за втори референдум за британското членство в ЕС.", "date": "2018.12.01", "title": "Дж.К. Роулинг затапи спонсор на \"Брекзит\" на руски в Туитър"}
{"url": "http://clubz.bg/76575-g_20_se_obqvqva_za_osnovan_na_pravila_mejdunaroden_red", "text": "Лидерите от Г-20 са постигнаха споразумение по проект за финално комюнике на срещата им в Буенос Айрес, който включва ангажимент за \"основан на правила международен ред\", предаде ДПА, цитирана от БТА. \n\tТекстът включва още обещания за заемане с проблема с източниците на бежански потоци и за реформиране на Световната търговска организация. Комюникето, което стана възможно благодарение на компромиси по ключови спорни въпроси, признава дефектите в глобалната търговска система и призовава за реформиране на Световната търговска организация (СТО), предаде Асошиейтед прес. То обаче не споменава протекционизма заради съпротивата на Съединените щати.  Г-20 - под знака на кризите \n\tСъединените щати са потвърдили решението си да се оттеглят от Парижкото споразумение за климата и да използват всички енергийни източници и технологии, като с едновременно с това са обещали да пазят околната среда.  Всички страни от Г-20 без САЩ потвърждават подкрепата си за Парижкото споразумение за климата. Миналата година Тръмп изтегли Съединените щати от новия международен договор за ограничаване на глобалното затопляне. \n\t ", "date": "2018.12.01", "title": "Г-20 се обявява за \"основан на правила международен ред\""}
{"url": "http://clubz.bg/76574-poroshenko_rusiq_strupa_80_hilqdna_vojska_po_granicite_na_ukrajna", "text": "Президентът на Украйна Петро Порошенко каза днес, че Русия е струпала войски с численост 80 000 души по границата си с Украйна, в окупирания от нея Кримски полуостров и в сеператисткия Донбас. Руските сили включват 1 400 артилерийски и ракетни системи, 900 танка, 2 300 бронирани машини, повече от 500 самолета и 300 хеликоптера, каза Порошенко на церемония по предаване на нова техника на украинската армия, цитиран от радио \"Свобода\". По думите му в Черно, Азовско и Егейско море се намират повече от 80 руски бойни кораби и осем подводници. Тези данни не са проверени от независим източник отбеляза Асошиейтед прес. Порошенко направи това изявление след една седмица, белязана от ескалация на напрежението между Русия и Украйна, припомни агенцията. В неделя руската брегова охрана задържа в Керченския проток край Крим три украински военни кораба, които плавали към Азовско море, и техните екипажи.  \n\tУкраинската гранична служба междувременно съобщи, че на около 100 руски граждани е било забранено да влязат в страната. Вчера Порошенко обяви, че всички руски мъже на възраст между 16 и 60 години няма да имат право да влизат в Украйна по време на въведеното за 30 дни военно положение в страната. Целта е да бъде предотвратено проникването в Украйна на руски военни под прикритие, обясни той.    Българският национален авиопревозвач \"България еър\" обяви, че прекратява полетите от София и Одеса и обратно до 16 декември заради обявеното в 10 украински области военно положение. Германският канцлер Ангела Меркел и френският президент Еманюел Макрон са настояли днес пред руския президент Владимир Путин страната му да освободи украинските моряци, които задържа заедно с три кораба в Керченския проток край Крим в края на миналата седмица, предаде Ройтерс, като се позова на прессекретаря на Кремъл Дмитрий Песков. \n\tМакрон и Меркел са имали отделни срещи с Путин в кулоарите на срещата на върха на Г-20 в Буенос Айрес. \n\tРуският президент им казал, че въпросът с моряците е от компетентността на съда.  \n\tВчера стана ясно, че украинците са били прехвърлени в Москва. Двадесет и четиримата украински граждани - военни моряци и представители на Службата за сигурност на Украйна - са арестувани до 25 януари. Те са заподозрени в незаконно преминаване на руската граница и ги заплашва наказание до 6 години лишаване от свобода. \n\tМеркел е призовала Путин за успокояване на напрежението между Русия и Украйна, каза нейният говорител Щефен Зайберт, цитиран от Франс прес. \n\tДруг акцент в разговора им е била ситуацията в Сирия, предаде БТА.", "date": "2018.12.01", "title": "Порошенко: Русия струпа 80-хилядна войска по границите на Украйна"}
{"url": "http://clubz.bg/76561-diki_mi_nosi_chereshi", "text": "  \n\tДики ми носи череши. Няма по-щастливо изречение за мен. Всичките ми претенции към света и живота са събрани в него. Лалетата са Коледа – обещание, че хубавото се ражда и оттук насетне ще расте. Черешите са Нова година – слънцето е напълнило шепата ти със сладост, започва ново броене. Дики е мъжът ми. „Ще се нуждаеш ли от мен все още, ще ме храниш ли все така, когато стана на шейсет и четири?“ След няколко дни ще стана на 64. Дики влиза в стаята и ми подава купа с череши. Пол Макартни пише тази песен през 1966 година. Когато я записват през декември на същата година, тя вече е с автори Макартни-Ленън. През същата година бащата на Пол Макартни навършил 64 години, майка му си е отишла много преди това. Когато Пол се ражда през 1942 година в Ливърпул,  мъжете в Англия живeят средно до 63 години. Когато я чух за първи път си мислех, че цифрата просто пасва на нотите като облади-облада. Пак когато я чух за пръв път не вярвах, че някога ще бъда на 64 години. Чухме я още в края на 1969-а,  месеци след като албумът „Abbey Road“ излезе. Някой от учителите ни го беше донесъл. Ние предпочитахме да мислим, че го е донесъл мистър Фокс, защото го харесвахме почти колкото четиримата битълси. Мистър Фокс идваше от друг свят, преподаваше ни биология, но не по учебник, разнасяше един скелет, който наричаше Дилайла и ни обясняваше как Дилайла гледа, как чува, как храносмила. „Дилайла е изяла един сандвич, обяснете, какво се случва след това.“  Очакваше се да разкажем какво става с храната, след като попадне в тялото. Ходеше с дънки, думите се оформяха и излитаха от устата му като приказни балончета, които ние никога нямаше да постигнем с нашето сричане на английски. Неговите твърди Т и Д се бяха родили под други небеса, ние се мъчехме да имаме толкова отчетливо П, че да загасим свещ, докато го произнасяме, а той го имаше по рождение. Но албумът най-вероятно беше донесен не от него, а от българин, учителите ни от гимназията ходеха в Англия на специализация и с това се връщаха – учебници, книги, музика. Радиоточката на практика бяха няколко момчета от големите класове и едно бакелитово радио, закачено над бръшляна на един от входовете. Те ни показаха „тавата“. „Тавата“ беше като всяка друга грамофонна плоча, обаче обложката, обложката… Пресичащите улицата по пешеходната пътека четирима. Джон в бяло, зад него Ринго в черно, после Пол с цигара в ръката и с боси крака, накрая Джордж  дънково син от врата до петите. Косите им, господи, косите им. В нашата гимназия момичетата можехме да имаме или много къса коса, или плитки. Но за плитка се признаваше само онова нещо, което има три преплитания. Така че ако си влязла в гимназията с къса прическа, излизаш си с къса, няма как косата ти да порасне през лятната ваканция за три преплитания. Полата можеше да е два пръста над коляното. Къси чорапи може, три-четвърти - не. Като изпълниш тези и още стотина изисквания, свързани с оправянето на леглото и подреждане на гардеробчето по образец, загасяне на лампата точно в 22 ч., дежурене в кухнята, почистване на спалнята и т.н., можеш да излезеш в отпуск за 4 часа в събота следобед (за баня) и в неделя за 7 часа (баня, кино, принцеса с кока-кола). Гледахме обложката на “Abbey Road” – съвсем обикновена улица, пешеходната пътека като пешеходната пътека пред пансиона ни, а не вярвахме, че я има. Знаехме, че е на нашата земя, но не беше в нашия свят. Към седем вечерта, когато следобедната занималня и вечерята приключеше, батковците пускаха радиоточката. и ние вярвахме, че е точно така. Мотаехме се из двора на гимназията, седяхме на пейките под дървото, но което висеше камбаната, с която събуждаха пансиона в шест без десет, слушахме „Бийтълс“. Гимназията се намираше в старата пловдивска семинария, внушителна и мрачна сграда, на последния етаж с малки кръгли прозорчета, зад които живеехме ние, момичетата. Беше обградена с такива зидове, за каквито обикновено се казва, че пиле не може да ги прехвръкне. Изглеждаха ми много високи, и широки бяха, имаше в тях ниши, за които някой каза, че като се почопли малко мазилката, се показва рисунка на икона. Не чоплехме, това би ни струвало лишаване поне от две отпуски. Зад зидовете надвечер се събираха млади хора от Пловдив. Ние вътре, те отвън, слушахме заедно „Бийтълс“. Другаде нямаше къде да чуем техни песни. А „Бийтълс“ бяха нашата икона. Десетилетия после започнахме да се чудим имало ли е наистина такова време, както – когато имахме това време – се чудехме има ли наистина такова място като „Аbbey Road”. И започнахме да мечтаем да се върнем във времето, както тогава да отидем на мястото. Дъщеря ни вече работеше в музикална компания в Лондон. „Отивам да занеса едни документи в звукозаписното студио – каза, - то се намира на “Abbey Road“, не знам дали знаете, че там са записвали Бийтълс.“ Божичко, какво си мисли, какво знае тя за нас! Прескачам какво й отговорихме ние, но общо взето всички упреци, които ни дойдоха на ума. „Добре, де – рече ,– тогава наберете в 11 ч. българско време този сайт, на него има постоянно действаща камера, която показва същата онази пешеходна пътека и ще ме видите да преминавам по нея.“  Прескачам мислите и чувствата, които ме завихриха, беше нещо като онова прожектиране на филмова лента за живота ни, което казват, че се случвало в мига на смъртта. По пешеходната пътека на Abbey Road в Лондон преминаваха хора . Мястото съществуваше. Имаше го, там си беше. Не точно мястото, което носех в душата си. Беше място от географията, от картата, от монитора. В 11 часа по пешеходната пътека премина нашето момиче. И мястото стана същото като мястото в душата ми. Кръгът се затвори. Животът е кръг, който се състои от много кръгове. \n\t„Will you still need me, \n\tWill you still feed me…“ \n\tСлед дни ще стана на 64. Дики ми носи череши. Още един годишен кръг се затваря. Кръг след кръг, животът е кълбо, череша е.  ", "date": "2018.12.01", "title": "\"Дики ми носи череши\""}
{"url": "http://clubz.bg/76553-basistyt_peter_baltes_napusna_accept_video", "text": "Съоснователят и басист на Accept Петер Балтес обяви, че напуска групата. Това чудо става след... 42 години свирене с метълите, които изживяват истинска (поне!) втора младост. На 66 години - много Удо и творчески младо (ВИДЕО) Решението си бас-китаристът обяви на 27 ноември, а според някои анализатори корените на групата са в годините далеч преди 1980-а. И добавя: Групата добави в отделно изявление: Волф Хофман така остава единственият оригинален \"чарк\" от германската метъл машина от Солинген. Хубаво е, че кариерата на Accept, пък и на самия Волф - както е видно по-горе - върви отлично в края дори на второто десетилетие на  XXI век. Последният албум от 2017 г.  пожъна отлични отзиви от критиката.   Същото обаче може да се каже и за популярността на бившия фронтмен Удо Диркшнайдер. Ето и едно соло \"за разкош\", с което да запомним Балтес:    ", "date": "2018.12.01", "title": " Басистът Петер Балтес напусна Accept (ВИДЕО)"}
{"url": "http://clubz.bg/76566-bush_sreshtu_bush", "text": "През септември 1996 г. убедих един от редакторите във в. „Далас морнинг нюз“, където бях на стаж, да ми даде телефона на Джим Макграт, дългогодишен говорител на бившия президент Джордж Хърбърт Уокър Буш. Звъннах му в Хюстън и се представих като журналист от български всекидневник, който е временно в САЩ. Казах, че много бих искал да направя интервю с 41-вия президент заради ролята му в края на Студената война. Макграт беше професионално любезен, но резервиран и каза, че „президентът Буш е много зает човек“. Аз вече бях ударил на камък в опитите си да интервюирам Хилъри Клинтън и няколко други американски политически фигури. Въпреки цялата ми арогантна пробивност на 27-годишен репортер, бях започнал да се досещам, че в медийната йерархия на САЩ съм предпоследната дупка на кавала. Обадих се, отказах и съжалявах страшно много за пропуснатата възможност. Съжалявам и сега. Почина Джордж Буш-старши Няма да се разливам в дълги анализи за значението на Буш Старши в световната политика. Тези дни ще имате възможност да прочетете и чуете предостатъчно мнения за приноса му за края на Студената война, за Саддам, за Иран-контри, ЦРУ, ООН, за Уотъргейт и други интересни факти от живота на този държавник с кариера, дълга седем десетилетия. Може би ще се сетите за военната му биография, за парашутните му скокове – последният на 90-годишна възраст – или за съвместната му работа с експрезидента Бил Клинтън след смъртоносното цунами в Югоизточна Азия през 2004 г. Повече от веднъж ще срещнете заглавия за „династията „Буш“. Както винаги, в подобни моменти ще има и панегирици, и трезви анализи, и откровени хули. Бившият президент далече не беше ангел, но определено се радваше на уважение през последните две десетилетия, дори сред бившите си врагове. Електоратът също го заобича доста повече след като гласува срещу него през 1992 г., което е парадокс, добре познат на Джими Картър, например. Моят живот отново се преплете с Буш-старши по интересен начин години след онзи неуспешен опит за интервю през 1996-а. В България май не е добре известен фактът, че той е свързан с най-ключовия документ в американската история, който променя живота на милиони хора в неравностойно положение. През 1990 г. Конгресът приема, а президентът подписва   (Americans with Disabilities Act или ADA). Малко подобни документи в САЩ са се радвали на по-сериозна подкрепа и от републиканци, и от демократи. В Камарата на представителите резултатът от гласуването е 377 на 28, а в Сената е 91 на 6. Подобно единодушие е мечта днес. Законът забранява дискриминацията срещу хора с увреждания – независимо от степента им или от това дали са физически или не. Той предписва правила, според които трябва да бъде осигурен достъп до различни обществени и частни сгради. В него има и доста други важни моменти, които го правят образец за подражание в други държави. Не съм герой. Ставам, сядам в инвалидната количка и отивам на работа (ВИДЕО) Заради този закон днес знам, че мога да се търкалям с инвалидната си количка по неразбити тротоари, че работодателят ми ще направи нужното, за да остана продуктивен въпреки инвалидността си, и че никой няма правото да ме третира като втора категория гражданин. И най-важното е, че тези изисквания се спазват доста строго, защото санкциите са разписани надлежно и са прилагани усърдно. Законът засяга най-голямата малцинствена група в САЩ – един от всеки пет американци има някакво увреждане. Това го превръща в най-обхватния документ, защитаващ граждански права в дадена държава. Препоръчвам изчитането на   към него (т.е., втората секция), където едновременно се говори за съществуването на дискриминация и за нейната недопустимост. Ролята на Буш тогава не се свежда само до автоматичен параф под иначе популярен проектозакон. От днешна гледна точка е лесно да приемем нещата за предопределени, но през 1989-1990 гг. съпротивата срещу приемането на ADA хич не е била тривиална. Тя идва най-вече от бизнес организации (на първо място търговските камари), които се опасяват, че въвеждането му ще доведе до твърде много допълнителни разходи за всевъзможни адаптации и в търсенето на работна ръка. Почина Барбара - майката на фамилия Буш В крайна сметка ADA се превърна в еталон когато става въпрос за опит да се даде равен старт, а не някакви допълнителни привилегии на уязвима група хора. Не че днес няма опити нещата да се върнат назад. През февруари 2018 г. Камарата на представителите  , в който драстично се ограничават възможностите на хора с физическа инвалидност да заведат съдебно дело срещу ресторанти, кина и други бизнеси, които не спазват изискванията за достъпност. Подкрепата за проектозакона дойде почти изцяло от републиканците, и за щастие Сенатът се въздържа да вземе отношение по темата. В САЩ спазването на ADA се поддържа и от страха, че нарушителите ще се окажат скъпи на триците и евтини на брашното, ако бъдат вкарани и в съдебни разноски. В повечето случаи това е наистина така, а някои щати (като Калифорния, например) налагат дори по-сурови финансови санкции отколкото са предвидените на федерално ниво. Буш Старши има и други заслуги, които заслужават специално отбелязване и са интересни от гледна точка на днешния политически климат. Той подкрепя сериозни подобрения в Закона за защита на чистия въздух (The Clean Air Act), първоначално  . Буш подписва през 1990 г. и указ, с който  , за да предотврати разкъсването на семействата им. Днешните републиканци дори не могат да си представят нещо подобно и това е тъжна констатация за състоянието на тази партия. Президентите Буш: Тръмп е фукльо и безхаберник  Така и не се видях с бащата, но пък през есента на 1996 г. срещнах Буш-младши, по абсолютна случайност. Случи се след един предизборен митинг на Боб Доул, който се бореше с Бил Клинтън за президентския пост. Синът Буш беше губернатор на Тексас, победил най-неочаквано популярната си предшественичка демократката Ан Ричардсън. Президентското му бъдеще тогава не беше обект и на най-смелите медийни спекулации. Разменихме няколко изречения с W. докато чакаше лимузината си. Останах с доста добри впечатления от тази кратка среща, но истински исках да разговарям само с баща му. После Буш-младши на свой ред влезе в Белия дом и се превърна в автор на една от най-големите грешки в американската външна политика, чиято попара сърбаме досега. Но това е друга тема. Днес можем да помълчим, да послушаме и да попрочетем малко повече за 41-вия президент на САЩ. Не съм герой. Ставам, сядам в инвалидната количка и отивам на работа (ВИДЕО) Почина Барбара - майката на фамилия Буш Президентите Буш: Тръмп е фукльо и безхаберник ", "date": "2018.12.01", "title": "Буш срещу Буш"}
{"url": "http://clubz.bg/76544-parij_20_visokite_zalozi", "text": "Три години след ратифицирането в Париж на решаваща глобална сделка за климата, световните лидери се събират отново, за се договорят по уточняващи договорни условия. След еуфорията от 2015 г. настъпи трезвото осъзнаване на факта, че постигането на договореност между близо 200 държави, всяка със своите политически и икономически нужди и изисквания, ще бъде предизвикателство, свидетелство за което бе и решението на президента Доналд Тръмп да оттегли САЩ от Парижкото споразумение, повтаряйки мантрата си \"Америка на първо място\". Основен приоритет ще е финализирането на т. нар. Парижки регламент - правилник, който определя как страните да отчитат вредните си емисиите, как да ги огласяват прозрачно пред останалия свят и да информират какво предприемат за намаляването им. Официално: Тръмп оттегля САЩ от Парижкото споразумение за климата Опитни преговарящи наричат конференцията с очаквани 25 000 участници \"Париж 2.0\" заради високите залози, които ще се разиграят в Катовице. \n\tГорските пожари в Калифорния и Гърция, сушата в Германия и Австралия, тропическите циклони \"Мангхут\" в Тихия океан и \"Майкъл\" в Атлантика - учените казват, че екстремното време тази година дава само бегла представа за предстоящите бедствия, ако глобалното затопляне продължи с нестихваща сила. Огласен наскоро доклад на Междуправителствената експертна група по климатичните промени предупреди, че времето изтича, ако светът иска да постигне най-амбициозната си цел от Парижкото споразумение - да задържи глобалното затопляне в рамките на 1,5 градуса по Целзий. Европейският парламент одобри Парижкото споразумение Планетата вече е с 1 градус по-топла, отколкото в прединдустриалната епоха, а е на път да се затопли с още 2-3 градуса до края на века, ако не се вземат драстични мерки. Конференцията ще им \"доста съществени последици за човечеството и за начина, по който се грижим за планетата си\", каза Куртика пред АП преди форума. Експертите са единодушни, че набелязаните в Париж цели може да бъдат постигнати само ако до 2050 г. емисиите от въглероден диоксид и други газове с парников ефект бъдат сведени до нула. Само че Парижкото споразумение дава възможност на страните да определят сами количествата на вредните си емисии. Някои са на път да се справят със задачата, други - не. Като цяло светът напредва в погрешна посока. Миналата седмица Световната метеорологична организация съобщи, че през 2017 г. средната в световен мащаб концентрация на въглероден диоксид е отбелязала нов рекорд, а равнището на другите газове, създаващи парников ефект, като метана и азотния оксид, също се е повишило. Тази година се очаква ново увеличение с 2 процента на произведените в резултат на човешка дейност емисии, тъй като изграждането на захранвани с въглища електроцентрали в Азия и Африка продължава, а поглъщащите въглеводорода гори намаляват със скорост, с каквато не могат да с възстановят. Убеждаването на страните да набележат нови, по-сурови цели за намаляване на емисиите до 2020 г., е ключово предизвикателство в Катовице. Ако това стане, то ще доведе до драстични промени във всички отрасли на техните икономики, включително до пълен отказ от изкопаемите горива. Бедните държави искат богатите да се ангажират с по-чувствителни ограничения, на основание, че са отговорни за основната част от въглеродните емисии в атмосферата. Богатите държави казват, че са готови да го направят, но само ако и бедните страни поемат своя дял. Сред онези, които се очаква да са най-настоятелни за приемане на амбициозни мерки, ще са малките островни държави, които вече се сблъскат със сериозни предизвикателства в резултат на климатичните промени. Междувременно САЩ са далече от онази движеща сила, която бяха на преговорите в Париж при президента Барак Обама. Бразилия и Австралия, които преди бяха твърди поддръжници на споразумението, изглежда следват примера на Тръмп. Някои наблюдатели се опасяват, че националистическият подход към климата може да торпилира надеждата за съществен напредък в Катовице. Други са по-оптимистично настроени. Полша може в крайна сметка да изиграе ключова роля за сближаването на двете противоложни страни. Тя вече беше председател на три предишни кръга климатични преговори, а фактът, че основната част от енергетиката й разчита на въглищата, кара Варшава да обмисля сурови мерки в идните години. Двадесет и четвъртата международна конференция за климата, или COP24, както е известна, ще се състои на мястото на закрита през 1999 г. въгледобивна мина в Катовице, работила в продължение на 176 години. От 90-те години на миналия век в страната са закрити пет от седемте й каменовъглени мини, тъй като Полша постепенно преустанови субсидиите и се насочи към пазарната икономика. В другите райони на града обаче 1500 миньори продължават да добиват хиляди тонове въглища дневно. Полша продължава да разчита на въглищата за покриване на около 80 процента от енергийните си нужди. Властите възнамеряват да изпратят сигнал, че миньорите и онези хиляди други хора, чиито работни места са застрашени от отказа от въглищата, не са забравени и държавата мисли за бъдещето им. През първата седмица от преговорите се очаква лидерите да подпишат подкрепена от Полша декларация, призоваваща за \"справедлив преход\", който \"ще създаде качествени работни места в районите, засегнати от прехода към нисковъглеродна икономика\". След това преговарящите ще се заемат с трудната задача да превърнат проект от 300 страници в изпълнимо и съдържателно споразумение, под което в края на втората седмица правителствата ще могат да положат подписа си. Европейският парламент одобри Парижкото споразумение", "date": "2018.12.01", "title": " \"Париж 2.0\": високите залози "}
{"url": "http://clubz.bg/76573-bsp_oglejda_maq_manolova_za_kandidat_kmet_na_sofiq", "text": "Мая Манолова е в списъка на БСП за потенциални кандидати за кмет на София в следващите местни избори.  Това съобщи днес лидерът на столичната организация на партията Калоян Паргов по време на нейна конференция. Помолена да коментира думуте на Паргов, Манолова каза за Клуб Z: На конференцията лидерката на БСП Корнелия Нинова повтори искането на партията й за предсрочни избори. Манолова беше избрана за омбудсман през 2015 г. и мандатът й е пет години. В някои от социологически анкети Манолова е публичната фигура с най-високо обществено одобрение в момента заради ангажирането и с популярни каузи, което се радва на обилно медийно отразяване. Такъв например е случаят с протестиращите на майки на деца с увреждания. Агенция \"Екзакта\" отчете в началото на октомври, че тя е най-популярният шеф на институция у нас с 67 на сто одобрение. Следваше я президентът Румен Радев с 60,3 на сто одобрение. Паргов добави, че потенциални алтернативи на Манолова за червената кметска кандидатура в София са Елена Йончева и Георги Свиленски. БСП ще започне кампанията си за местните избори идния юни, а за евроизборите - на конгреса си на 26 януари.", "date": "2018.12.01", "title": "БСП оглежда Мая Манолова за кандидат-кмет на София"}
{"url": "http://clubz.bg/76576-levski_pregazi_dunav_za_edno_poluvreme", "text": "\"Левски\" имаше нужда да лекува рани след две поредни загуби в Първа лига и го направи подобаващо срещу слабия \"Дунав\" (Русе) - 3:0. \"Сините\" набързо решиха мача още в първото полувреме на стадион \"Георги Аспарухов\". Не се отрази липсата на скамейката на наказания треньор Славиша Стоянович. Независимо че \"Левски\" почти не създаде опасности в първите минути.  В 21-ата мин Жерсон Кабрал откри резултата с удар от 20-ина метра, помогна му и неумелата намеса на вратаря на гостите Филип Димитров. Много бързо стана 2:0 - още в 28-ата, когато Кабрал удвои от дузпа, отсъдена за нарушение на \"синия\" юноша Христо Попадийн срещу Габриел Обертан. Десет минути по-късно Станислав Костов се разписа за 14-и път във футболния ни елит този сезон - 3:0. Малко преди края Давид Яблонски пропусна с глава. А Кабрал започна да търси хеттрик, като това продължи и след почивката. Исмаил Иса, който също е юноша на \"Левски\", на два пъти можеше да намали резултата, но не сполучи. В крайна сметка \"Левски\" не вкара четвърти гол. За отбелязване е пропускът на Давиде Мариани в 77-ата, когато изскочи сам срещу Димитров и го прехвърли, но топката излезе в аут. Така \"Левски\" събра 37 точки и остава трети - на точка от ЦСКА-София и четири от \"Лудогорец\". В неделя лидерът приема \"Витоша\", а \"червените\" излизат срещу \"Славия\". По-рано днес \"Ботев\" (Пловдив) победи \"Берое\" в мача, известен като \"битката за Тракия\" - 4:1. Старозагорци играха много слабо и за пореден път показаха, че са предимно домакински отбор, най-вече срещу силните в българския футбол. Кристиан Димитров даде аванс на \"канарчетата\" в 30-ата, бързо удвоен от Антонио Вутов в 32-ата. След още две минути Мартин Камбуров намали, но това бе всичко от \"Берое\" в \"Коматево\". В 56-ата Густаво Афонсо вкара за 3:1, а крайният резултат фиксира Вутов в 77-ата. Малко преди края Мешка от \"Берое\" получи червен картон за удар без топка. В друг съботен мач \"Верея\" и \"Локомотив\" (Пловдив) направиха зрелищно 2:2, а снощи \"Черно море\" измъкна 1:0 от \"Етър\" в \"леден\" двубой край морето.", "date": "2018.12.01", "title": "\"Левски\" прегази \"Дунав\" за едно полувреме"}
{"url": "http://clubz.bg/76564-kiev_moje_da_podvede_pod_otgovornost_bylgari_za_poseshtenie_na_krim", "text": "Българските граждани, посетили незаконно Крим, могат да попаднат в списък с лица, които ще бъдат привлечени под отговорност. Това заяви пред Клуб Z дипломатът Олександър Левченко – съветник на министъра по въпросите на окупираните територии Вадим Черниш. Сидеров мина на руски: Крим растьот. Крим идьот к лучше Под незаконно посещение на полуострова се има предвид влизане там от Русия. Киев разрешава това да става само през територията на Украйна. Български депутати, най-вече от партия „Атака“, неведнъж са посещавали полуострова след анексирането му от Русия. През април Волен Сидеров даде интервю на „блестящ“ руски език. Преди това пък той призова България да признае референдума в Крим от 2014 г. Косово не позволи втора Сребреница, в Крим зелени човечета \"бдяха\" за трета страна  На среща в Киев Клуб Z помоли Левченко да коментира често правеното сравнение между анексирането на Крим и отцепването на Косово. Сравнението е, меко казано, неуместно, изтъкна дипломатът. И допълни, че между двата  случая има пет съществени разлики. Косово не позволи втора Сребреница, в Крим зелени човечета \"бдяха\" за трета страна ", "date": "2018.12.01", "title": "Киев може да подведе под отговорност българи за посещение на Крим"}
{"url": "http://clubz.bg/76556-antisemitizmyt_vyv_franciq_raste", "text": "Мириам седи на масата на родителите си в дома им в парижко предградие, докато свещите от Шабат блещукат пред нея. Заедно със съпруга си и новоредния им син тя разказва за преживяната болка през изминалата седмица. Това е обичаен разговор за много от френските евреи. Мириам не пожела да сподели фамилното си име, защото се страхува за безопасността си. Тя се колебае дали Франция е страната, в която нейното семейство може да води пълноценен начин на живот, дали може да я наричат свой дом. Според \"Еврейската агенция за Израел\" 55 000 френски евреи са напуснали държавата след 2 000 г. По-рано през месеца френското правителство заяви, че антисемитските действия са се увеличили с 69 процента през първите девет месеца на 2018 г. Новите данни бяха придружени с обещание, че управляващите ще инвестират пет милиона евро в борбата срещу антисемитизма в училищата и с клетва за справяне с речта на омразата онлайн.  Изследване на CNN и ComRes, публикувано по-рано през тази седмица разкри, че един на всеки пет французин на възраст между 18-34 години никога не е чувал за Холокоста. Паметта за Холокоста избледнява Фредерик Потие, на когото е възложено да ръководи плановете на правителството за борба с антисемитизма, заяви, че данните от анкетата са шокиращи. Когато бе попитан от CNN защо това число е твърде високо, Потие отговори така:  Артур Ревершон, учител по история в Париж, заяви, че преподаването на Холокоста заема централна част в програмата на средните училища и темата често е включвана на изпитите. От 2006 г. насам, когато младият евреин Илан Халими бе отвлечен и убит, 11 души са ставали жертва на антисемитски атаки във Франция. През 2015 г. бяха убити четирима души в супермаркет в Париж. Мюсюлманин спасил 15 души в еврейския магазин в Париж (видео) Три години по-късно други четирима, включително три млади деца, бяха застреляни в еврейско училище в Тулуза. През 2017 г. Сара Халими, 65-годишна ортодоксална еврейка, бе убита в собствения си апартамент, извлечена от леглото и изхвърлена от балкона. По-рано през 2018 г. стотици хора излязоха на протест, след като 85-годишната Мирейе Нол бе убита в дома си, действие, което френските власти определиха като антисемитско престъпление от омраза.  Манифест срещу етническото прочистване на евреи във Франция Този списък със смъртоносни нападения можеше да включва и 18-годишния парижанин Натаниел Азулей, който сподели, че мъж го е нападнал с трион заради спор на пътя. Азулей твърди, че мъжът се е държал учтиво първоначално. Агресията на мъжа накарала Азулей и брат му да напуснат колата си и да започнат да бягат. Въпреки че и двамата тренирали Крав Мага, бойно изкуство, използвано от Израелската армия и преподавано в еврейските центрове във Франция, нито един от тях не могъл да се откъсне от нападателя.  Азулей твърди, че се е опитал да спаси брат си, който е бил съборен на земята с трион допрян до гърлото му, но приятели на атакуващия пристигнали и ги обградили. Азулей твърди, че нападението е приключило чак след като бащата на мъжа помолил сина си да спре. Братът на Азулей е бил ранен в атаката и полицията води разследване. Но дело все още не е започнато.   Йонатан Арфи, вицепрезидент на КРИФ, организация, която подпомага еврейските общности във Франция, твърди, че са били извършени от 2 000 г. насам, като природата им еволюира. Атентатор от Париж: За мюсюлманите няма презумпция за невинност Той дава за пример началото на Втората интифада в Западния браг и Ивицата Газа през 2 000 г. като моментът, в който атаките срещу еврейските общности са започнали да се променят. Докато традиционният антисемитизъм не е ново явление във Франция, правителството се бори срещу това, което то нарича \"новия антисемитизъм\". Според властите той произтича от Израело-палестинския конфликт. Потие твърди, че същесвува разделение между \"стария\" и \"новия\" антисемитизъм, които са еднакво разрушителни. Хаким Ел Каруи, старши сътрудник към института \"Монтен\", който преди е работил във френското министерство на икономиката и финансите и е съветвал правителството по въпроси за антисемитизма, твърди, че липсата на досег между двете общности е голям фактор за създаването на напрежение. Той твърди, че увеличаването на разделението между тях е опасно и води до по-голямо понижаване на разбирателството между тях. Правителството се надява, че с новия план ще успее да изкорени антисемитизма от Франция. Но за Мириам и семейството ѝ въпросът дали да отгледа сина си в държавата остава отворен. Насилието срещу френските евреи я плаши и тя смята, че мерките на правителството не са достатъчни. Мюсюлманин спасил 15 души в еврейския магазин в Париж (видео) Манифест срещу етническото прочистване на евреи във Франция Атентатор от Париж: За мюсюлманите няма презумпция за невинност", "date": "2018.12.01", "title": "Aнтисемитизмът във Франция расте"}
{"url": "http://clubz.bg/76402-kolkoto_poveche_narodyt_iska_tolkova_po_malko_politicite_mu_davat", "text": "В последните няколко години в България се проведоха три национални референдума. Изводът от тях е доста смущаващ за българската демокрация. Резултатите от тези референдуми и действията на политиците по темите в тях са в обратно пропорционална зависимост. А именно - колкото по-малко хора подкрепят дадена идея, толкова повече тя намира радушен прием у т.нар. политически елит. През 2013 г. имаше референдум с въпрос:  Резултатите от него бяха следните: Това е референдумът, чиито въпрос е получил най-малка подкрепа в действителни гласове. Въпреки това, както е известно,. в последните месеци управляващите подновиха темата за изграждането на АЕЦ \"Белене\", като получиха за това подкрепа и от опозицията.  През 2015 г. се проведе референдум с въпрос:  Резултатите от него бяха  следните: Подкрепата за тази идея в действителни гласове е на второ място в своеобразната класация на националните референдуми. Последиците от този референдум засега са следните:. първоначално имаше законодателни изменение в посока въвеждане на електронно дистанционно гласуване. Наскоро обаче управляващите внесоха законопроект в точно обратната посока, който е насочен и срещу машинното гласуване. Това предзвика протестите на извънпарламентарната опозиция. През 2016 г. се проведе референдум с три въпроса. И трите събраха най-голяма подкрепа в действителни гласове в сравнение с другите допитвания. Ето кои бяха те: По този въпрос ГЕРБ внесе законопроект за промени в Изборния кодекс, предвиждащ всички депутати да се избират мажоритарно, който обаче не мина в парламента. БСП обеща да внесе законопроект, който да въвежда мажоритарен избор за половината от депутатите. Такъв все още няма. Като цяло всички партии и повечето анализатори - къде открито, къде не чак толкова -  заявяват, че са против мажоритарния вот. По тази тема ситуацията е малко по-сложна, тъй като задължително гласуване има записано в законодателството ни, макар да не е обвързано със сериозни санкции. Темата за намаляването на субсидиите на партиите бе повдигна няколко пъти от различни политици, но засега всичко е само на ниво приказки. Към момента партиите се субсидират с 11 лв. на получен глас.", "date": "2018.12.01", "title": "Колкото повече народът иска, толкова по-малко политиците му дават"}
{"url": "http://clubz.bg/76568-standard_poors_potvyrdi_kreditniq_rejting_na_bylgariq", "text": "Международната рейтингова агенция S&P Global Ratings  на България в чуждестранна и местна валута 'BBB-/A-3'. Перспективата пред рейтинга също се потвърждава и остава положителна В обобщения коментар на S&P Global Ratings се казва, че паричните условия в България продължават да се подобряват, нарастването на кредитите подкрепя растежа и страната постига напредък по присъединяването си към Валутния механизъм II (ERM II). Рейтинговата агенция очаква силен ръст на БВП в периода 2018-2021 г., дължащ се на силното частно потребление и ускоряването на инвестициите. Продължаващото усвояване на средствата от фондовете на ЕС и затягането на условията на пазара на труда ще подкрепят производителността през годините.", "date": "2018.12.01", "title": "Standard & Poor's потвърди кредитния рейтинг на България"}
{"url": "http://clubz.bg/76569-bush_starshi_%E2%80%93_edin_mandat_no_kakyv", "text": "Той бе президент само един мандат, но формира за десетилетия напред историята на САЩ, пише Ройтерс за починалия снощи Джордж Буш-старши. Пълното му име е Джордж Хърбърт Уокър Буш. Управлението му в периода 1989-1993 г. е белязано според агенцията от две събития. Първото е агресивният отговор на нахлуването на Саддам Хюсеин в Кувейт през 1991 г. Второто е нарушаването на обещанието на не вдига данъците, дадено по време на кампанията му през 1988 г. Явно Ройтерс не смята за важно събитие падането на Берлинската стена и сриването на комунизма  през 1989 г., довело до края на СССР две години по-късно. Вероятно защото всичко това е било заложено при предшественика му Роналд Рейгън. Медията обаче отбелязва, че дипломацията на Буш превърна САЩ във водеща световна суперсила в момента, в който Студената война приключваше, а влиянието на комунизма в съветски стил отслабваше. Почина Джордж Буш-старши Популярността му сред американците скочи до 90 процента, след като силите на САЩ прогониха иракската армия от Кувейт, макар и да не тръгнаха да превзземат Багдад. Само 20 месеца по-късно обаче той загуби президентските избори срещу Бил Клинтън. Демократът напипа тънката струна с народния си маниер и фокусирането върху икономиката. Буш започна да изглежда като изключен от връзката с избирателите поради факта, че наблягаше на външната политика. Същевременно войната в Залива доведе до появата на ислямистки групировки като „Ал Кайда“ начело с Осама бен Ладен, които започнаха борба срещу американското влияние. Само десет години по-късно – на 11 септември 2001 г., „Ал Кайда“ удари САЩ. По ирония на съдбата тогава предзидент бе Джордж Буш-младши – синът на Буш. Още един човек от фамилията Буш се опита да се пребори за Белия дом. Това бе Джеб Буш – бивш губернатор на Флорида. Той се включи в първичната надпревара на републиканците през 2015 г., но бързо се оттегли, след като не можа да събере достатъчно подкрепа. Буш-старши не подкрепи Доналд Тръмп, който по време на кампанията си през 2016 г. остро атакува синовете му Джордж и Джеб. Старият Буш така и не обяви кого е подкрепил на изборите преди две години. Източник на Си Ен Ен твърди, че той е гласувал за кандидатката на демократите Хилъри Клинтън, съпругата на победилия го някога Бил Клинтън. Буш срещу Буш Джордж Хърбърт Уокър Буш бе умерен републиканец, известен със своите дипломатичност и умение да прави компромиси с демократите. Той бе символ на един сравнително спокоен период във Вашингтон. Когато прие номинацията на републиканците за президент през 1988 г., Буш бе вицепрезидент на Роналд Рейгън и се опитваше да спечели симпатиите на консерваторите. На въпроса за консерватизма си на националния партиен конгрес той даде отговор, превърнал се в знаменит: Но по-късно, вече в белия дом, Буш се съгласи да вдигне налозите, за да бъде намален бюджетният дефицит. Обръщането разгневи консерваторите и доведе до безпрецедентното изправяне през 1992 г. на съпартиец срещу действащ президент. Това бе консервативният до мозъка на костите Пат Бюканън Буш лесно победи съперника си. Но пък срещу него се изправи независим кандидат в лицето на тексаския милиардер Рос Перо. В крайна сметка изборите бяха спечелени от демократа Клинтън. А поражението на Буш се превърна в показен урок за цяло поколение републиканци. Любопитното е, че през 2014 г. Буш бе удостоен с награда от фондация „Библиотека Кенеди“ за смелостта си да вдигне данъците след компромис с демократите, като по този начин постави страната над партийните и политическите интереси. Но пък заложи основите за икономическия ръст, последвал през 90-те г.. Постиженията от времето на Буш-старши са видими навсякъде, отбелязва Ройтерс. Сред тях са дори рампите пред сградите, предназначени за прикованите към инвалидните колички хора. По това време със закон бе забранена дискриминацията на инвалидите на работните места. Като президент Буш не се поколеба да използва военна сила при необходимост. В края на 1988 г. той изпрати десантчици да свалят президента на Панама ген. Мануел Нориега. По-рано през същата година американски командоси спасиха филипинската президентка Корасон Акино от преврат. За операция „Пустинна буря“ вече стана дума. През 2003 г. Джордж Буш-младши организира нахлуването на съюзниците в Ирак и свърши това, което баща му не направи – свали от власт Саддам Хюсеин. При Буш-старши бе заложена основата на мирния договор между Израел и Организацията за освобождения на Палестина (ООП). Тя бе подписана пред Клинтън през есента на 1993 г. Той обаче покани специално на церемонията предшественика си. Защото споразумението бе постигнато на Мадридската мирна конференция две години по-рано. Главна заслуга за това имат Буш-старши и държавният му секретар Джеймс Бейкър. Администрацията на Буш-старши договори и НАФТА – Северноамериканското споразумение за свободна търговия, в което освен САЩ влязоха Канада и Мексико. Тръмп поиска осъвременяване на НАФТА и заплаши да оттегли страната си от него. След оттеглянето си от политиката Джордж Хърбърт Уокър Буш продължи да изнася речи. И скачаше с парашут на своите кръгли и полукръгли годишнини. Той наричаше себе си 41, а сина си Джордж - 43. Това са номерата им като президенти на САЩ. Буш срещу Буш", "date": "2018.12.01", "title": "Буш-старши – един мандат, но какъв!"}
{"url": "http://clubz.bg/76538-predposledno_nomeryt_na_byuletinata_razlichen_ot_tozi_na_kandidata", "text": "Предложените от управляващите изменения в Изборния кодекс (ИК) предизвикаха бурни обществени и политически реакции – заради ограничаването на машинното гласуване, което по закон вече трябваше да бъде осигурено във всички секции, заради пращането в забвение на електронното дистанционно гласуване и заради идеята номерата пред партиите и коалициите да бъдат заличени. Оказа се, самите вносители на новите текстове – депутати от ГЕРБ и Обединени патриоти (ОП), не са догледали какво точно предлагат. И сега ще правят корекция на корекцията (по столичния кмет Йорданка Фандъкова и нейния „контрол на контрола“ на ремонтите). Но не за да осигурят машини във всяка СИК, а да се спасят от ново съдебно дело, че не са го направили. Корекция ще има и за да се угоди на ДПС, пише  Към момента по закон след президентския вот през 2016 година във всички секции трябва да има осигурена възможност за машинно гласуване. С новите предложения ЦИК ще определя секциите, в които ще се гласува с машини, като те трябва да са минимум 1 000. Това е пренебрежим брой при общо около 12 500 секционни избирателни комисии у нас и зад граница. Машинното гласуване обаче няма да се провежда в секции с по-малко от 300 избиратели, както и при гласуване с подвижна секция, в лечебни заведения, в домове за стари хора и др. социални институции, както и на плавателни съдове и не само – най-важното – в секциите извън страната. Предлагайки тези изменения обаче, управляващите не са взели предвид, че всъщност същественият проблем за тях, ако искат да не въведат навсякъде машинния вот (а те не искат), не е в текстовете, касаещи броя СИК с машини и пр. Проблемът им е в чл. 206 от Изборния кодекс, на основанието на който тази година ЦИК беше осъдена, че нарушава закона, като не е въвела машините по време на избори от 2016-а насам. Макар и текстът формално да засяга начина на гласуване, той е така разписан, че за магистратите е еднозначен – във всяка една секция избирателят трябва да има възможност да избира дали да гласува с хартиена бюлетина или чрез машина, т.е. във всяка секция машина трябва да има. Машинно гласуване за всички? Не и според ГЕРБ и \"патриотите\" След запитвания от депутати от опозицията вносителите са се усетили, че ако не променят чл. 206 това може да е повод за нова атака в съда. Затова са решили да добавят в сегашния текст „в избирателната секция избирателят може по свой избор да гласува с хартиена бюлетина или с бюлетина за машинно гласуване“ едно „ако в секцията има осигурено машинно гласуване“. На въпрос на „Отворен парламент“ защо за пореден път ограничават машинното гласуване, отговорът на един от вносителите бе, че просто са искали да дадат „глътка въздух“ на ЦИК, тъй като до следващите избори – европейските – остава половин година. Революционната идея за отпадането на номера на бюлетината обаче сериозно стресна ДПС и БСП поради факта, че това на практика би било своеобразен образователен ценз – тест може ли избирателят да чете. А голяма част от електората на двете партии изпитва затруднения в този смисъл. Това изменение беше мотивирано с феномена „15/15“ – когато номерът на бюлетината съвпада с номера на кандидат от кандидатската листа и така особено в началото на прилагането на преференцията бяха избирани хора по погрешка. Заради този текст депутати допуснаха, че се готви сделка с ДПС. А от обясненията на вносителите от ГЕРБ и ОП стана ясно, че наистина са постигнали договорка с Движението – срещу подкрепа за други предложения – като това да се възложи пряко, без конкурс, на държавната „Информационно обслужване“ да изработи машините за машинния вот. Според обмисляния нов вариант номерата на партиите ще са от 1 до 100, например, а тези на кандидатите от 100 нагоре, за да няма дублиране. На този вариант си били стиснали ръцете с ДПС, разказаха вносители. Засега. От ГЕРБ и ОП разказват и че са ограничили до минимум измененията в ИК поради факта, че по препоръка на Венецианската комисия изборното законодателство не трябва да се променя поне половин година преди следващите избори. Затова и намират сегашните си изменения за козметични и отказват да се занимаят с наистина съществения въпрос за произвеждането на изборите у нас – мъртвите души. Това обаче са решили да направят от левицата, възползвайки се от съществуващ текст в ИК, според който ЦИК води публичен регистър на избирателите. Идеята на депутати от левицата, която все още не е обсъдена в парламентарната им група, е този регистър да заработи като Комисията изпрати писма до всички избиратели по списъците на ГРАО и ги подкани да върнат писмо с потвърждение – на практика за това, че съществуват и се намират на конкретната територия. За хората с достъп до компютър и интернет, такава регистрация може да се направи и онлайн. Управляващите заложили милиони за машинното гласуване, което иначе елиминират И БСП, и Обединени патриоти подкрепят свалянето на прага, при който населените места могат да избират кмет, от  350 на 100 души. Левицата иска да се затегне контролът и по отношение на уседналостта преди местния вот. Сега е разписано, че дадено лице трябва да е живяло шест месеца в съответното населено място. Това се наложи заради масовото заселване на пришълци, често десетки души регистрирани на един адрес, точно преди избори. От БСП ще настояват за по-високи санкции за кметовете, които не съблюдават за спазване на правилото. Управляващите заложили милиони за машинното гласуване, което иначе елиминират", "date": "2018.12.01", "title": "Предпоследно: номерът на бюлетината различен от този на кандидата"}
{"url": "http://clubz.bg/76563-rusiq_prizna_che_pratila_bojna_aviaciq_sreshtu_ukrainskite_kateri", "text": "Русия призна, че е използвала не само граничари, но и въоръжените си сили срещу трите малки украински кораба, чиито екипажи тя обвинява, че са нарушили морската и граница край Крим на 25 ноември. От руската пилотска кабина: \"Отработихме ги... с моливи\" (АУДИО) Агенцията припомня, че на 25 ноември е цитирала осведомен източник в Крим според, който Русия е вдигнала по тревога щурмови самолети Су-25 и хеликоптери Ка-52.  ", "date": "2018.12.01", "title": "Русия призна, че пратила бойна авиация срещу украинските катери"}
{"url": "http://clubz.bg/76565-boj_i_plamyci_pod_triumfalnata_arka_v_parij_video", "text": "Най-малко 65 души, включително 11 полицаи, са ранени при бурните протести в Париж. Арестувани са над 140 души, съобщи френската полиция, цитирана от БТА. \n\tНякои от протестиращите палиха автомобили и кофи за боклук в центъра на столицата, след като в резултат на ожесточени сблъсъци силите на реда ги изтласкаха от района на Триумфалната арка. \n\t  Министърът на вътрешните работи Кристоф Кастанер съобщи в Туитър, че час от протестиращите са преминали всички необходими процедури за сигурност, за да влязат в отцепената част от булевард Шан-з-елизе, докато \"1500 нарушители на реда, намиращи се извън периметъра, са дошли, за да се бият\".    Най-малко 19 метростанции в центъра на Париж бяха затворени днес на фона на ескалацията на протестите, предаде Ройтерс, като се позова на телевизия Бе Еф Ем. Демонстрантите подпалиха сграда близо до Триумфалната арка, съобщи очевидец.  \n\tАвтомат пък е бил откраднат от полицейски автомобил, казаха полицейски източници. \n\tМного магазини в центъра на Париж, сред които \"Галери Лафайет\" и \"Прентан\", затвориха заради размириците. Междувременно няколкостотин души протестираха в Париж днес срещу поскъпването на университетските такси за студенти от държави извън Европа, предаде Франс прес. \n\tСпоред демонстрантите това е дискриминация, която ще лиши от достъп до образование онези чуждестранни студенти, които имат най-малки възможности. \n\tОт над две седмици участници в протестното движение на \"жълтите жилетки\" блокират пътища във Франция, протестирайки срещу планираното увеличаване на еко данъка за горивата, припомня Ройтерс.  \n\tПреди седмица демонстрантите, които нямат лидер и до голяма степен се самоорганизират в интернет, за първи път се събраха в Париж, превръщайки Шан-з-елизе във военна зона. Холандската полиция затвори комплекса на парламента в град Хага, след като там в се събраха около 100 \"жълти жилетки\", за да протестират срещу правителствената политика. По-късно част от демонстрантите се разпръснаха, а останалите бяха съпроводени от полицаи на коне и с автомобили извън района на парламента. \n\tХоландски медии съобщиха за двама задържани от полицията в Хага и за протестен водач, задържан в южния град Маастрихт. Засега хагската полиция не е потвърдила информацията. ", "date": "2018.12.01", "title": "Бой и пламъци под Триумфалната арка в Париж (ВИДЕО)"}
{"url": "http://clubz.bg/76562-konstitucionni_promeni_da_napravqt_obrazovanieto_zadyljitelno", "text": "Основното образование да бъде задължително и това да стане с промяна в Конституцията. Такава идея предложи вицепремиерът Томислав Дончев. По Конституция образованието е \"право\", а не \"задължение\". В чл. 53 се казва: \"Всеки има право на образование.\", а в ал. 1 е посоченото, че \"училищното обучение до 16-годишна възраст е задължително.\" Според Дончев обаче това не дава достатъчни гаранции и затова трябва да се наложат по-радикални идеи в образованието.  Пред Клуб Z Дончев обясни, че трябва да бъде определен един минимум в образователната ни система. Той даде пример за деца, които са в неравностойно положение и успяват да завършат своето образование, а други лица не успяват и до 16-тата си година да завършат и начално училище.  По думите му е необходимо да има дълбок юридически и обществен дебат,    По Конституция „всички граждани са равни пред закона“ и „не се допускат никакви ограничения на правата или привилегии основани на раса, народност, етническа принадлежност, пол, произход, религия, образование...“ В ефира на бТВ той попита дали  По думите му поне основното образование трява да бъде задължително. Редно е да има дискусия по темата, която е „дълбока и сериозна“, каза той.  Според вицепремиера няма основание протестите да свалят третия кабинет на Бойко Борисов. Но и добави, че По думите му непрекъснатият граждански и обществен натиск усъвършенства държавата. Помолен да коментира думите на председателя на Българската стопанска камара (БСК) - Радосвет Радев, че у нас „и капиталистите са бедни“, той разви тезата, че българите ставаме все по-богати.   По думите му технологията на растежа минава, освен през гнева, но и през това да сме по-ефективни и да произвеждаме по-скъпи неща. Да се увеличи добавената стойност на икономиката.  Вицепремиерът сподели, че е разговарял с Горанов и го е посъветвал да не крие нищо от обществото. ", "date": "2018.12.01", "title": "Конституционни промени да направят образованието задължително"}
{"url": "http://clubz.bg/76567-naredbite_se_pishat_ot_hora_nerazlichavashti_bormashina_ot_betoven", "text": "От днес в София вече действа така наречената   приета от Столичния общински съвет (СОС) преди няколко месеца. Виждам, че PR отделът на общината, който твърди, че \"послъгвам\" при всяко обаждане на журналист по темата с новата наредба, е \"продал\" на медиите заглавия от типа \"Край на бормашините в София\" или \"Влезе наредбата за по-тих град\". Общината се зае с бирите в градинките и търговските обекти в блоковете За съжаление ще трябва да ви разочаровам - Говорил съм много за това, че според член 2 алинея 2 на новата наредба всяко дете, което свири на музикален инструмент в събота и неделя, ще трябва да обикаля етажната собственост, за да взема разрешение за свирене. Защото наредбата  Това ви е повече от ясно. Всички семейства ги заплашват глоби от по 300 лева, ако децата им свирят в събота. Но и това не е чак толкова страшно, защото, подобно на много документи, които се приемат от СОС, никой няма никаква идея как точно ще се спазват правилата и кой ще следи за това. Така че нещата са си, както са си били, само че сега ще си говорим как сме решили един огромен проблем на столичани - забранили сме на децата им да свирят на музикални инструменти. Впрочем, искам да видя как точно, регламентирано от новата наредба, ще бъде глобен някой просяк, който мие стъкло на кола на някое кръстовище? Заплатата му ли ще запорират? Или ще му изземат липсващото имущество? Но и това е казус  Няма да говоря и за уличните музиканти, които в момента не знаят какво точно да направят, за да упражняват професията си. Слава Богу, че в момента е студено навън и горките улични артисти едва ли могат в голямата си част да упражняват своята професия. И ме е срам не за друго, а защото много от документите, които гласуваме, често се пишат от хора, които или нямат никаква идея какво пишат, или са склонни с лека ръка да задраскат цели групи от населението, само и само за да наложат собствените си, изкривени в годините на соца и постсоца ментални инвенции. За мене като съветник тази наредба е срам. И понеже тя е наистина срамна, ще направя всичко възможно да я променя. До края на мандата остават около 9 -10 месеца, което е напълно достатъчно като време за да се вразумим и  И ако не разберем това, съвсем спокойно в края на мадата си ще мога да кажа, че от органи, съставени от хора, които не разграничават шум от тон и казуалистика от тенденция, смисъл няма... Не че сега има, особено като знам как се приемат бюджетите на общината всяка година, без съветниците да участват в нищо, освен във финална констатация на едни екселски таблици... А останалото - утре сутрин, около 8,30 часа в сутрешния блок на Нова телевизия, където ще говорим за шума, звука и акустичната каша в главите на мнозинството в СОС...", "date": "2018.12.01", "title": "Наредбите се пишат от хора, неразличаващи бормашина от Бетовен"}
{"url": "http://clubz.bg/76570-osyden_se_barikadira_v_doma_si_za_da_ne_vleze_v_zatvora", "text": "33-годишен безработен мъж се е барикадирал в апартамента си в столичния квартал \"Надежда\", за да попречи на полицията да го отведе в затвора, където трябва да излежи 6-месечна присъда. Служителите на реда, коита са на местопроизшествието твърдят, че той не създава опасност за никого и че е под въздействието на наркотици. Трима цивилни полицаи чакат пред вратата на жилището му на 12-я етаж в блок 234 да се върне в адекватно състояние. По сведения на съседите той им е създавал проблеми - палел е врати на апартаменти.", "date": "2018.12.01", "title": "Осъден се барикадира в дома си, за да не влезе в затвора"}
{"url": "http://clubz.bg/76571-andjelina_djoli_i_brad_pit_se_razbraha_za_popechitelstvoto_na_decata", "text": "Анджелина Джоли и Брад Пит постигнаха споразумение за попечителството на шестте си  \n\tдеца след двегодишни настървени преговори, съобщи БТА. \n\tАдвокатката на актрисата Саманта Блей Диджийн каза, че споразумението е подписано от двете страни и от съдия. То премахва необходимостта от съдебен процес. Вписването му и подробностите от него са поверителни, за да бъдат защитени децата. \n\tБрад Пит и Анджелина Джоли имат шест деца. Най-големият е Мадокс - на 17 години. Пакс е на 14, Захара - на 13, Шайло - на 12, а близнаците Вивиен и Нокс са на 10. Джоли към Брад: Децата остават при мен", "date": "2018.12.01", "title": "Анджелина Джоли и Брад Пит се разбраха за попечителството на децата"}
{"url": "http://clubz.bg/76545-kompaniqta_na_trymp_planirala_da_podari_na_putin_penthaus_za_50_mln_usd", "text": "Компанията на президента на САЩ Доналд Тръмп Trump Organization е планирала да строи в Москва небостъргач   и да подари на руския държавен глава Владимир Путин пентхаус, пише . Преговори за това са се водели през 2016 г. Луксозното жилище с прекрасна панорама се очаквало да струва 50 млн. долара. От изданието се позовават на четири източника. Издигането на небостъргача било замисляно още преди Тръмп да стане президент. По-рано стана ясно, че юридическият съветник на Тръмп Майкъл Коен се е обръщал към Дмитрий Песков, говорител на руския държавен глава, през януари 2016 г. с молба да се намеси в осъществяване на мащабния строителен проект. Коен призна в съда, че е излъгал Конгреса за този план, за да защити Тръмп и президентската му кампания. Бившият адвокат на сегашния президент на САЩ се призна в четвъртък за виновен в лъжесвидетелстване пред Конгреса за контактите си с руската страна във връзка с проекта. Това е още един фактор срещу президента на САЩ в разследването на специалния прокурор Робърт Мълър за евентуален сговор с Русия по време на кандидатпрезидентската кампания през 2016 г., отбеляза в тази връзка АФП. Адвокатът твърдял пред членовете на Конгреса, че е пратил подобно запитване по препоръка на бизнесмена от руския произход Феликс Сатър, пише Buzzfeed . Според обясненията на Коен идеята за строителството на Trump Tower не била свързана с президентската кампанията на сегашния американски лидер, а била само един от множеството проекти, които Trump Organization разработвала както вътре в страната, така и в чужбина.  Юридическият съветник на Тръмп обявил и че не помни да е получавал отговор от Песков, а проектът за строителството на небостъргача било спряно около седмица след изпращането на писмото. Но разследването на връзките на Тръмп и на неговия екип с руските власти по време на предизборната кампания в САЩ показа, че Коен е излъгал за срокове, в който се е случил отказът от строителството на \"кулата на Тръмп\" - това станало не в началото на януари 2016 г., а когато предизборната кампания в САЩ била вече в разгара си. Нещо повече четири дни след като писмото било изпратено, Коен бил поканен в Москва. Затова юристът призна чак на 29 ноември т. г. Своята лъжа адвокатът мотивира с предаността си към американския президент. Той не искал да поставя Тръмп в неудобно положение - за да не влязат показанията му пред Конгреса в противоречие с политическите заявки на Тръмп. Стана ясно и че през май 2016 г. бизнесменът, роденият в СССР, Феликс Сатър, който се занимавал с проекта за изграждане на \"кулата на Тръмп\" и бил свързан с руските спецслужби, съобщил на Коен, че Песков иска да покани адвоката като гост на икономически форум в Санкт Петербург. Там Коен трябвало да бъде представен на Путин или на Медведев. Сатър обяснява пред Buzzfeed своите мотиви: \"Идеята ми беше да подаря на Путин пентхаус за 50 млн. долара и да получа още 250 млн. долара от другите жилища. Всички олигарси ще искат да живеят в една сграда с Путин\", обяснява той. Той потвърждава, че е обсъждал тези си планове с Коен. Пред Bloomberg Феликс Сатър разказва, че даряването на имоти на знаменитости се явява обичайна маркетингова практика. Например когато в началото на 21 век в Черна гора на концерт отива Мадона той обявил, че ѝ подарява жилище в строящ се там обект с надеждата, че ще може да спечели от потенциалните ѝ съседи. Планът не се осъществил, но имало много материали в медиите за проекта. BuzzFeed не уточнява дали самият Тръмп е знаел за идеята Путин да получи като подарък пентхаус. Американският президент потвърди, че е планирал строителството на жилищна сграда в Русия, но получил \"нулеви гаранции\" и не реализирал проекта.\"Обмислях възможността за изграждането на сграда някъде в Русия. не съм вложил и цент, получих нулеви гаранции и не реализирах проекта. Лов на вещици\", написа той в Туитър.", "date": "2018.12.01", "title": "Компанията на Тръмп планирала да подари на Путин пентхаус за 50 млн. USD"}
{"url": "http://clubz.bg/76558-groznoto_shou_na_bylgarskite_politici", "text": "В телевизионно студио са се събрали видни представители на двете основни български партии - ГЕРБ и БСП. Управляващите твърдят, че опозицията \"не ходи на работа\" и затова трябва да ѝ се спре заплатата. Казусът е ясен - БСП бойкотира част от пленарните заседания и застрашава кворума, а ГЕРБ иска да дисциплинира социалистите, като им наложи парични санкции за отсъствие. От аргументацията зрителят остава с впечатлението, че в парламента просто \"не ходят на работа\" и въпреки това получават пари. БСП отговаря, че заплатите на депутатите по принцип трябва да се намалят. Зрителят се убеждава, че дори и да \"ходят на работа\", депутатите получават твърде много пари за това, което вършат. Общият извод от шоуто е, че депутатската \"работа\" е от малка обществена полза и е свръхплатена. На другата стутрин ГЕРБ измислят допълнителна глоба за \"неходене на работа\": 700 лева за всяко неизвинено отсъствие. Тук се включва и лидерът на \"Воля\" Веселин Марешки, който предлага директно 10 000 лева глоба от държавната субсидия за партията. Човек започва да се чуди: защо не и сто пръчки на голо като допълнителна мярка за отсъстващите депутати. В други телевизионни студиа управляващи депутати се потят да обяснят защо ще гласуват отново държавна субсидия за партиите. Междувременно публиката вече е дълбоко убедена, че те не ходят на работа и вземат твърде много пари. Затова без много дебати държавната субсидия за партиите е все пак прокарана в парламента. Шизофренията става пълна - тези, които \"не ходят на работа\" и така или иначе вземат \"твърде големи заплати\", ще получават и щедра държавна субсидия. Водещи са възмутени, политици гледат гузно като домашен любимец, който е изял суджука на стопаните. Впрочем, такъв е и погледът на министър-председателя няколко дни по-рано - по време на гостуването му в предаването на Слави Трифонов, когато става дума за партийната субсидия. Но като опитен политик Борисов бързо се окопитва и обещава, че ще внесе предложение за радикално намаляване на субсидията. Което обаче не се приема в парламента... Защо се разиграва това грозно шоу, чиято цел е една-единствена - колективно самоунижение на партиите и на политическото представителство? Защо няма нито един политик, който да защити полезността си за общото благо? Отговорът на този въпрос стига по-дълбоко от обичайното и донякъде здравословно лицемерие, типично за политическата сфера. Проблемът е в това, че партиите вместо да се борят за по-голямо обществено доверие, предпочитат да се адаптират към недоверието и да го използват за тактически цели спрямо опонентите си. Днес партиите предпочитат да не спорят за ползите от тяхното съществуване, а по-скоро твърдят, че излизат евтино на хазната или по-евтино от опонентите си. Затова и непрекъснато се надпреварват кой ще си намали заплатата най-много или пък кой ще критикува най-силно държавните субсидии. Най-популярните мерки в тези популистки времена са две: намаляване на броя на депутатите и намаляване на парите за политика (партии). Зад тези мерки всъщност стои обезценяването на политиката. Вместо да се борят срещу това обезценяване, партиите всъщност се състезават кой ще предложи по-обезценяваща мярка: по-малко депутати срещу по-малко пари. А тези, които не се поддадат на подобен натиск, се чувстват гузни и самоунизително се извиняват. Важна функция на самоунижението е, че то скъсява дистанцията между \"елита\" и \"народа\". Грозното шоу, в което политици се надпреварват да убедят публиката кой е по-евтин и безполезен, всъщност отнема и малкото останал авторитет на партийността. Неговата цел е да покаже, че партията няма някаква отделна тежест, някаква особена експертиза или почтеност. Напротив, партията е точно такава, какъвто е и народът с всичките качества и недостатъци на средния избирател. Днес популистките партии затова са се отказали от всякакви образователни функции. Те не обучават хората на някаква собствена идеология, а са просто огледало, в което той да се огледа. Те са рупор на всякакви предпочитания и нагласи, стига те да са широкоразпространени. В една такава среда политиката се населва с одиозни фигури - колкото повече недостатъци има някой, толкова по-подходящ е за самоунижение и за затвърждаване на чувството, че политиците не са с нищо \"повече\" от \"обикновените хора\". В тази психологическа игра някой може да види триумф за демокрацията - недоверието към политиците и чувството за равенство между тях и останалите са безспорно здравословни характеристики на всяко демократично управление. Но преминаването в крайности също има своята цена. , партиите имат за задача да вземат решения в трудни ситуации, за които след това да носят и отговорност. Ако те са едно и също с народа - само трансмисия на волята му - кой носи отговорност за решението в крайна сметка? Отказът на партиите от собствен авторитет им дава възможност да си \"измият ръцете\" с волята на народа, когато решенията им се окажат погрешни. , политиката е успешна, когато може да убеди хората, че временни жертви си струват, за да се постигнат бъдещи големи цели. Ако партиите се водят единствено от временните настроения на хората, то подобна дългосрочна политика става невъзможна. Голямата опасност от популистките партии е, че те превръщат дългосрочните и смислени реформи в невъзможни за изпълнение. Оцеляването им ден за ден е свързано единствено със следването на моментните народни настроения и изключва някаква дългосрочно-рационална стратегия.    докато партиите и политиците се самоунизяват и надпреварват да доказват безполезността си, властта се изплъзва от демократичните органи към бизнес интереси и задкулисни играчи. Така например, докато правителството Борисов 3 се опитва да оцелява като внимателно следва всяка смяна в настроенията на шумни групи, в съдебната система се подготвя преврат с цел да бъде отстранен Лозан Панов - единственият висш магистрат, който е неудобен на определени интереси. През това време партийните представители на управляващите са заети да спорят за това кой ще излезе по-евтино на електората и дали е конфликт на интереси да ползваш голям апартамент на кръстника си, който може би е масон. Второто, разбира се, не е редно, независимо дали става дума за масон или не. Да, популистката демокрация е демокрация, но с много ниско качество.", "date": "2018.12.01", "title": "Грозното шоу на българските политици"}
{"url": "http://clubz.bg/76551-rojters_bitka_do_seten_dyh_za_trona_na_merkel", "text": "Борбата за поста на Ангела Меркел като лидер на германските консерватори и евентуално като канцлер, продължава до последния момент, коментира Пол Каръл от Ройтерс. \n\tСлед като миналия месец Меркел заяви, че ще се оттегли като партиен лидер след провала на регионалните избори, се очертаха двама фаворити с противоположни визии за Християндемократическия съюз (ХДС). \n\tЕдиният е Анегрет Крамп-Каренбауер, протеже на Меркел, олицетворение на политическата приемственост. Другият е Фридрих Мерц, отдавнашен съперник на Меркел, който обещава по-радикални промени. \n\tРезултатът от гласуването за нов лидер на партийния конгрес на 7 и 8 декември ще бъде от жизненоважно значение не само за ХДС, който е начело на трипартийната управляваща коалиция, а и за бъдещето на водещата страна и най-голяма икономика в ЕС. Меркел остава канцлер, но този, който я наследи начело на ХДС, вероятно ще бъде кандидат на партията на следващите федерални избори, планирани за октомври 2021 година. \n\tКрамп-Каренбауер, която близо 7 години беше лидер на провинция Саар, води в допитванията сред поддръжниците на партията. Но Мерц, който се връща в политиката след близо десетилетие в бизнеса, не е много по-назад от нея и е подкрепен от членовете на ХДС, които искат край на консенсусната политика на Меркел и любовта й към компромисите. В шестият от осемте дебата преди конгреса на ХДС в Хамбург, състоял се тази седмица в западния град Дюселдорф, столица на родната му провинция Северен Рей-Вестфалия, именно Мерц спечели 4000-та публика. \n\tИзразявайки съжаление за спада на популярността на ХДС в проучванията на общественото мнение, той очарова събралите се, като обеща: Критикувайки политическия стил на Меркел, той заяви: 56-годишната Крамп-Каренбауер беше в неблагоприятно положение, намирайки се на територията на Мерц, и получи само учтиви аплодисменти. Но тя спечели точки, като показа, че по-добре познава проблемите на хората в сравнение с богатия си опонент, упрекван от медиите, че се представя като част от \"горната средната класа\", а не като човек от \"висшата класа\". Освен това тя каза, че имала навика да си пуска силно песента \"Highway to hell\" на рокгрупата AC/DC, докато отивала на парламентарни дебати или била сама в колата си. Обявявайки оттеглянето си като партиен лидер, 64-годишната Меркел заяви, че иска \"да отвори нова глава\" и че сегашният й четвърти мандат като канцлер ще бъде последен. \n\tСлед като стана канцлерка през 2005 г., Меркел достигна водеща позиция в европейската политика, но авторитетът й пострада от неотдавнашните регионални избори и от факта, че неин близък съюзник загуби поста си като лидер на парламентарната група на консерваторите. \n\tТя загуби популярност и заради взетото през 2015 г. решение да отвори вратите на Германия пред мигрантите, бягащи от войните в Близкия изток и в Африка. Меркел и Крамп-Каренбауер са водещи фигури в надпревара, в която участва и министърът на здравеопазването Йенс Шпан. Той обаче остава далеч зад първите двама в проучванията на общественото мнение. Съдбата им ще бъде определена от 1001 делегати на ХДС. \n\tМерц ръководеше парламентарната група на дясноцентристката партия в периода от 2000-та до 2002-а година, но през 2002 г. загуби в борбата за власт срещу Меркел. От 2009 г. той не заема място в Бундестага. \n\tМерц казва, че уважава Меркел и би работил с нея, ако спечели гласуването. Самопровъзгласил се за \"застъпник на свободната търговия\", Мерц, който ръководи германския клон на американския инвестиционен фонд \"БлекРок\", заяви по-рано този месец, че Германия трябва \"да допринася повече\" за ЕС, тъй като тя има полза от еврото, което е \"прекалено слабо за нашата икономика\". \n\tМиналата седмица той предизвика скандал, поставяйки под въпрос германските конституционни гаранции за даване на убежище на всички, подложени на \"политически преследвания\". Те са включени в Основния закон като изкупление за престъпленията на нацистите през Втората световна война. \n\tОсвен това Мерц обвини ХДС, че е бил пасивен и е гледал, \"само свивайки рамене\", как антиимиграционната партия Алтернатива за Германия (АзГ) влиза в провинциални парламенти и в Бундестага. \n\tКоментарите му за еврото се различават от консенсуса в Берлин, но коментарите за правото на убежище и АзГ засилиха позициите на Крамп-Каренбауер. Тя определи неговото изказване за АзГ като \"шамар в лицето\" на всички от ХДС, които са се борили упорито срещу крайнодясната партия и заяви: Наричана понякога съкратено АКК или \"мини Меркел\", Анегрет Крамп-Каренбауер е печелила провинциални избори и е сформирала коалиции на фрагментираната германска политическа сцена. Тя казва обаче, че \"няма конкретна рецепта\" за това, което предстои за ХДС. \n\tКозът на Крамп-Каренбауер е, че има опит като бивш премиер на провинция Саар, където оглавяваше широка коалиция със Зелените и подкрепящите бизнеса свободни демократи, а това е предимство, защото тройните коалиции може да станат по-често срещани в Германия, ако нито една партия не успее да получи категорично предимство. \n\tПовечето делегати на ХДС, които ще гласуват за новия лидер, са професионални политици - депутати, кметове или общински съветници - които обикновено са прагматични. Това може да се окаже в нейна полза като политик, който се е издигнал в редиците на ХДС до поста на генерален секретар на партията. \n\tНо Мерц също ще бъде облагодетелстван - от факта, че 296 от делегатите на конгреса, или почти 30 на сто от общия брой, ще бъдат представители на родната му провинция. Уте Гремел-Гойхен, органистка от близкия град Кемпен, също смята Мерц за \"много убедителен\". Ян Техау, политически анализатор в базирания във Вашингтон център за анализи \"Германски фонд Маршал\", предрича оспорвано състезание.  БТА.", "date": "2018.12.01", "title": "Ройтерс: Битка до сетен дъх за трона на Меркел"}
{"url": "http://clubz.bg/76560-pochina_djordj_bush_starshi", "text": "Почина бившият президент на САЩ Джордж Буш - старши, предадоха световните агенции, позовавайки се на семейството му. Той беше на 94 години и страдаше от болестта на Паркинсон. Буш-баща беше приет в интензивно отделение след погребението на съпругата му Барбара Буш, която си отиде през април. Двамата бяха женени от 73 години. Буш е починал късно снощи в дома си в Хюстън, щата Тексас, предаде БТА. Буш-старши – един мандат, но какъв! 41-ият президент на САЩ Джордж Буш баща е живял по-дълго от всеки свой предшественик. По време на управлението му между 1989 и 1993 г. завърши Студената война и бе водена военната операция \"Пустинна буря\" срещу армията на иракския диктатор Саддам Хюсеин. Буш обаче изгуби шанса за втори мандат, след като наруши свое обещание да не въвежда нови данъци и на изборите от 1992 г. бе победен от демократа Бил Клинтън. Джордж Буш баща е бил и герой от Втората световна война, конгресмен от Тексас, директор на ЦРУ и вицепрезидент на Роналд Рейгън. Синът му Джордж Буш младши бе 43-ият президент на САЩ, а друг негов син, Джеб Буш, бе губернатор на Флорида. Само още един американски президент, Джон Адамс, е имал син, който също е станал президент. Президентът на САЩ Доналд Тръмп и съпругата му Мелания поднесоха съболезнования за кончината на Джордж Х. У. Буш, възхвалявайки неговата \"добра преценка и невъзмутимо лидерство\", предаде Асошиейтед прес, цитирана от БТА.  \n\tСемейство Тръмп отбелязва заслугата на Буш за превеждането на страната и света към \"мирен и победен край на Студената война\".  \n\tБуш остана скромен въпреки постиженията си, \"следвайки тихия призив да служи, който му даваше ясно усещане за посока\", допълва първото семейство на САЩ.  Буш срещу Буш подбрани от Франс прес: 12 юни 1924 година: Джордж Хърбърт Уокър Буш се ражда в Милтън, Масачузетс.  \n\t1942 година: Постъпва във военноморските сили на САЩ, където става най-младият пилот. Демобилизиран е през 1944 година. \n\t1945 година: Жени се за Барбара Пиърс. Заедно имат шест деца - Джордж Уокър, който също ще стане президент на САЩ, Робин (умира на 3-годишна възраст), Джон (наричан Джеб и бъдещ губернатор на Флорида, който търпи поражение на първичните избори за президентска номинация на републиканците през 2016 година), Нийл, Марвин и Дороти.  \n\t1953 година: Създава Запата петролиъм къмпани (Zapata Petroleum Company) в Тексас, където натрупва състояние.  \n\t1967-1971 година: Избран като представител на Тексас в Камарата на представителите (Републиканска партия). \n\t1971-1973 година: Посланик на САЩ в ООН.  \n\t1976-1977 година: Директор на ЦРУ.  \n\t1981-1989 година: Вицепрезидент на САЩ при Роналд Рейгън, след като е бил негов опонент в първичните избори на републиканците през 1980 година.  \n\t1989-1993 година: 41-ви президент на САЩ. През август 1990 година, след инвазията на Ирак в Кувейт, поема лидерството на международна коалиция, което води до освобождаване на Кувейт през 1991 година след операция \"Пустинна буря\". \n\t1992 година: Кандидатира се за преизбиране за втори мандат. Победен е от Бил Клинтън.        Бившият президент на СССР Михаил Горбачов поднесе съболезнованията си на семейството на Буш старши и на целия американски народ, предаде Асошиейтед прес.  \n\tГорбачов, който работеше заедно с Буш за прекратяване на Студената война в края на 80-те и през 90-те години на миналия век, похвали бившия президент за политическите му способности и личния му характер.  Президентът на Франция Еманюел Макрон отдаде почит на покойния президент на САЩ Джордж Буш-старши като \"голям лидер\" и \"поддръжник на съюза с Европа\", предаде АФП.  Германия скърби за смъртта на Джордж Буш Старши и с голяма благодарност помни неговата подкрепа за обединението на страната, написа германският президент Франц-Валтер Щайнмайер в съболезнователна телеграма до Белия дом, цитирана от ТАСС.  През 1989 г., във време на промени и изпитания, когато блоковете се разклатиха след дългогодишна конфронтация, президентът Буш-старши прояви мъжеството да използва уникалния шанс за прекратяване на Студената война, заяви първият дипломат на Германия Хайко Маас, цитиран от ТАСС.  \n\tНавремето Джордж Хърбърт Уокър Буш подкрепи безрезервно амбициозния план на германския канцлер Хелмут Кол за обединяването на двете Германии въпреки възраженията на тогавашния френски президент Франсоа Митеран и още по-яростната съпротива на британската министър-председателка Маргарет Тачър. Ден след падането на Берлинската стена Буш-старши се обади по телефона на Кол и му пожела успех през следващите дни и месеци, припомня ДПА, като подчерта, че американският президент се е въздържал да провъзгласи \"победа\" в Студената война, за да не предизвика ответна реакция от съветските хардлайнери, а през следващите месеци е успял да разсее опасенията на съветския лидер Михаил Горбачов, подтиквайки дипломатическия процес, довел до обединението на Германия. Буш срещу Буш", "date": "2018.12.01", "title": "Почина Джордж Буш-старши"}
{"url": "http://clubz.bg/76559-trymp_i_putin_dori_ne_se_rykuvaha_v_buenos_ajres", "text": "Президентите Доналд Тръмп и Владимир Путин дори не се ръкуваха на форума на Г-20 в Буенос Айрес, предадоха световните агенции. Съветникът на руския лидер Юрий Ушаков каза, че двамата се били поздравили, но не уточни как е станало това и къде. Форматът на церемонията за официалната снимка на държавните и правителствените лидери, а също и поканените на форума в Буенос Айрес ръководители на международни организации, не е позволил на Путин и Тръмп да си разменят по някоя дума или дори да си стиснат ръцете, предава TACC. Лидерите са се отправили към специално подготвен подиум и са заели местата си. Тъй като на снимката Тръмп и Путин са били на различни страни, двамата дори не са се ръкували. След приключването на фотосесията всички участници в срещата са влезли бързо в залата за срещи и не са имали време да говорят по пътя към нея. На церемонията за официалните снимки Тръмп е имал възможност да говори накратко с френския президент Еманюел Макрон и с японския премиер Шиндзо Абе, а в заседателната зала е говорил с британския премиер Тереза Мей.  В заседателната зала президентите на Руската федерация и САЩ са седнали на кръгла маса през няколко стола един от друг. Тръмп е заел мястото си до министър-председателя на Великобритания и е разговарял с нея известно време. Путин е поздравил „топло“ седящия до него, престолонаследник на Саудитска Арабия Мохамед бин Салман. Докато другите гости са сядали, те са продължили да водят оживен разговор.  Путин и Макрон обсъдиха ситуацията в Украйна и в Сирия в разговор „на четири очи“, съобщава ТАСС. Френският лидер специално е изтъкнал промените, настъпили в Сирия след „полезната среща в Истанбул“, като не пропуснал да спомене, че „естествено има какво още да обсъждаме и за какво заедно да поработим“ . За Украйна френският президент е отбелязал, че желае да разговаря с Путин за изпълнение на Минските споразумения, особено като се вземат под внимание последните събития в тази страна, пише \"Фокус\". Той е казал, че е заинтересован от диалог с Москва за киберсигурността и за общото равнище на архитектурата на сигурност в Европа. Руският държавен глава е бил доволен, че двамата могат да говорят насаме, припомнил участието си в честванията, които Париж организира на 11 ноември по повод 100 години от края на Първата световна война и предложил да насочат разговора към двустранните отношения между Франция и Русия, като специално подчертал, че „през миналата година стокооборотът е нараснал с 16,5 процента, а и в 2018-та той отбелязва същото темпо \". Стабилността на Саудитска Арабия е крайъгълен камък за благоденствието и напредъка в Залива и Китай твърдо подкрепя Рияд в стремежа му към икономическа диверсификация и социална реформа, каза китайският президент Си Цзинпин на среща със саудитския принц престолонаследник Мохамед бин Салман, предаде Ройтерс. \n\tНа среща между двамата лидери Си заяви, че Китай винаги е придавал голямо значение на отношенията си със Саудитска Арабия, съобщи китайската държавна агенция Синхуа. \n\tПо-рано саудитската държавна агенция СПА съобщи, че Бин Салман и Си са обсъдили двустранното партньорство и хармонизирането на саудитската \"Визия 2030\" с китайската инициатива \"Един пояс, един път\", както и саудитските енергийни доставки за Китай и взаимните инвестиции. \n\tСаудитска Арабия е най-големият световен износител на петрол, но през последните две години бе задмината от Русия по обем на доставките на суров петрол за Китай, който е най-големият световен купувач на петрол. \n\tКитай е в добри отношения и с регионалния съперник на Саудитска Арабия Иран и балансира контактите си с Рияд и Техеран, отбелязва Ройтерс. Бин Салман днес беше сравнително добре приет от редица световни лидери, присъстващи на срещата на високо равнище на Г-20 в Аржентина, въпреки убийството на журналиста дисидент Джамал Кашоги, предаде ДПА. \n\tБин Салман и Путин се ръкуваха сърдечно и се смееха пред камерите преди началото на първата сесия от форума. \n\tОт кабинета на Тръмп потвърдиха, че той \"си е разменил шеги\" с престолонаследника, макар високопоставен американски служител да подчерта, че това не е било нищо повече от жест, засвидетелстван на всички лидери, присъстващи на срещата. \n\tТръмп отрече да е беседвал със саудитския принц, но не изключи да говори с него в бъдеще. Пред камерите американският президент и саудитският престолонаследник не си обръщаха внимание. Няколко други лидери в същото помещение маневрираха и успяха да избегнат пряк контакт с принца. Мей каза, че ще се срещне с Бин Салман, а Макрон имаше кратък разговор с него в кулоарите. Председателят на Европейския съвет Доналд Туск заяви, че страните от ЕС, участващи във форума, са единодушни, че \"международно измерение\" на продължаващото разследване на убийството на Кашоги може да увеличи надеждността на саудитското следствие\". Край: Тръмп отмени срещата с Путин заради Керченския проток Германската канцлерка Ангела Меркел пристигна в Буенос Айрес за срещата на върха на Г-20 с около 12 часа закъснение заради повреда в обичайния й правителствен самолет, предаде ДПА. Меркел пристигна с редовен полет на \"Ибериа еърлайнс\" от Мадрид. \n\tКанцлерката ще се срещне тази сутрин с Путин по график, но срещата й с Тръмп е отложена за 13.30 ч. местно време днес (18.30 ч. българско време). \n\tГерманската делегация включва вицеканцлера и финансов министър Олаф Шолц. \"Ястребите\" или \"гълъбите\" ще победят на срещата на Тръмп със Си Говорител на германските ВВС увери, че повредата на самолета на Меркел не се дължи на саботаж, а е техническа повреда на компонент в електроразпределителна кутия, която е блокирала големи части в електронната операционна система за полет, пише БТА. \"Ястребите\" или \"гълъбите\" ще победят на срещата на Тръмп със Си", "date": "2018.12.01", "title": "Тръмп и Путин дори не се ръкуваха в Буенос Айрес"}
