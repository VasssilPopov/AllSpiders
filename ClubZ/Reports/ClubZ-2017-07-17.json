{"url": "http://clubz.bg/56272-protesti_v_drujba_zaradi_betonovozi_do_ezeroto", "text": "Жители от столичния квартал „Дружба” се обявиха против новозапочнал строеж на зелена площ до езерото в квартала, предаде днес бТВ. В неделя пристигнали   близо до оазисчето на квартала - дружбенскто езеро, и опитали да сложат ограда. Хората видели случващото се и дошли да поискат документи и разрешителни за работата им. Не са получили такива, а по-късно дошлите инвеститори им показали  Живеещите са категорични, че в  Кметът на \"Дружба\" Ивайло Цеков казва пред телевизията, че досега  а в Дирекция \"Архитектура и градоустройство\" има въведено предложение за нова регулация. Той уточни, че теренът е частен и е предвиден в общия устройствен план за жилищно строителство. Кметът е категоричен, че ако бъде допуснат, строежът ще бъде публично представен и обсъден, а хората ще бъдат правилно и своевременно уведомени. Живеещите бяха скептични, че обсъждането ще стане по правилата и затова кметът се ангажира да разлепи информацията в района и да я публикува в медиите.", "date": "17.07.2017", "title": "Протести в \"Дружба\" заради бетоновози до езерото"}
{"url": "http://clubz.bg/56263-%E2%80%9Ene_vijdam_seriozen_napredyk_v_borbata_s_korupciqta_v_bylgariq%E2%80%9C", "text": "  - Не знам дали имам такава репутация. Но повечето холандци са директни. В културата ни е заложено да сме открити и да обсъждаме притесненията си. Нидерландия и България са партньори в рамките на Европейския съюз и смятам за напълно нормално да споделяме помежду си, ако нещо ни притеснява. Нидерландия също е отворена към критика. Така правят партньорите  и това помага на правителствата и на целия ЕС да върви напред. По време на мандата си в България бях най-загрижен за върховенството на закона и борбата с корупцията по високите и средните нива на властта. За Нидерландия върховенството на закона и доверието в съдебната система са от огромно значение, тъй като те са част от нашите споделени демократични ценности и са от полза за холандската бизнес общност. Ще бъде от полза както за България, така и за целия ЕС, ако тези проблеми са решени по подходящ начин. - Гражданите разбират много добре, че нашата критика е конструктивна и цели да стимулира необходимите реформи. Освен критика ние предлагаме и техническа помощ, обучения, съвети и споделяме нашия опит с цел да подпомогнем реформите на практика. Споделяйки сериозната си загриженост, ние се опитваме да допринесем за позитивна промяна в България и за нейните граждани. Българските граждани, бизнес общността и чуждите компании несъмнено биха спечелили от прозрачна, ефективна, надеждна и независима съдебна система. Тя би създала доверие у тях. А това би довело до по-добра среда за чужди инвестиции, ще създаде икономически растеж и ще използва по-добре икономическия потенциал на страната. Според нас има пряка връзка между върховенството на закона и икономическото развитие. - Като цяло смятам, че са наложителни структурни реформи в няколко особено важни области, които ще подготвят България за бъдещето. Встрани от съдебните реформи, за които вече казах, става въпрос за образование, здравеопазване и публична администрация. Един от проблемите, които влияят на реформите, е липсата на приемственост. Пристигнах през 2013 г. след мащабните протести и в период на четири години работих с общо пет различни правителства и три различни парламента. Няма страна, която да може да провежда сложни структурни реформи в такава политическа среда. Такива реформи се нуждаят от дългосрочна визия, стратегия, отдаденост и желание да бъдат приложени на практика. Същевременно този период беше неспокоен за ЕС и за света. Не казвам, че нищо не се случи. България направи някои важни стъпки, но ако се огледаме, ще забележим, че светът се променя много бързо и България трябва да поддържа темпото, за да не изостане. - Не бих се осмелил да твърдя, че прогресът е постигнат благодарение на нашия принос. Но ние си сътрудничехме в много области. Бих желал да спомена отличното ни сътрудничество с полицията и Националната комисия за борба с трафика на хора. С цел да избегнем трудова експлоатация имахме близко сътрудничество с голям брой правителствени и неправителствени организации в областта на трудовата миграция, като информирахме уязвимите групи за техните права и задължения, ако обмислят да започнат работа в чужбина. В областта на миграцията работихме заедно с Държавната агенция за бежанците, Върховния комисариат за бежанците към ООН (ВКБООН), Международната организация за миграция (МОМ) и още много организации като Българския червен кръст (БЧК), за да подобрим настаняването в бежанските центрове и да повишим информираността относно необходимостта от правилна интеграция на бежанците. В сферата на правосъдието ние предоставихме техническа помощ по ключови въпроси като прегледа на наказателната политика или независимия анализ на прокуратурата. - Не можем да отречем, че последните няколко години бяха трудни за Европа и нейните граждани. Икономическата криза, страхът от тероризъм, ефектите на глобализацията и миграцията изискваха много от нас. Тези предизвикателства обаче не бяха причинени от Европейския съюз и няма да изчезнат, ако премахнем ЕС. Лесно е, но не е правилно да обвиняваме Съюза за всички свои проблеми. Следвоенното „никога вече“ може би вече не се разбира от само себе си, но не можем да приемаме за даденост нашите сигурност, свобода и просперитет. Поколенията преди нас са се борили, за да постигнат ценностите, стоящи зад ЕС - мир, свобода, демокрация, равенство, върховенство на закона, солидарност, зачитане на човешките права. Някой би казал, че ЕС не успява да отговори адекватно на предизвикателствата пред себе си, но Нидерландия вярва, че можем да бъдем ефективни в борбата с тях само ако работим заедно. Европейското сътрудничество за нас е задължително, а не лукс. Ние сме малка страна с отворена икономика – членството в ЕС е нашата най-голяма надежда за сигурност и просперитет. Мисля, че това се отнася и до България и останалите страни членки. Европейският съюз е създал множество видими ползи и продължава да го прави. Пример за това са единният пазар и свободата на придвижване, които са важни както за България, така и за Нидерландия. Нещо повече, членството в ЕС донесе на България просперитет. Да дам един пример - в периода 2007-2013 г. Европейският фонд за регионално развитие и Кохезионният фонд са инвестирали 5,4 милиарда евро в България. Оценено е, че през 2015 г. тази подкрепа е създала около 4% допълнителен БВП. За следващите години (2014-2020) България ще получи подкрепа от близо 10 милиарда евро по 10 нови програми – сериозна база за инвестиции в създаване на нови работни места и растеж. - По време на мандата си многократно съм заявявал, че корупцията по високите етажи на властта и недостигът на върховенство на закона са сериозни проблеми през холандската бизнес общност в България. За съжаление не виждам сериозен напредък при борбата с тази корупция чрез разрешаването на такъв тип случаи по прозрачен начин. Да, прав сте, по време на нашето предишно интервю аз споделих своята загриженост, че получаваме оплаквания от отделни компании за неприемлив натиск и незаконни практики. Открито мога да го заявя отново, но ще се въздържа от споменаването на конкретни компании, тъй като това няма да им е от полза. Освен индивидуалните случаи, които със сигурност съществуват, аз съм загрижен, че тези проблеми влияят върху бизнес средата и имиджа на България по ненужен и негативен начин, а България има толкова голям икономически потенциал. Много малко хора печелят от подобна корупция, докато обществото, честните компании и инвеститорите страдат. Както казах, има ясна връзка между надеждната, прозрачна, предвидима и ефективна съдебна система, включително борбата с корупцията, и икономическото развитие. Можете да погледнете някои други страни членки на ЕС и ще намерите доказателства за това. - На първо място, видях, че България е надежден член и партньор в рамките на НАТО и ЕС. Особено по време на нашето председателство на ЕС през 2016 г., когато България игра много конструктивна роля при решаване на проблемите, с които се сблъскахме. По същия начин България може да разчита на нашата подкрепа по време на предстоящото българско председателство на ЕС през следващата година и ние вече подготвихме голям брой държавни служители, ангажирани с това председателство. В рамките на дискусията за бъдещето на Европа ние смятаме, че ключовата дума е единство. Само обединена Европа ще бъде способна да се справи с огромните предизвикателства като борбата срещу тероризма, климатичните промени, миграцията. Това единство върви ръка за ръка с права и задължения, което означава, че сме отговорни едни пред други за спазването на правилата и критериите, за които сме постигнали съгласие. Прекарах чудесно във вашата красива страна и имах възможността да я опозная много по-добре. Пътувах много и видях красотата на природното разнообразие и впечатляващото ви културно наследство. Навсякъде срещнах приятелски настроени и гостоприемни хора, насладих се на културата и открих някои от вашите съкровища като вкусната храна и вина. Винаги ще пазя топли чувства към България и ще я рекламирам където мога.", "date": "17.07.2017", "title": "„Не виждам сериозен напредък в борбата с корупцията в България“"}
{"url": "http://clubz.bg/56264-cvetan_cvetanov_s_patriotite_e_po_dobre_otkolkoto_s_reformatorite", "text": "Зам.-председателят на ГЕРБ и шеф на парламентарната група на управляващата партия Цветан Цветанов отчете пред БНТ, че заедно с „Обединени патриоти” работят „изключително добре”. Той им благодари за стабилността, защото все пак били три отделни политически формации. Цветан Цветанов протегна ръка и към останалите политически сили: Цветанов отрече да има проблем с президента Румен Радев, въпреки че двамата размениха остри реплики помежду си по повод процедурата за закупуване на изтребители за военната авиация. Цветан Цветанов каза още, че не се води от лични отношения. Провокациите идвали от опозицията от БСП. Сред общите цели Цветанов посочи това България и Бойко Борисов да бъдат лидери на Балканите. Цветан Цветанов обеща съвсем скоро програмата за управление да бъде публикувана. „ Програмата бе оценена като „изключително стойностна”, с ясно разписани срокове. Цветанов припомни целите – минимална заплата от 650 лв. и средна заплата от 1500 лв. в края на мандата.", "date": "17.07.2017", "title": "Цветан Цветанов: С патриотите е по-добре, отколкото с реформаторите"}
{"url": "http://clubz.bg/56265-koj_iska_da_upravlqva_bnt", "text": "В 17.00 часа днес изтича срокът за депозиране пред Съвета за електронни медии (СЕМ) на документите на кандидати за генерален директор на Българската национална телевизия, предаде БГНЕС. Самото гласуване на петимата членове на СЕМ ще стане на 23 август. Ако не се стигне до избор на генерален директор на обществената телевизия, законът позволява настоящият шеф Вяра Анкова да продължи мандата си. Сред изискванията за кандидатите за генерален директор на БНТ са наличието на опит в електронни медии, най-малко петгодишен трудов стаж в телевизия, както и декларация за тригодишен опит на мениджърска позиция. Важно условие за представянето на кандидатите е представената от тях концепция за развитието на обществената телевизия. Членовете на СЕМ приеха правила за избор на генерален директор на БНТ, според които до 8 август ще бъдат обявени допуснатите до участие в процедурата кандидати. На 17 август пък ще станат известни и тези кандидати, които са допуснати до изслушване. Това е нововъведение, тъй като досега всеки, който отговаряше на изискванията и беше подал всички необходими документи, имаше право да защитава концепцията си на публично изслушване. Сега обаче СЕМ си запазва правото да отсява кандидатите предварително. Изслушването на допуснатите кандидати е предвидено за 21 и 22 август, а гласуването - за 23 август 2017 г. За избран се счита кандидат, който е получил поне три от гласовете на петимата членове на Съвета за електронни медии. СЕМ има право на три последователни гласувания, ако и тогава няма избран генерален директор на БНТ, процедурата се прекратява.", "date": "17.07.2017", "title": "Кой иска да управлява БНТ?"}
{"url": "http://clubz.bg/56266-%E2%80%9Eah_perfido%E2%80%9C_i_oshte_betoven_v_zala_%E2%80%9Ebylgariq%E2%80%9C", "text": "Увертюрата на „Фиделио“, единствената опера на Бетовен, и арията „Ах! Перфидо“ на композитора ще прозвучат на 25 юли (вторник) в зала „България“. Концертът ще бъде със съпровода на Нов симфоничен оркестър, а реализацията е на екип от САЩ с диригент Бенджамин Лауб, пианиста Жоел Фан и мецосопраното Елени Матос. Всичките те ще представят две увертюри – на „Фиделио“ и „Леонора 3“, арията „Ах! Перфидо“ (изпълнявана през годините от някои от най-големите оперни гласове в историята), както и прочутия Четвърти концерт за пиано и оркестър на Бетовен. Нов симфоничен оркестър предлагат и друго събитие за предстоящите топли дни. На 3 август в комплекса „Царско село“ те ще представят заедно с Лауб (вече като пианист) и мецосопраното Сюзън Дън камерна програма с работи на Сергей Борткевич, Брамс, Равел, Дебюси, Ернесто Назарет и Франсис Пуленк.", "date": "17.07.2017", "title": "„Ах! Перфидо“ и още Бетовен в зала „България“"}
