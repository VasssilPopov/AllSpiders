{"url": "https://clubz.bg/85722-prezidentskata_partiq_s_44_ot_glasovete_na_obshtite_izbori_v_ukrajna", "text": "Партията на украинския президент Володимир Зеленски печели 43,9% от гласовете в днешните парламентарни избори в страната, предае агенция УНИАН, цитирайки данните от екзит пол. Общо пет партии влизат в следващата Върховна Рада. Не е ясно дали въпреки победата партията на Зеленски, наречена \"Слуга на народа\" ще има достатъчно депутати, за да сформира самостоятелно правителство. По-рано днес държавният глава заяви, че не желае коалиция с тези, които досега са управлявали страната.", "date": "2019.07.21", "title": "Президентската партия - с 44% от гласовете на общите избори в Украйна"}
{"url": "https://clubz.bg/85721-sydiq_miroslava_todorova_ima_vyzmojnost_da_se_uprajnqva_tormoz_bez_granici", "text": "Съдията от Софийския градски съд Мирослава Тодорова, чиито лични данни изтекоха на сайта на Инспектората на Висшия съдебен съвет, призова днес компетентните институции да дадат обяснение за инцидента и да отговорят дали за него има поръчител. По думите й пред би Ти Ви липсата на такова обяснение говори за “такава степен на вътрешна корупция, която е риск за националната сигурност”. Дни след рекордния теч на данни от  системата на Националната агенция по приходите, Инспекторатът към Висшия съдебен съвет (ИВСС) допусна имуществената декларация на  Тодорова да бъде публикувана в сайта на институцията с незаличени ЕГН, номер на личната карта и адрес. Публикувани бяха и ЕГН на партньора и непълнолетния ѝ син. Името на pdf файла с декларацията на Тодорова говори за умишлено действие, защото носи недвусмисленото заглавие на латиница: „NE SE CHISTIIIIIIIIIIIIIIIIII“.", "date": "2019.07.21", "title": "Съдия Мирослава Тодорова: Има възможност да се упражнява тормоз без граници"}
{"url": "https://clubz.bg/85720-shefyt_na_kristiqn_nqma_da_otvorim_kompyutyra_mu_za_gdbop", "text": "Компанията на специалиста по киберсигурност Кристиян Бойков, когото властите подозират, че е хакнал информационната система на Националната агенция по приходите, няма да отвори служебния му компютър за Главната дирекция за борба с организираната престъпност. Това заяви за предаването \"120 минути\" по би Ти Ви шефът на фирмата Георги Янков. Всички служебни компютри на фирмата са криптирани, каза Янков ГДБОП е поискала с писмо в петък да бъде декриптиран компютърът на Бойков, който службата е иззела, но не може да го отвори. Янков добави, че \"вярва 100 процента\" на Бойков и че напълно изключва той да извършил хакерската атака срещу приходната агенция. Той каза, че Бойков веднъж е участвал в легален оторизиран опит за проникване в системи на клиент на фирмата им, чиято цел е била да се повиши тяхната сигурност. Ръководителят на фирмата не изключи задържането на Бойков и обвинението срещу него да е схема на конкуренти\".", "date": "2019.07.21", "title": "Шефът на Кристиян: Няма да отворим компютъра му за ГДБОП"}
{"url": "https://clubz.bg/85717-atanas_atanasov_techyt_ot_nap_e_kontroliran_ot_sredi_blizki_do_vlastta", "text": "Близки до властта среди са режисирали и контролирали изтичането на данни от НАП, за да ги използват в бъдеще за изнудване и други свои цели, каза днес лидерът на Демократи за силна България (ДСБ) Атанас Атанасов, който е бивш шеф на контраразузнаването. Нямаше веднага реакция от правителството. Коментирайки шегата, че от теча най-много някоя жена да научи за чуждестранната банкова сметка на съпруга си, Атанасов каза:  Той уточни, че не се страхува за себе си, защото в миналото е бил арестуван и разследван шест години. Данните на управляващите може да бъдат в изтеклия масив, но те не рискуват някой да ги използва, защото  , каза лидерът на ДСБ. Той добави, че управлението на Бойко Борисов и близките за него среди не се интересуват от приемането на България в Шенген и прекратяването на европейския мониторинг над страната ни, за които течът ще попречи.    ", "date": "2019.07.21", "title": "Атанас Атанасов: Течът от НАП е контролиран от среди, близки до властта"}
{"url": "https://clubz.bg/85709-trymp_nqma_da_riskuva_s_vojna_sreshtu_iran_predi_izborite", "text": "Тези дни американският президент Доналд Тръмп обяви, че се стреми към ново споразумение с Техеран, а не към смяна на режима. От своя страна пък държавният секретар Помпео заяви, че иранците са готови за преговори за ракетната си програма. Започна и да се спряга името на сенатора Ранд Пол като вероятен неофициален преговарящ с Иран. Но събитията в Залива сякаш имат друга логика. Часове след изявлението на Тръмп бе свален ирански дрон, което доведе до ново засилване на напрежението между двете столици. Не след дълго американски дронове атакуваха база, построена от революционните гвардейци и „Хизбула“ в Северен Ирак – край Салах ад-Дин (Саладин). Според американското военно разузнаване в нея имало инсталации за изстрелване на балистични ракети, които неотдавна са били доставени в големи контейнери, предназначени за превозване на замразени храни. А преди три дни Вашингтон обяви, че прати в Саудитска Арабия изцяло въоръжени военни подразделения като част от подкрепата за политиката на сдържане на иранския експанзионизъм, провеждана от Рияд. Така за пръв път от 16 години насам, Саудитска Арабия приема на своя територия американски войници. От друга страна, ирански самолет се доближи на около километър от американския ракетен кораб „Боксер“. Това нямаше да се случи, без разрешението на иранските компетентни власти, които контролират необявената война срещу САЩ. По всяка вероятност, става въпрос за поредно предупреждение на Техеран към флота на САЩ в Залива след свалянето на американски дрон миналия месец. Както си спомняме, тогава кризата щеше да доведе до военен сблъсък, ако не беше решението на Тръмп да се въздържи от ракетен удар срещу иранците дошло в последния момент. Сега обаче сме свидетели на цяла поредица от стъпки, които още повече сгъстяват облаците в отношенията между двете столици. Неотдавна САЩ присъединиха към санкционния списък двама ливански депутати, свързани с Иран, както и важен функционер на „Хизбула“, отговарящ за сигурността. Същевременно Аржентина, несъмнено под американски натиск, обяви тази организация за терористична във връзка с годишнина от извършен от нея терористичен акт на аржентинска територия. От иранска страна пък в Залива бе задържан плаващият под британски флаг танкер „Стена Империо“. Акцията е вероятно в отговор за задържането от британските власти иранески танкер „Грейс-1“ в Гибралтар за който  се твърди, че контрабандира ирански нефт  за Сирия. Таблоид намеси Путин в пленяването на британски танкер (ВИДЕО) Всичко това свидетелства за мащабността на конфронтацията на САЩ и съюзниците им, от една страна, и Иран и неговите регионални съюзници от друга. Тя включва и използването от Техеран на банки и фалшиви компании, за да заобиколи американските санкции. От своя страна европейската дипломация също така търси начин да съхрани търговията между страните от ЕС и  Иран, която за кратък период след подписването на ядрената сделка през 2015 г. бурно разцъфтя. Тогава 82-милионният пазар на ислямската република се отвори отново за европейски стоки. Напоследък от иранска страна зачестиха заплахите, че европейските улици ще бъдат наводнени от афгански хероин. Това щяло да стане, ако Техеран се откажел от операциите си по пресичане трафика на афганска дрога, преминаващ през Иран, и чиято крайна дестинация е Европа. Няма съмнение, че последното, което европейците искат, е градовете им да бъдат наводнени от дрога по подобие на случилото се през последните няколко години в САЩ, където редица градове и малки селища бяха залети от т.нар. „опиумна епидемия“. За да си обясним смисъла на случващото се, трябва да си припомним, че и двете страни многократно потвърдиха, че нямат намерение да водят война помежду си. Или казано с други думи, за САЩ, както и за Иран, откритата военна конфронтация е „червената линия“, която не бива да бъде прекрачвана. Това обаче им оставя още много инструменти и възможности за поддържане на напрежението. Така например, сирийският фронт стана предпочитан както за американците, така и за израелците, за нанасяне удари срещу иранското военно присъствие и това на свързаните с него шиитски милиции. Така се стигна до сключването на тройно споразумение САЩ-Израел-Русия, по силата на което Кремъл трябваше да гарантира раздалечаването на иранските отряди от израелските сили, контролиращи Голанските възвишения. Лансирането на сенатора Ранд Пол – явен противник на военна авантюра срещу Иран, в чието мнение Тръмп твърди, че се вслушва, когато стане дума за отношенията с Техеран – е поредна стъпка към търсенето на нови канали в рамките на двустранните отношения. Тръмп няма да рискува война само месеци преди началото на 2020 г. – годината на президентските избори в САЩ. Подобна война би противоречала на обещанията, които даде по време на предшестващата президентска кампания да изтегли американските войски от Ирак и Афганистан. Той обаче не би могъл да си позволи да сложи край на поредицата от стъпки срещу иранския режим през последната година, без да се похвали пред американския електорат с някаква победа. И това, въпреки че въпросните избиратели сякаш престанаха да се интересуват от външната политика на Белия дом. Това дава шанс на революционните гвардейци, които се стремят да не прекрачват въпросната „червена линия“, да се възползват от ограниченията пред Тръмп, като от една страна създават препятствия пред противника, а от друга преувеличават тяхното значение. Такива стъпки бяха свалянето на американския дрон и дискретно многобройни акции срещу танкерите в Оманския залив, които не дадоха в ръцете на Тръмп достатъчни доказателства за иранска причастност. Какофонията в иранско-американските отношения се засили още повече след изявленията на намиращия се в Ню Йорк външен министър Зариф, според когото няма да има преговори за иранската пластичнч ракетна програма. Но както е известно, иранската политика се диктува от Върховния лидер Хаменеи и от „Революционните гвардейци“, а не от номиналните институции на държавата. Така че играта на котка и мишка между Вашингтон и Техеран продължава.", "date": "2019.07.21", "title": "Тръмп няма да рискува с война срещу Иран преди изборите"}
{"url": "https://clubz.bg/85712-ukrainskiqt_prezident_ne_planira_koaliciq_s_nikogo_ot_starata_vlast", "text": "Украинският президент Владимир Зеленски заяви, че иска нови лица в предстоящата парламентарна коалиция, предаде ТАСС, цитирана от БТА. Ще успее ли \"Слуга на народа\" да контролира парламента в Украйна Един от първите законопроекти, които Зеленски планира да предложи на новия парламент, ще бъде закона за отнемане на депутатски имунитет. Зеленски заяви още, че в момента се провеждат консултации за кандидатурата на новия премиер. Необходимо е да се промени системата на властта в Украйна, заяви Дмитро Разумков, оглавяващ президентската партия \"Слуга на народа\", преди да гласува на изборите. Ще има ли Зеленски и парламентарно мнозинство? Разумков добави, че съставът на новото правителство вече няма да се определя на принципа \"свой-чужд\", а на основа на професионализма. \n\tСлед като гласува, лидерката на партията \"Баткившчина\" Юлия Тимошенко заяви пред медиите, че страната \"няма излишно време за експерименти\" и нацията е допускала грешки, \"избирайки лидери на клановата система или техни марионетки. Толкова пъти сме грешили, че сега няма време за грешки\", подчерта тя. \n\tБившият президент Петро Порошенко заяви, че е гласувал за партия, \"способна да спре руския реванш и да движи страната напред\", към ЕС и НАТО. \n\tКъм 12 часа местно време активността на предсрочните парламентарни избори в Украйна достигаше 13,61 на сто по данни на ЦИК. \n\tКъм 13 ч. във вътрешното министерство са постъпили над 800 сигнала за нарушения. Ще има ли Зеленски и парламентарно мнозинство?", "date": "2019.07.21", "title": "Украинският президент не  планира коалиция с никого от \"старата власт\""}
{"url": "https://clubz.bg/85711-lyupko_petrovich_veche_i_oficialno_e_trenor_na_cska_sofiq", "text": "Люпко Петрович е новият старши треньор на ЦСКА-София, обяви клубът. Сърбинът досега се водеше консултант на наставника Добромир Митов - заедно с Димитър Пенев.  Реално Петрович и Митов си разменят ролите - бившият играч на ЦСКА ще бъде помощник на носителя на КЕШ с \"Цървена звезда\". До промяната се стигна след загубата на ЦСКА-София от \"Черно море\" с 1:3 снощи. От началото на шампионата тимът има само една точка в efbet Лига и е спечелил един двубой от четири. Викове \"оставка\" огласиха Армията при провал на ЦСКА-София И досега се смяташе, че силният човек в щаба на ЦСКА-София е Люпко Петрович, човекът, който взема най-важните решения, свързани с подготовката, тактиката за даден мач и селекцията. Люпко Петрович е бивш треньор на \"Левски\" - в два периода. Направи \"сините\" шампиони през 2001 г.", "date": "2019.07.21", "title": "Люпко Петрович вече и официално е треньор на ЦСКА-София"}
{"url": "https://clubz.bg/85708-desetki_hilqdi_otnovo_protestirat_v_honkong", "text": "Десетки хиляди се включиха в протест в Хонконг с искане за независимо разследване на тактиките на полицията, предадоха Асошиейтед прес и Ройтерс, цитирани от БТА. Въпреки горещината, облечените в черно протестиращи вървяха зад голям плакат с надпис \"Независимо разследване за върховенство на закона\". Шествието премина от парка Виктория до спирката на метрото Ван Чай. Полицията съкрати оригиналния маршрут, позовавайки се на съображения, свързани със сигурността, а Административният съд отхвърли възраженията на организаторите на протестите. Продемократичните протести започнаха миналия месец. Целта им беше да спрат спорен закон за екстрадицията, който щеше да позволи екстрадиране на хонконгски граждани в континентален Китай. Според критиците това можеше да доведе до неспазване на правата им. Местната лидерка Кари Лам спря законопроекта, но някои протестиращи искат и оставката й. След спирането на законопроекта протестиращите отправиха искания за демократични реформи и разследване на обвиненията за полицейска бруталност. ", "date": "2019.07.21", "title": "Десетки хиляди отново протестират  в Хонконг"}
{"url": "https://clubz.bg/85716-zakonoproekt_samo_ruski_softuer_v_ruskite_smartfoni", "text": "Руските смартфони, компютри и телевизори да бъдат само със софтуер местно производство - това предлага законопроект, внесен в руската Дума, съобщи Ройтерс. Мотивът е да се подкрепят местните производители на софтуер. Всяко устройство ще трябва да идва с предварително инсталиран руски софтуер, иначе производителят ще бъде глобяван. В момента законопроектът все още не е минал дори първо четене, но ако бъде приет след три гласувания в долната камара и едно в горната, ще влезе в сила от юли 2020 г. Huawei планира смяна на Android с Hongmeng В момента най-популярни в Русия са смартфоните на Apple, Samsung и Huawei. Първите имат своя собствена операционна система, която е затворена, и устройствата им изключително трудно могат да бъдат пригодени към друга. Корейците и китайците имат повече гъвкавост, но освен ако руските разработчици не извадят от някъде родна версия на Android, по всяка вероятност просто ще се изтеглят от пазара. Единствената руска алтернатива е уж разработвана версия на Sailfish OS, която подобно на Android е базирана на ядрото на Linux. През 2015 г. министърът на комуникациите Николай Никифоров имаше амбиции тази операционна система да замени iOS и Android, и изрази амбиции до 2025 г. тази операционна система да измести 50% от другите на руска територия. Засега няма дори публикувана версия на руска разработка. В крайна сметка тя по всяка вероятност ще бъде просто модифицирана и рускоезична версия на иначе създадената от финландци операционна система. Поне по отношение на смартфоните има някакъв напредък. Освен любопитният Yota Phone с два екрана - един обикновен и един с електронно мастило, наскоро търсачката Yandex започна да произвежда бюджетни устройства - с Android. Защо Apple подкрепи Русия срещу Telegram? През последните години Русия въвежда все повече законодателство, което цели да ограничи и затвори както руският Интернет, така и руският софтуер от останалия свят. Според противниците на режима сред софтуерните специалисти, това ще е пореден опит не само да се изтикат чужди компании, но и държавата да има пряк контрол върху технологиите и устройствата на гражданите си, подобно на Китай. Защо Apple подкрепи Русия срещу Telegram?", "date": "2019.07.21", "title": "Законопроект: Само руски софтуер в руските смартфони"}
{"url": "https://clubz.bg/85702-aljirska_firma_syobshti_che_iran_e_otklonil_nein_tanker", "text": "Руската агенция се позова на алжирската а А Пе Ес, която пък цитира най-голямата алжирска нефтена и газова компания “Сонатрах”, чиято собственост е отклоненият петролен танкер. Според “Сонатрах” “в петък иранската брегова охрана е принудила танкера “Масдар”... да промени първоначалния си курс и да се насочи към иранските териториални води”. Иран \"конфискува\" британски танкер Съобщението добавя, че танкерът е бил в зоната на Ормузкия проток и че на борда му не са регистрирани необичайни ситуации. Съдът е трябвало да натовари нефт от саудитското пристанище Рас Танура и оттам да се отправи към Китай.  ", "date": "2019.07.21", "title": "Алжирска фирма съобщи, че Иран е отклонил неин танкер"}
{"url": "https://clubz.bg/85713-britanskiqt_ministyr_na_finansite_gotov_s_ostavka", "text": "Британският министър на финансите Филип Хамънд е готов да подаде оставка, съобщи днес той, цитиран от Ройтерс и АФП. Хамънд ще направи това в сряда, ако идната седмица управляващата консервативна партия избере Борис Джонсън за свой лидер, а следователно - и за следващ премиер на мястото на управляващата временно в оставка Тереза Мей.  Хамънд е сред министрите гласували против Брекзит на референдума от 23 юни 2016 г. Джонсън, бивш кмет на Лондон и бивш външен министър, е един от радикалните привърженици на Брекзит, ако трябва - и без споразумение. Негов съперник за поста е сегашният външен министър и противник на Брекзит без споразумение Джереми Хънт. Руска връзка хвърля сянка върху Борис Джонсън Най-малко шестима консервативни депутати са обявили, че имат намерение да се съюзят с либералите, за да предотвратят премиерство на Джонсън, като му устроят вот на недоверие или поне да предотвратят плановете му за Брекзит, пише днес лондонският \"Таймс\". ЕС даде на Обединеното кралство срок до 31 октомври т.г. или да приеме подписаната от Мей, но отхвърлена от британския парламент сделка за Брекзит или да излезе от съюза без сделка.", "date": "2019.07.21", "title": "Британският министър на финансите - готов с оставка"}
{"url": "https://clubz.bg/85710-bylgariq_se_okaza_mnogo_po_drevna_i_slavna_otkolkoto_q_mislehme", "text": "Винаги сме знаели, че България е една от най-старите държави с най-славна история, но едно ново научно откритие сочи, че истинската българска история е много по-стара и славна, отколкото се смяташе досега. Тук не става дума за поредната вестникарска сензация, защото доказателството не идва от жълт вестник – а от учебник. Не става дума и за комплексарско-патриотарски напън да се изкараме по-стари и велики, отколкото сме, защото авторите на откритието дори не са българи. Ето и смайващата истина, която ще накара целия свят да погледне към България със същия интерес, с който доскоро следеше „Игра на тронове” – най-гледаният сериал в историята на телевизионните сериали. Защото истината е, че древните български владетели произхождат от рода на кралските телохранители в дома Ланистър от Вестерос. Откритието е направено от научен колектив в Босна и Херцеговина, издал учебник по история. В главата за произхода на българите е показано изображение на хан Крум, което категорично доказва родствената връзка между легендарния владетел с още по-легендарния Сандор Клегейн, по прякор „Хрътката“, знаменосец на Дома Ланистър и лична охрана на принц Джофри Баратеон. Така че български ханове от рода Дуло произхождат от древния род на кралските телохранители от дома Ланистър  . Това обяснява и някои факти, свързани с по-новата българска история, в която телохранител на владетеля накрая сяда на трона му. Историята се повтаря или пък една древна българска традиция е възобновена. В същия босненски учебник има и друго интересно историческо откритие: изглежда един от прародителите на словенските племена е Арагорн. Отгледаният от елфите последен наследник на Исилдур е авантюрист и наемник, участник в Задругата на пръстена и битката при Шлемове усое. За него още няма телевизионен сериал, но скоро може и да се появи.", "date": "2019.07.21", "title": "България се оказа много по-древна и славна, отколкото я мислехме"}
{"url": "https://clubz.bg/85719-hakerska_ataka_sreshtu_federalnata_slujba_za_sigurnost_na_rusiq", "text": "Хакерска атака, насочена срещу Федералната служба за сигурност на Русия (ФСБ), е успяла да изтегли 7,5 терабайта данни от компания-подизпълнител на проекти, съобщиха  и руската редакция на . Според публикациите данните са свързани със специални разработки на ФСБ - за извличане на данни от социални мрежи, включително „Фейсбук” и „Линкдин”, за проследяване на хора, използващи браузъра TOR и за разделянето на интернета, ползван от държавните институции от този на световната мрежа. (Браузърът TOR се смята за най-често използвания от потребители на т.нар deep web и dark web - б.р.) На 13 юли хакери от групата 0v1ru$ са публикували на сайта на компанията SyTech подробности за изтеклите данни. SyTech е голям подизпълнител за дигитални проекти на ФСБ, откъдето се твърди, че е източена информацията. Вместо подпис, киберспецовете са оставили усмихнат емотикон на началната страница на фирмата. Изображението е популярно и означава „тролване\". Страницата на компанията вече е възстановена, но няма коментар за случилото се. В последствие от 0v1ru$ са предали данните на хакерската група „Диджитъл революшън” (Digital Revolution). Тя от своя страна ги разпраща до медии. \"Диджитъл революшън\" е атакувала руските служби и преди. Сега руската редакция на Би Би Си, за която се твърди, че е получила достъп до хакнатата информация, нарича случая \"вероятно най-мащабния теч на информация от руските тайни служби досега\".  \"Форбс\" разказва, че все пак няма вътрешна информация на ФСБ, която да е станала публично достояние. Би Би Си пък допълва, че проектите на SyTech са били свързани предимно с военната единица 71330, която е част от Дирекция 16 на ФСБ. Въпросната единица бе обвинена в изпращането на шпионски софтуер към офицери на украинското разузнаване през 2015 г.      Единият от разкритите проекти, е за опции при \"изключване\" на Русия от световната мрежа. Тези подготвителни дейности идват след като президентът на Руската федерация подписа закон за руски интернет (Runet), в случай, че страната се раздели с мрежата WWW. Целта е да се създаде алтернативна руска система за домейни (DNS) и доставчиците на интерсен да се изключат от всички чуждестванни услуги в интернет, припомня \"Форбс\". Според изданието обаче всичко открито при хакерската атака е или известно вече, или очаквано от гледна точна на чистата информация. Фактът, че атаката е успешна е значителен и показва, че подизпълнителите продължават да бъдат \"слабото звено\" на специалните служби навсякъде по света. Припомня се, че само преди около седмица бивш партньор на Агенцията за национална сигурност (NSA) бе вкаран в затвора за крадене на данни в продържение на близо 20 години.  \"Диджитъл революшън\" твърди, че е изплатила данните на журналисти без никаква редакция в съдържанието. За хакерската група 0v1ru$ пък се знае твърде малко, а оттам още не са излезли с коментар по случая.      Коментар, очаквано, до момента няма и от ФСБ.   ", "date": "2019.07.21", "title": "Хакерска атака срещу Федералната служба за сигурност на Русия"}
{"url": "https://clubz.bg/85718-salvini_ne_moje_berlin_i_parij_sami_da_reshavat_za_migrantite", "text": "Не може Франция и Германия сами да определят миграционната политика, без да се съобразяват с исканията на най-засегнатите от миграцията страни като Италия и Малта, заяви италианският вътрешен министър Матео Салвини, цитиран от Франс прес. \n\tСалвини написа това в писмо до френския вътрешен министър Кристоф Кастанер. В писмото си до Кастанер Салвини твърди, че на срещата на вътрешните министри на страните членки на ЕС в четвъртък в Хелзинки много от министрите са изразили позиции, близки до тази на Италия по въпросите на миграционната политика, сред които необходимостта от защита на външните граници на съюза и на Шенгенското пространство. \n\tНа срещата в Хелзинки Италия и Малта предложиха текст, предвиждащ създаването на центрове за временен прием и идентифициране на мигранти в страните, съседни на тези, от които тръгват мигрантите, отбелязва Франс прес. \n\tТози документ трябва да служи за крайъгълен камък на всички бъдещи обсъждания, заяви Салвини в навечерието на поредната среща на вътрешните министри на страните от ЕС утре в Париж.", "date": "2019.07.21", "title": "Салвини: Не може Берлин и Париж сами да решават за мигрантите"}
{"url": "https://clubz.bg/85715-germaniq_nadvisva_nova_vojna_v_zaliva", "text": "Германският външен министър Хайко Маас предупреди Иран, че задържането на търговски кораби в Персийския залив може да доведе до ескалация на напрежението и война, предаде Асошиейтед прес, цитирана от БТА. Маас каза това в интервю, публикувано в днешния брой на германския вестник \"Билд\". Според външния министър задържането от Иран в петък на петролен танкер под британски флаг е направило ситуацията много по-сериозна и опасна, отколкото е била допреди това. Тръмп няма да рискува с война срещу Иран преди изборите Хайко Маас изтъкна, че усилията на европейските държави имат за цел дипломатическите канали, през които преминава гласът на разума, да останат отворени.", "date": "2019.07.21", "title": "Германия: Надвисва нова война в Залива"}
{"url": "https://clubz.bg/85670-kak_semejstvo_simpsyn_predvijda_bydeshteto", "text": "Те са най-известното анимационно семейство в света и забавляват зрителите вече над 30 години. Сериалът \"Семейство Симпсън\" стартира през 1989 г. Създателите му понякога гледат на работата си като на групова терапия. Често обаче анимационните сюжети предсказват бъдещето, отбелязват наблюдатели. Така много от световните събития намират отражение в \"Семейство Симпсън\". Ето едно от най-мащабните предсказания на шоуто - че Доналд Тръмп ще стане президент на САЩ. През 2000 г., когато Тръмп се появява в сериала като президент, авторите на филма се оглеждали за комична известна фигура, която да посочат за американски държавен глава. Но обясняват, че изборът на Тръмп не е съвсем от нищото - тогава той вече бил казал, че смята да се кандидатира в бъдеще. Способността на сериала да предвижда бъдещето дава храна на любителите на конспиративните теории. Те разнищват епизод, в който много преди атаките от 11 септември 2001 г. легендарното анимационно тв семейство потегля към Ню Йорк. Семейство Симпсън преди 16 г.: Тръмп става президент... Това е дъното! (ВИДЕО) Сериалът е известен освен със способностите си да предвижда бъдещето и с известните си гост звезди. От Крис Мартин до Марк Зукърбърг - в \"Семейство Симпсън\" са участвали над 800 популярни личности. Един от любимите моменти за създателите на сериала е, когато записват бившия британски премиер Тони Блеър и то на \"Даунинг стрийт\". Прессекретарът на Блеър Алистър Кемпбъл се появил и казал, че всичко трябва да е много тайно. След което снимки се появили по всички британски таблоиди.", "date": "2019.07.21", "title": "Как \"Семейство Симпсън\" предвижда бъдещето"}
{"url": "https://clubz.bg/85707-otide_si_bugi_barabata_video", "text": "Почина Буги Барабата, съобщи на страницата си във Фейсбук радио Z-Rock. Петдесет и осем-годишният музикант, чието истинско име е Марио Събев, си е отишъл от този свят през изминалата нощ. Не се съобщават причините за смъртта му.       Буги Барабата е основател е на групата „Бараби Блус Бенд“. Той е автор на всички песни в шестте й албума. Техните заглавия са: „Песни от гаража“, „Лоши времена“, „Срещу вятъра“, „18 карата кал“, „Без право на обжалване“ и „Бесните кучета на блуса“. Буги Барабата е съавтор на хита на Васко Кръпката „Няма бира“. За Георги Минчев е написал песента „Равносметка“.", "date": "2019.07.21", "title": "Отиде си Буги Барабата (ВИДЕО)"}
{"url": "https://clubz.bg/85703-opasnost_ot_terorizym_spira_evropejski_poleti_do_kajro", "text": "Две от най-големите авиокомпании в Европа прекратиха временно полетите си до Кайро, заради опасност от тероризъм, съобщи Дойче веле. “Бритиш еъруейз” и “Луфтханза” обявиха, че няма да летят до египетската столица за седем дни, смятано от събота. По-късно днес обаче \"Луфтханза\" обяви, че възстановява полетите.  Като официална причина са спиравенот авиокомпаниите изтъкнаха нужда от “оценка на ситуацията”. Преди това британското външно министерство публикува съобщение към граждание, които искат да летят към Египет, в което се казва: “Има повишена опасност от тероризъм срещу авиацията”. Полетите от Кайро към Великобритания преминават през “допълнителни охранителни мерки”, се казва още в съобщението.", "date": "2019.07.21", "title": "Опасност от тероризъм спира европейски полети до Кайро"}
{"url": "https://clubz.bg/85701-shte_uspee_li_sluga_na_naroda_da_kontrolira_parlamenta_v_ukrajna", "text": "Украинците гласуват днес на предсрочни парламентарни избори. Очаква се на тях Володимир Зеленски да повтори победата си от президентската надпревара през април, предаде Ройтерс. Но не е сигурно, че неговата партия може да спечели абсолютно мнозинство, допълва Франс прес. \n\tЗеленски, бивш комедиант без предишен политически опит, се надява партията му \"Слуга на народа\" да успее да си осигури контрола над парламента. Тя разчита на подкрепата на обществото, разгневено заради корупцията и ниския жизнен стандарт в една от най-бедните страни в Европа, отбелязва Ройтерс. Но който и да спечели изборите в Украйна, той ще наследи страна в епицентъра на противопоставянето между Запада и Москва заради анексията на Крим от Русия през 2014 г. и заради руската роля в сепаратисткия конфликт в Донбас, в който през последните пет години загинаха 13 000 души. Защо новият президент на Украйна  се нуждае от втора изборна победа  Зеленски и новото му правителство ще трябва и да изпълнят реформите, договорени с международните дарители, за да получи Украйна нови заеми в размер за милиарди долари и за да бъде икономиката стабилна. \n\tСпоред последните социологически проучвания, публикувани през седмицата, партията на Зеленски \"Слуга на народа\" може да получи между 44 и 52 процента от гласовете, предаде Франс прес. На второ място с 11-13 процента е благосклонната към Русия формация \"Опозиционна платформа\", а на трето - партията \"Европейска солидарност\" на предшественика на Зеленски Петро Порошенко с 8 процента, следвана на четвърто място от партията \"Отечество\" на бившата премиерка Юлия Тимошенко с 4-7 процента. \n\tНовопоявилата се през май партия \"Глас\" на рокзвездата Святослав Вакарчук е смятана за възможен коалиционен партньор на Зеленски, в случай че той не спечели абсолютно мнозинство. Социолозите й отреждат между 4 и 7 процента. И Зеленски, и Вакарчук казват, че ще се придържат към програмата за подпомагане на Украйна, договорена с Международния валутен фонд, което е успокоителен сигнал към инвеститорите, отбелязва Ройтерс. \n\tПрогнозите на социолозите се отнасят само за 225 места в парламента, избирани на пропорционален принцип. Останалите 199 депутати се избират по мажоритарната система в един тур, допълва Франс прес. \n\tОт общо 450 места в парламента на Украйна, 26 ще останат празни. Става дума за места в Крим, анексиран от Русия преди пет години, и в територии в Източна Украйна, които са под контрола на проруските сепаратисти, допълва Франс прес.", "date": "2019.07.21", "title": "Ще успее ли \"Слуга на народа\" да контролира парламента в Украйна"}
{"url": "https://clubz.bg/85680-%E2%80%9Edobre_che_velikobritaniq_izleze_ot_es_no_bylgariq_trqbva_da_byde_v_nego%E2%80%9C", "text": "  - Разбира се. Ако си спомняте, по време на присъединяването в към ЕС имахте огромни проблеми като справянето с организираната престъпност, организацията на правосъдната система, корупцията – все от този род. Тогава казвахме, че нещата постепенно напредват. За съжаление, трябва да кажа, че напредъкът ви е бавен и днес в няколко от главните сфери. Но все пак имате напредък. Българите са посрещани добре в Европа. Само в моята страна имаме 50 000 ваши сънародници. Но те имат огромен принос към икономиката на Великобритания. Но и много млади българи се завръщат в родината си, което означава, че нещата не са толкова отчайващи. Ние трябва да стимулираме това. Джефри ван Орден: Борисов е силен Проблем на България, че е прекалено уязвима за определени външни влияния – най-вече от Русия. Там тя все още се смята за страна, където могат да бъдат извършвани „набези“. Русия все още има манталитета, че Западът е неин враг, един вид съперник. С голямо съжаление установяваме, че България е на фронтовата линия на руските стремежи. Виждаме и провал на енергийния фронт, което отново е свързано с Русия. - Мисля, че се дължи на политическата, а също така и на административната култура у вас. В нея дълго време е имало турско влияния. Като добавим и близо половин век комунизъм, който ви върна назад. А преди него - войните, регионалните конфликти. Да, получихте стабилност, но за сметка на вашата свобода. Имам предвид налагането на комунизма. - Всяка страна има своя история и култура. Смятам, че България доста дълго време гледаше на изток вместо на запад. И не само по време на комунизма. Не забравяйте, че в Прага има университет, в който векове наред се е преподавало на немски език. Там хората имат стара традиция на западно мислене. А при православието тенденцията е да се гледа повече към Москва. Във всяка страна е различно. Включително във Великобритания. Именно по тази причина ние никога не сме се чувствали комфортно в ЕС. - Защото нашите история, култура, правна система са различни от тези на континента. Ние излязохме от Втората световна война като победители, без да сме били окупирани и подчинявани. Имахме приемственост. Не забравяйте периода непосредствено след войната. Великобритания бе империя и Уинстън Чърчил я смяташе за равна на САЩ и СССР. Но хората бързо забравят това. Очаквахме да бъдем третирани по същия начин, като една от великите сили. Борис Джонсън плаши ЕС с \"твърд Брекзит\", за да промени сделката И отношението между държавата и гражданите е съвсем различна. В континентална Европа държавата решава, а гражданите се подчиняват. Докато при нас е обратното – държавата е за гражданите. Конституцията ни не е записана само в един документ, а в стотици. Законите ни съществуват от векове, без да бъдат променяни. Но ние сме европейци. Ние сме засегнати от ставащото в континентална Европа. Както и вие сте създание на вашия географски район и на историческото ви наследство. - Винаги съм бил много критичен към ЕС. Дори тогава, когато защитавах влизането на България в него. Тогава много хора във вашата страна ме питаха защо се боря за влизането й, щом смятам, че там е толкова зле. Винаги съм отговарял, че това, което за една страна е добре, за друга може да е лошо. България имаше нужда да бъде част от този западен клуб, за да избяга от руската орбита. Но аз винаги съм бил евроскептик. Никога не ми е харесвал този проект за интеграция. Не харесвам да доминира Берлин. Не ми харесва други хора в чужди институции да приемат закони вместо моята страна. Ние сме свободни хора. От 751 евродепутати само 73-ма са британци.  Но сега ще ви изненадам, като ви кажа, че на референдума гласувах за оставане ва ЕС. - Не трябва да бъркаме такова гласуване с любов към ЕС. Става дума за едно чисто прагматично решение. Аз исках да бъде избягната икономическата нестабилност, рисковете. Специално за мен бе важна загубата на влияние. По-добре да бъда вътре в стаята, седнал на масата, отколкото от външната страна на вратата. Знам много добре, че има много проблеми, за които хората обвиняват Брюксел, но в действителност се дължат на правителството в собствената им страни. И затова смятам, че хора като Найджъл Фараж заблудиха британското население. Но също така казвам, че премиерът Дейвид Камерън постигна някои промени – недостатъчно на брой, но полезни. Той спечели битката с Европа за реформите. Затова съм част от групата на Европейските консерватори и реформисти (ЕКР) . Защото трябва да се възползваме от тези промени и да се борим за още по-големи реформи. Проблемът е, че това място   не е заинтересовано от реформа. То има праволинейна идея за пътя пред него независимо от това какво става в отделните страни и какво мислят хората, нито пък от това как гласуват. Поради всички тези причини гласувах за оставане в ЕС. Докато британците за изненада на всички, включително тяхна собствена, гласуваха за излизане.  - Но вие не оспорвате резултатите от изборите у вас, защото е имало крехко мнозинство. Ето, тук, в Европарламента, г-жа Урсула фон дер Лайен бе избрана за председателка на Еврокомисията само с 9 гласа. Така че британският народ много ясно гласува за излизане от ЕС. Аз съм много доволен от това. Но никак не съм доволен, че вече три години няма резултат. Ние тръгнахме по грешен път. Не трябваше да се съгласяваме с двустепенния подход, предложен от Еврокомисията. - Още повече хора ще гласуват за Брекзит. Защото са гневни, че ЕС ги разиграва. Ето вижте как партията на Фараж, макар че тя ги лъже, спечели изборите за Европарламента в нашата страна. - Вече ви казах, че за всяка страна е различно. Специално за България е предимство да бъде в ЕС. Но не и да бъде в сянката на някоя от големите държави там, по-специално на Германия. Същевременно бих искал да видя от страна на България повече подкрепа и разбиране към британските традиции. Бих искал колкото се може правителства да кажат:   А не да мислят за всякакви глупости, дето се вършат в институциите. Накрая ще ви кажа, че самият аз съм изненадан, че изобщо продължавам да бъда в Европарламента. Предполагаше се да напуснем ЕС на 29 март, нали така? След това се отложи. И бях призован по партийните знамена да участвам в изборите. Изненадан съм, че изобщо ме преизбраха. Борис Джонсън плаши ЕС с \"твърд Брекзит\", за да промени сделката", "date": "2019.07.21", "title": " „Добре, че Великобритания излезе от ЕС. Но България трябва да бъде в него“"}
{"url": "https://clubz.bg/85705-ne_mogat_da_se_teglqt_zaemi_s_informaciqta_ot_nap_kazva_glavniqt_pazach_na_dannite", "text": "Комисията за защита на личните данни със сигурност ще санкционира Националната агенция по приходите за изтичането на данни от информационния й масив и глобата няма да бъде малка, каза днес пред Нова телевизия председателят на комисията Венцислав Караджов. В същото време говорител на НАП оповести, че пробивът засяга лични данни на над 4 милиона български граждани и че, за да бъде гарантирана сигурността на архивите на агенцията за в бъдеще, тя може времеменно да прекъсне някои от електронните услуги, като ще се постарае минимално да разстройва нормалното ми функциониране. КЗЛД ще вземе под внимание обстоятелството, че в базата на приходната агенция е имало „взломно влизане”, каза Караджов.  По думите му големият проблем е, че тези данни са взети от националната база на НАП и засягат почти всички българи, каза шефът на КЗЛД. Тези данни не могат да бъдат заличени, дори защитниците им да направят такива предписания. И цветен принтер стига с данните от НАП Караджов се опита да успокои публиката, като каза, че с изтеклите данни на гражданите не е възможно да бъдат теглени бързи кредити или да се извършват банкови операции.  Така е обаче при условие, че банките и другите кредитни институции работят строго по правилата - като например изискват оригинал на лична карта от искащия кредит.  Проверката в НАП ще започне в понеделник (22 юли т.г.) и ще продължи до месец, каза Караджов. Говорителят на НАП Росен Бъчваров каза днес пред Българското национално радио, че се извършват тестове за уязвимости в електронната система на агенцията. В трите процента засегнат информационен масив на НАП са имената и ЕГН-тата на 4 милиона живи и над 1 милиона починали български гражддани, каза Бъчваров. НАП скоро ще представи приложение, с което гражданите могат да проверят какви техни лични данни са изтекли, добави той.", "date": "2019.07.21", "title": "Не могат да се теглят заеми с информацията от НАП, казва главният пазач на данните"}
{"url": "https://clubz.bg/85704-tabloid_namesi_putin_v_plenqvaneto_na_britanski_tanker_video", "text": "Британски министри планират да наложат на Иран санкции след задържането на плаващ под британски флаг петролен танкер в Персийския залив, съобщи в. \"Дейли телеграф\", цитиран от Ройтерс. Междувременно, британски таблоид, позовавайки се на източници от службите, предаде, че Иран може да е вкарал кораба в капан, използвайки руска технология за фалшифициране на дижипиес сигнали, която не би могла да се използва без нареждане от президента Владимир Путин. Британският външен министър Джереми Хънт се очаква да обяви днес дипломатически и икономически мерки, включително евентуално замразяване на авоари в отговор на инцидента. Великобритания може да призове ООН и ЕС да върнат санкциите върху Иран, които бяха отменени през 2016 г. след сделката за иранската ядрена програма, отбеляза вестникът.   Междувременно Иран публикува видео, показващо пленяването на танкера, предаде Ройтерс. На него ясно се вижда как корабът, чието име личи, е приближен от няколко бързи катера. Тежковъоръжени маскирани военни се приземяват на борда му от хеликоптер. Агенцията отбелязва, че тове е същата тактика, което британската морска пехота е приложила при пленяватего на иранския танкер \"Грейс-1\" в Гибралтар на 4 юли т.г. Британските власти казаха, че той е превозвал ирански петрол за Сирия в нарушение на международното ембарго. Алжирска фирма съобщи, че Иран е отклонил неин танкер Великобритания е казала вчера на Съвета за сигурност на ООН, че иранските сили са предприели действия по задържането на плаващия под британски флаг танкер, когато се е намирал в омански териториални води, предаде Ройтерс, , цитирана от БТА. Писмото е изпратено и до генералния секретар на ООН Антониу Гутериш.   съобщава днес, че две британски разузнавателни агенции - службата за външно разузнаване МИ-6 и Правителственият щаб за връзка - работят по версия, според която Русия би могла да бъде свързана със задържането на \"Стена Имперо\". Според версията танкерът бил вкарана в капан чрез лъжливи джипиес сигнали, подавани по руска шпионска технология. Британската фрегата \"Монтроуз\" се притекла на помош на танкера, но пристигнала на местопроизшествието със закъснение от 10 минити, пише вестника, позовавайки се на анонимни източници от службите. В момента, когато екипажът на фрегатата е получил заповедта, \"Стена Имперо\" бил още в омански води, но при пристигането й на мястото на инцидента, танкерът вече бил заставен да влезе в териториалните води на Иран. Един от източниците на \"Сънди мирър\" казва, че по време на войната в Сирия руското разузнаване и иранският корпус на гвардейците на ислямската революция са си сътрудничили тясно. Вестникът коментира, че евентуална руска намеса в случая би била възможна само със санкцията на Путин. Иранският посланик във Великобритания Хамид Баединеджад призова Лондон да обуздае \"местните политически сили\", които според посланика искат да доведат до нарастване на напрежението между двете страни, предаде Ройтерс, цитирана от БТА. Скоростта на разследването, засягащо плаващия под британски флаг танкер \"Стена имперо\" ще зависи от сътрудничеството на екипажа, заяви днес Аллах-Морад Афифипур, генерален директор на пристанищните власти в източната иранска провинция Хормозган, цитиран от Франс прес. В интервю за иранската телевизия Прес Ти Ви той съобщи, че 23-ата членове на екипажа се намират на борда и са в добро здраве. 18 от тях, включително капитана, са индийски граждани, а останалите петима са граждани на Латвия, Русия и Филипините. Според иранските власти танкерът \"Стена имперо\" е бил задържан за неспазване на международния кодекс на корабоплаването, припомня АФП.", "date": "2019.07.21", "title": "Таблоид намеси Путин в пленяването на британски танкер (ВИДЕО)"}
{"url": "https://clubz.bg/85706-stoichkov_ne_sym_obeshtaval_na_nikogo_da_pravq_stadion", "text": "Футболната легенда Христо Стоичков каза днес пред би Ти Ви, че на никого не е обещавал да прави стадион в България.  Вчера същата телевизия го цитира да казва, че ще говори с Гриша Ганчев за това ЦСКА да има нов стадион. Днес обаче Модерния ляв припомни, че терен за нов стадион в София преди не е могъл да се намери никъде, включително - на мястото на сегашния “Септември” в кв. Красна поляна, където съседите протестирали срещу възможния шум, който щял да се вдига по време на мачове.  ", "date": "2019.07.21", "title": "Стоичков: Не съм обещавал на никого да правя стадион"}
{"url": "https://clubz.bg/85655-decentralizaciq_ne_oznachava_po_visoki_danyci", "text": "За втори пореден път, точно в навечерието на местните избори, в общественото пространство се завърта идея за постигане на фискална децентрализация чрез увеличаване на данъка върху доходите. През 2015 г. това става след изказване на министъра на финансите Владислав Горанов, а през тази година повод за повдигане на темата е интервю на вицепремиера Томислав Дончев. Въпреки че в последствие вицепремиерът изказва принципна позиция в подкрепа на децентрализация посредством споделяне на част от събираните вече приходи, темата обезателно тръгна с фалстарт.  По този начин, както и през 2015 г., фокусът е поставен върху евентуално увеличаване на размера на данъка върху доходите на физическите лица (с до 2 процентни пункта) в полза на общините (10+2), вместо изпълнение на стратегическия ангажимент за споделяне на част от вече събираните приходи (8+2). Така за втори пореден път, в навечерието на местни избори дебатът за децентрализация се превръща в дебат за по-високи данъци – тема, която, както показахме преди месец, е табу за местните власти в подобни периоди. Никой няма интерес да обсъжда по-високи данъци, докато избирателите се отправят към урните, включително премиерът Борисов, който бързо се опита да сложи край на дебата. Припомняме, че отказът на поредица от правителства да преследват отдавна поетия ангажимент за фискална децентрализация е ясно описан в действащата Стратегия за децентрализация 2016 – 2025 г. По отношение на изпълнението на предходната стратегия (2004-2015) там се казва: „Процесът на децентрализация бе блокиран […с] отказа на централната власт да прехвърли част от приходите от данъка върху доходите на физическите лица (ДДФЛ) като собствени приходи на общините“. Представете си обаче колко различна би била предизборната реторика на кандидатите за кметове и общински съветници, ако вместо правото да вдигат данъци им се предлага свободно  да управляват част от вече събираните такива. Това би създало предпоставки за реална политическа надпревара, базирана на идентифициране на местни проблеми и предлагането на решения за тях – далеч отвъд киченето с/оплюването на резултатите от европейски проекти, което ни очаква. Споделянето на част от постъпленията от вече събирания данък върху доходите на физическите лица с общините ще намали не само съществуващите политически зависимости, изразяващи се в непрестанните молби към Министерски съвет за отпускане на допълнителни средства за местната власт, но и зависимостта на местните власти от европейски средства. Дори чисто математически структурният ефект, който моделът „8+2“ ще постигне върху разпределението на публичните разходи между централната и местната власт ще бъде по-ясно изразен от алтернативата „10+2“. В идеалния вариант, когато общините получат правото не само на споделени приходи, но и да определят размера на ставката в определени граници, възможността им да оказват влияние върху условията за живот и правене на бизнес също ще бъде по-голяма, в сравнение с алтернативата - да натоварят допълнително данъкоплатците. Има и друго - ако процесът на фискална децентрализация тръгне в посока „нагоре“, ще бъде създаден прецедент, който трудно ще бъде нарушен в следващи периоди. Ако централната власт си „запази“ 10-те процента върху доходите, логично е да очакваме всяка следваща стъпка в посока фискална децентрализация отново да е свързана с увеличаване на общата данъчна тежест в икономиката. Този подход: 1) ще направи всяка следваща стъпка в посока независимост на местните финанси по-трудна и обществено по-неприемлива; и 2) ще бръкне по-дълбоко в джоба на данъкоплатците, като в същото време ще доведе и до общо влошаване на външната конкурентоспособност на българската икономика.", "date": "2019.07.21", "title": "Децентрализация не означава по-високи данъци"}
{"url": "https://clubz.bg/85700-otvoriha_i_dve_kostnici_vyv_vatikana_za_da_tyrsqt_emanuela_orlandi", "text": "Нова страница от енигмата около Емануела Орланди, дъщеря на служител на Ватикана, изчезнала преди 36 години, бе отворена вчера с претърсването на две костници с надеждата да се разплете мистерията, съобщи Франс прес. \n\tКостите бяха извадени сутринта от подземието на сграда във Ватикана и морфологичният анализ на място ще продължи до 27 юли, посочи Светият престол в комюнике. Отвориха два гроба във Ватикана - няма следа от Емануела Орланди Операцията е ръководена от професора по съдебна медицина Джовани Аркуди, назначен от Ватикана, в присъствието на експерт, избран от семейство Орланди.  \n\tБлизките на Емануела Орланди, гражданка на Ватикана, която е в неизвестност от 22 юни 1983 г., когато е била на 15, се надяват да разберат какво е станало с нея, пише БТА. Само преди десетина дни бяха отворени и два гроба от гробище във Ватикана, но не бяха открити никакви следи от Емануела.", "date": "2019.07.21", "title": "Отвориха и две костници във Ватикана, за да търсят Емануела Орланди"}
