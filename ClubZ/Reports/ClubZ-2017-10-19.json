{"url": "http://clubz.bg/59737-tusk_es_nqma_rabota_v_otnosheniqta_mejdu_ispaniq_i_katalunq", "text": "Няма да има намеса на Европейския съюз в Испания, заяви председателят на Съвета на Европейския съюз Доналд Туск. Той коментира, че напрежението между Испания и провинцията Каталуня, където на 1 октомври се проведе референдум за независимост, не е в дневния ред на срещата на върха в Брюксел и няма да има сериозен дебат по темата. Постигнат е значителен прогрес при ограничаване на миграцията към Европа, но има още много работа, каза още Туск.  Борисов в Брюксел: Какво ще стане, ако Турция мине в друг лагер? (ВИДЕО) Евросъюзът ще помогне на Италия, която е залата от нелегални мигранти от Северна Африка с пари и посредничество между италианските и либийските власти, каза още Туск в Брюксел, където се провежда двуднена среща на държавните и правителствените ръководители на страните членки на Европейския съюз. Туск заяви също, че ЕС работи за затваряне на средиземноморския маршрут на мигранти. Сумата, която обещавахме за борба с миграцията се увеличаваше непрекъснато, докато не стигна 3.1 милиарда евро, заяви председателят на Еврокомисията Жан-Клод Юнкер. От тях обаче в спешния фонд за борба с миграцията в Африка са постъпили едва 1.75 милиарда, отбеляза той. Попитан дали Европейската комисия ще се включи в преговорите за газопровода Северен поток, Юнкер заяви, че страните членки нямат обща позиция по въпроса и ЕК няма мандат да преговаря от името на всички. ЕС ще задейства всики възможни механизми, за да помогне на Португалия, която е обхваната от горски пожари, обеща още Юнкер. На съвместната си пресконференция Юнкер и Туск не обявиха официалната позиция на ЕС относно навлизането на преговорите за \"Брекзит\" във втората им фаза. Европа гледа напред, \"Брекзит\" буксува Кризите със Северна Корея и Иран заемат ключово място в дневния ред на Срещата на върха в Брюксел, обяви върховният представител на ЕС по въпросите на външната политика и сигурността Федерика Могерини. Тя обяви също, че усилията на Евросъюза за ограничаване миграционния поток вече дават резултати и броят на хората, които влизат в Европа през Средиземно море е намалял през лятото. Следващия месец ще бъде обявено създаването на отбранителен съюз. Работата по тясното сътрудничество в сигурността и отбраната ще започе до декември. Германският канцлер Ангела Меркел за пореден път призова за намаляване на европейските средства за Турция, която според нея се справя добре с контрола над миграцията, но нарушенията на човешките права предизвикват сериозно загриженост. Британската премиерка Тереза Мей пък определи като ключов елемент от бъдещето на Европейския съюз и Великобритания сътрудничеството, което за нея е ключово за срещата на върха. Европа гледа напред, \"Брекзит\" буксува", "date": "2017.10.19", "title": "Туск: ЕС няма работа в отношенията между Испания и Каталуня"}
{"url": "http://clubz.bg/59719-noviqt_predsedatel_na_vas_neudobnite_vyprosi", "text": "Със солидното мнозинство от 20:4 гласа днес Георги Чолаков за втори път бе потвърден като кандидатурата на ВСС - макар и в друг състав - за поста председател на Върховния административен съд. Така вече президентът Румен Радев не може да откаже да подпише указ за назначаването му. ВСС притисна Радев - все пак ще назначи Георги Чолаков за шеф на ВАС За постигане на солидния резултат трябва да се отчете, че сериозна роля изигра гласуването веднъж на Общо събрание, веднъж на Пленум на съдиите от самия ВАС, които излъчиха Чолаков като свое първо желание. Днес неколцина от членовете на ВСС казаха, че няма как да не се съобразят с това им желание  Миналата седмица с помощта на прокурорския \"бетон\" в новия Пленум на ВСС първо бе парирана възможността след ветото на президента процедурата да се рестартира от фазата, при която се състезават Чолаков и другата кандидатка Соня Янкулова. Новият ВСС опраска конкуренцията на Чолаков за ВАС Така беше ясно, че новото изслушване ще е само на един магистрат. За разлика от монолитното мнозинство, което го избра мълчаливо, днес единствените четирима, които не гласуваха за Чолаков, се аргументираха доста солидно и участваха живо в задаването на въпроси. Това са председателят на ВКС   от същия съд и   от ВАС  Напротив - от политическата квота, имаше тотално единомислие между ГЕРБ, БСП, Патриоти и ДПС с отсъствие само на една съдийка от БСП.  Олга Керелска първа повдигна въпроса за изнесените в медиите данни за 10 цесии, в които Чолаков се явява в качеството на цесионер, т.е. - придобил е недвижимости в Балчишко, докато е бил нотариус там, изкупувайки чужд дълг. Стана ясно още, че съдията получава парцели на крайно нуждаещи се лица, получили ги по чл. 20 от Закона за собствеността и ползването на земеделските земи:  и т.н. Любопитна подробност обаче е, че ал. 4 на въпросния чл. 20 гласи:  Чолаков благодари, защото искал да затвори тази страница, и каза, че по времето, когато са извършвани цесиите, е бил нотариус в Балчик - 2011 г.  От думите му се разбра още, че това са земеделски земи, които са получени при преференциални цени от общинския поземлен фонд, като при техните договори има изрична клауза, че не могат да бъдат препродавани за срок от 10 години. По-натам от думите му стана ясно, че едва ли не се е минал, защото въпреки дадените 50 000 лв., именно по причина на горната забрана още не е практически собственик на въпросните 10 терена в Балчишко, а само еветуално. Цветинка Пашкунова попита кандидата:  Съдията разказа, че неговото желание \"е винаги да бъда магистрат, и то съдия\". Първото прекъсване било, когато напуснал РС-Сливен поради тежки противоречия с ръководството. Освен това напуснали 6 съдии едновременно. Поради лични причини обаче после искал да се премести в София, но некласирането му в една процедура за съдия в София-област го принудило отново да напусне и да стане нотариус  Напук на президента: Чолаков назначен за зам.-председател на ВАС Лозан Панов попита за втори път Чолаков за прословутото решение на общо събрание ВАС за това под специален надзор - разбира се, свързано с казуса КТБ, - което \"отряза\" акционерите в банката. Спорното становище противоречи явно на решение на Европейския съд по правата на човека по \"Капиталбанк\". На което Чолаков - както и при първото изслушване, отговори, че... не е запознат с делото. Атанаска Дишева, която е съдия във ВАС, обаче бе най-конкретна, остра и буквално \"удави\" кандидата във въпроси. По едно време председателстващата Цецка Цачева се опита да й отнеме думата с мотива - че не може въпрос да е по-дълъг от предполагаемия отговор. Резюмирано, Дишева попита: - защо на общото събрание, което го издигна, е прието правило  - и защо като евентуален бъдещ председател му е било важно това? - защо в протокола от Пленума на съдиите от ВАС - който по закон само се запознава с двете кандидатури - обаче в нашия случай безпрецедентно и гласува, - е  \"Аз бях на това събрание и твърдя, че такова гласуване не е проведено – вие не сте получил подкрепата на 61 души! Аз съм извадила протокола, ако не знаете за кого говоря.. Там пише  Дишева попита още: \"Ставате председател на отделение след година и 3-4 месеца, откакто е встъпването ви като съдия в този съд. Смятате ли да продължава този стил?\" Тя разкри и друго - че много често в битието на ВАС се разместват както хора вътре в отделенията, така и материи  \" На последното Чолаков отговори, че: Дишева попита и смята ли да продължава назначаването - най-вече чрез командировки - на съдии, които не са работили никога, при наличие на около 250 административни съдии в страната. Смята ли да назначава секретарки, деловодители, съдебни сътрудници, шофьори и куриери и др. - роднини на съдии от ВАС. Тъкмо тук Цецка Цачева я  .... Атанаска Дишева се изказа и за 10-те имота, които още не са на Чолаков. След като стана въпрос, че лицето \"приятел\" с 50-те хиляди лева заем от съдията, се казва Илиян Петков, Чолаков отговори, че иде реч за - обезпечаване на бъдещо вземане. Но, да - и Илиян е ползвал земите на малоимотните, и той сега - като цесионер, ги ползва. На въпрос на Клуб Z по-късно, той уточни, че става въпрос за земеделски земи, които ползва, като получава аренда от тях, която е декларирал. След \"канонадата\" от въпроси Георги Колев, който иначе демонстрира прекрасно настроение, отбеляза, че въпросите на Дишева били поставени \"в по-голямата част\" към него. Новият ВСС опраска конкуренцията на Чолаков за ВАС Напук на президента: Чолаков назначен за зам.-председател на ВАС", "date": "2017.10.19", "title": "Новият председател на ВАС: неудобните въпроси"}
{"url": "http://clubz.bg/59720-a_bronzova_kyshta_na_mqstoto_na_pametnika_na_syvetskata_armiq", "text": "Бронзова скулптура във формата на къща да бъде поставена на мястото на бившия мавзолей на Георги Димитров, предлага художникът Пламен Деянофф – българин, живеещ в Австрия. Проектът бе представен това лято в Софийска градска художествена галерия, а във вторник, 18 октомври – и в Националната художествена галерия. От няколко години насам се върти идеята творбата да бъде поставена у нас, преди време беше предложена за Велико Тъново. Сега обаче Бронзовата къща вече е правителствено предложение на Австрия към България, с което да се отбележи председателството на двете държави на ЕС през 2018-а. И в Столична община обмислят идеята. Бронзовата къща представлява скулптура на сграда, произведена от бронз. Висока е 14 м, а основата й е с размери 7х7 м. Състои се от повече от 1000 ръчно отлети и обработени масивни бронзови елементи. Идеята за нея е вдъхновена от българската възрожденска архитектура. Авторът на проекта настоява Бронзовата къща да бъде вдигната на мястото на мавзолея – контекст, желан от мнозина творци за техните произведения заради миналото, с което е натоварено това пространство, а и заради централното си място в столицата. Но дали софиянци ще приемат точно тази скулптура, тъкмо тук? Проблемът може би не е толкова голям, защото Бронзовата къща е инсталация. Като част от съвременото изкуство, инсталациите са временни произведения – като творбите на Кристо, например. И „Къщата“ на Деянофф най-вероятно ще бъде част от градския пейзаж на София за кратко, за не повече от няколко месеца може би. А присъствието й на мястото на мавзолея ще бъде по-скоро полезно, за да свикнат софиянци с идеята пространството да бъде превърнато в експозиционна площ. Този широк терен в центъра на града стои от години празен от съдържание – по-точно от 1999-а, когато мавзолеят на Георги Димитров бе разрушен от правителството на Иван Костов като символ на тоталитарната епоха. От тогава не е взето решение какво да се прави с мястото, затова площадът е паркинг, а тревните площи просто се косят. Близостта му с бившия Царски дворец, който е част от Националната галерия, обаче прави мястото подходящо за галерия на открито – и защо Бронзовата къща да не бъде първата стъпка в тази посока? Може да бъде не каква да е галерия – защо да не бъде пространство, предназначено за съвременно изкуство? В културата на София съвременното изкуство не заема ключово място, затова и публиката у нас не е развила вкус към този тип произведения: доказателство за това са коментарите за работата на Кристо – вдъхновяваща по света, а у нас нерядко определяна като шарлатанство. И все пак дали Бронзовата къща на Пламен Деянофф да не бъде поставена другаде? Ако поводът е председателството, нека да бъде пред НДК – там след демонтажа на паметника „1300 години България“ се отвори широк празен терен. Но може да се помисли и за други локации – какво ще кажете за мястото на паметника на Съветската армия?", "date": "2017.10.19", "title": "А бронзова къща на мястото на паметника на Съветската армия?"}
{"url": "http://clubz.bg/59730-sinyt_na_dolores_arsenova_zadyrjan_i_pusnat", "text": "Полиция е арестувала вчера сина на Долорес Асенова - Калоян, и негов приятел за пиянската стрелба с боен пистолет в София. Арсенова бе министър на екологията в правителството на Симеон Сакскобургготски. Инцидентът по чудо се разминал без ранени. Куршумите се забили в стена на жилище, в което имало хора. До стрелбата се стигнало след обилна почерпка по повод новороденото бебе на 30-годишния Калоян Арсенов. Той и връстникът му Йордан Златков, който пък е син Злати Златев-Златистия, бяха отведени вчера в столичното 4-то РПУ, където продължават да изясняват случая. По-късно днес се оказа, че Арсенов е освободен и към момента има качество само на свидетел по случая. Срещу Златков има обвинение в квалифицирано хулиганство. Инцидентът е станал в кв. \"Лозенец\". Според съседи произведените изстрели са поне 4-5. Някои от тях са счупили стъкла на апартаменти. Постолетът, с който била открита стрелбата, е боен \"Глок\". Той е законно притежаван от Арсенов.", "date": "2017.10.19", "title": "Синът на Долорес Арсенова - задържан и пуснат"}
{"url": "http://clubz.bg/59721-bsp_iska_ostavki_zaradi_zabranata_za_snimane_na_ogradata_na_granicata", "text": "Оставките на вицепремиера Валери Симеонов и на вътрешния министър Валентин Радев поиска лидерката на БСП Корнелия Нинова в декларация от името на парламентарната й група. Поводът - приетото вчера решение на Министерския съвет, с което оградата на границата става \"обект от значение за националната сигурност\" и заснемането й, изнасянето на данни и т.н. се забранява. Въпросното решение бе условно наречено \"анти-Елена Йончева\", тъй като депутатката от БСП и журналистка се занимава със съоръжението и твърди, че то е лесно заобиколимо при трафик на мигранти. Закон \"анти-Елена Йончева\": Който снимал оградата - снимал! Заради първите изявления на Йончева Симеонов я обвини, че подпомага трафикантите и разгласява тайни. Прокуратурата обаче отказа да образува досъдебно производство по сигнала му срещу социалистката.  Прокуратурата отряза Валери Симеонов и сигнала му срещу Елена Йончева Нинова иска оставките на точно тези министри, защото предложението за новите забрани и вкарването на оградата в списъка с обекти от националната сигурност е тяхно. По думите й причината за решението е именно защото от три месеца Йончева \" . Нинова декларира, че БСП застава зад филма, по който работи Йончева и ще го излъчи. И попита кое е заплаха за националната сигурност - корупцията или свободата. Председателят на ПГ на ГЕРБ Цветан Цветанов отговори на Нинова от трибуната, пращайки я да  вероятно имайки предвид разкрития, които е направила Йовчева. По същество не коментира решението за оградата, но обясни, че заБСП декларациите били станали начин \"за отклоняване на проблемите на хората\". Цветанов се придържаше към линията как БСП разпространявали \"фалшиви новини\" и това се отнася \"до всички неверни твърдения, които казахте\", след което заговори за успехите на правителството, повишение на доходите, прекъсване на контрабанда и т.н.  Тъй като по време на изказването на Нинова от \"Обединените патриоти\" вдигаха шум, Йордан Цонев отбеляза това от трибуната и припомни на ГЕРБ, че може и да се санкционират това поведение, но представителка на коалиционния им партньор, уличена в трафик на мигранти, се призна за виновна и поиска споразумение с прокуратурата.  На това Цветанов каза, че \"всеки носи отговорността пред българските институции\". И прехвърли разговора към финансирането на предизборни кампании... Прокуратурата отряза Валери Симеонов и сигнала му срещу Елена Йончева", "date": "2017.10.19", "title": "БСП иска оставки заради забраната за снимане на оградата на границата"}
{"url": "http://clubz.bg/59722-treti_opit_pytnata_agenciq_pak_pusna_tyrga_za_tunel_%E2%80%9Ejeleznica%E2%80%9C", "text": "Агенция „Пътна инфраструктура“ стартира за трети път обществената поръчка за изграждането на тунел „Железница” от магистрала „Струма”. На 29 септември АПИ прекрати най-големия в момента търг в пътното строителство заради промяна на критериите за избор на изпълнителите.  Първата процедура пък пропадна заради изчезнали документи по времето на служебното правителство. Търгът за тунел \"Железница\" на магистрала \"Струма\" отново е спрян Тунел \"Железница\" се намира по средата на пътния участък от Благоевград до Крупник, чието строителство започна с близо година закъснение в края на август.  Сега кандидатите могат да подават офертите си до 27 ноември 2017 г. Прогнозната стойност на поръчката е 250 млн. лв. без ДДС.  Строителството на \"Струма\" през Кресна ще бъде разделено на три Обществената поръчка е в три обособени позиции - за тунела, който ще е около 2 км и ще бъде най-дългият досега изграждан у нас, и за пътя преди и след съоръжението.  Поръчката е обособена в три позиции, за да може на обекта да се работи едновременно и да завърши в срока на оперативната програма, който е до 2020 г. Магистрала „Струма“ - само с едно ново трасе Най-скъпо ще струва изграждането на самия тунел, в чиято позиция влиза и хеликоптерната площадка. Цялото съоръжение е на стойност 194.3 млн. лв. (без ДДС). Строителството на \"Струма\" през Кресна ще бъде разделено на три Магистрала „Струма“ - само с едно ново трасе", "date": "2017.10.19", "title": "Трети опит: пътната агенция пак пусна търга за тунел „Железница“"}
{"url": "http://clubz.bg/59727-ligata_po_amerikanski_futbol_ne_klekna_pred_trymp", "text": "Професионалната лига на САЩ по американски футбол (НФЛ) ще продължи да не задължава играчите да стоят прави на химна, стана ясно след среща на собствениците на клубове в Ню Йорк. Босовете и асоциацията на футболистите имаха сбирка, за да обсъдят дали да спуснат правило състезателите да стават и да търпят санкции, ако не го правят, когато преди мачовете звучи \"Знаме, обсипано със звезди\". До такова обаче не се стигна - новината е, че няма новина. Американският футбол на нож срещу Доналд Тръмп (СНИМКИ) Футболистите, които още от миналия сезон седяха и коленичиха като форма на протест срещу различни социални проблеми в Америка, ще могат да продължават да го правят безнаказано. Което моментално предизвика реакция от страна на президента Доналд Тръмп. Така войната между Тръпм и американския спорт продължава с пълна сила. Практиката за коленичене или седене започна през миналата година. Първо от един играч - бившия куотърбек на \"Сан Франциско 49\" Колин Каперник. Последваха го други. След като Тръмп стана президент почти няма отбор, играчи на който (не само афроамериканци) да не протестират. Междувременно с политиката си и някои изказвания и писания Доналд Тръмп си създаде много врагове в баскетбола, бейзбола, хокея на лед, индивидуалните спортове... Любопитно е, че някои от собствениците на клубове в НФЛ бяха негови спонсори по време на кандидатпрезиденската кампания. Че и приятели. Сега отношенията не са толкова близки. Срещата в Ню Йорк се приема като успех за асоциацията на играчите от медиите в САЩ. Собствениците са се съгласили да лобират пред Конгреса да бъдат приемани закони или поправки с цел да се ограничава расизма и социалното неравенство. Набелязани са конкретни точки. Босът на лигата Роджър Гудел заяви след срещата, че клубовете насърчават играчите да стават прави на химна. Но няма да ги задължава да го правят. Двете страни ще имат повече срещи в бъдеще с цел \"изглаждане на различията\".", "date": "2017.10.19", "title": "Лигата по американски футбол не клекна пред Тръмп"}
{"url": "http://clubz.bg/59723-levski_svalq_emblema_na_cska_sofiq_ot_bileti_snimki", "text": "Ръководството на \"Левски\" свали емблема на ЦСКА-София от билетите за дербито в събота на стадион \"Васил Левски\". Над 10 хиляди талона бяха продадени с лого на \"червените\" по случай 70-годишнината на клуба, която ще се чества догодина. ЦСКА-София го използва вече от няколко месеца. \"Левски\" обаче не признава клуба на Гриша Ганчев за наследник на фалиралия ПФК ЦСКА АД. Феновете са \"сините\" реагираха гневно на това, че юбилейната емблема се мъдри на билетите, които клубът от \"Герена\" издава, тъй като е домакин в събота. И управата на \"Левски\" реагира. Останалите пропуски са изтеглени и заменени с такива, на които е само символа на 103-годишния отбор. На мача емблемата на ЦСКА-София няма да стои на информационното табло на стадиона, но това вече бе превено и миналия сезон. Има обаче и други интересни мерки: футболистите и спортно-техническото ръководство на \"сините\" нямат право да изговарят името ЦСКА. Вместо него те трябва да произнасят \"новия отбор\", \"преименувания отбор\", \"отбора на Гриша Ганчев\" и т.н. и т.н. А мачът се очертава да е доста посетен. На трибуните се очакват около 25 хиляди зрители. Главен съдия ще бъде пловдивчанинът Георги Кабаков. Началният час е 16:00. ", "date": "2017.10.19", "title": "\"Левски\" сваля емблема на ЦСКА-София от билети (СНИМКИ)"}
{"url": "http://clubz.bg/59715-vse_poveche_emigranti_se_zavryshtat_obratno_v_bylgariq", "text": "През последните три десетилетия има тенденция за постепенно, значително намаляване на броя на хората, напускащи България. След членството на страната в ЕС няма ръст ва миграцията, има по-скоро легализация на вече напусналите. Това сочат статистическите данни, които анализират в свое проучване \"10 години в ЕС. Тенденции в българската миграция\" Георги Ангелов, старши икономист и Марин Лесенски, директор на програма Европейски политики в \"Отворено общество\".  В последните няколко години се наблюдават интересни промени във външната миграция. От една страна, броят на напускащите страната се запазва на високи нива – около 25 хиляди души средногодишно за последните 5 години. От друга страна, обаче, постепенно се увеличава обратният поток към страната – за последните 5 години той надминава 21 хиляди средногодишно. Така, нетната миграция от страната е средно около  Според НСИ в различните години се наблюдават големи вариации в нетната миграция от 1000-2000 души през 2012-2014 г. до 9000 през 2016 г. Въпреки това нетната миграция е далеч по-ниска, отколкото в предишни периоди. Според националната статистика, през 2016 г. 21 241 лица са променили своето обичайно местоживеене от чужбина в България. От тях 46% са родени в България – т. е. това са българи, които са се върнали обратно в България, други 9% са родени в други страни от Европейския съюз, а останалите идват основно от Турция, Русия и Украйна. Това е двойно повече спрямо 2013 г., когато броят на завърналите се българи е 4771. Така, за периода   се се върнали. Този поток все още е по-нисък от потока на изходящата миграция, но показва началото на процес на обратна миграция и завръщане в България. Темпът на завръщане би могъл да се увеличи при наличие на висок икономически растеж, растяща заетост, намаляване на разликата в доходите и стандарта на живот между България и страните от Западна Европа. Вече има подобни примери в нови страни членки като Естония, където за втора поредна година нетната миграция е отрицателна, т.е. повече хора се заселват в страната, отколкото я напускат, отбелязват авторите на изследването. Според официалната българска статистика напусналите страната през последните три десетилетия са около 900 хиляди души; според данните от чуждите статистики броят на родените в България и живеещи в чужбина е около 1,1 милиона; оценките на ООН са за 1,176 милиона души, но премахвайки разминаването за Турция също се стига до оценка от около 1,1 милион души. Разминаванията могат да се обяснят с различия във времевия обхват, различни дефиниции за миграция и неточности в данните. Към 2016 г. в страните от ЕС и Европейското икономическо пространство живеят 719 000 български граждани (най-много те са в Германия, Испания, Гърция, Великобритания и Италия). Не всички български граждани са родени в България – част от тях са от традиционните български общности в Молдова, бивша Югославия или Украйна, които са получили българско гражданство и го използват, за да работят в страни от ЕС. В същото време децата на българи, родени в чужбина, също получават българско гражданство, но те не са емигрирали от България, уточняват от \"Отворено общество\". Поради тази причина данните за българските граждани, живеещи в ЕС надценяват броя на напусналите България. Според тези данни от преброяването на населението в приемащите страни, към 2011 г. извън България живеят около един милион души, които са родени в България. Най-много - половин милион българи - има в други страни от ЕС и ЕИП. Значителен брой имигранти, родени в България, живеят още в Турция - малко над 400 хиляди. В Северна Америка те са малко под 100 хиляди.  ", "date": "2017.10.19", "title": "Все повече емигранти се завръщат обратно в България"}
{"url": "http://clubz.bg/59718-nauchihme_si_uroka_gerb_bqha_partnor_samo_na_hartiq", "text": "Аз казах на конгреса ни и това беше подкрепено с резолюция от Националното събрание, че ние трябва да участваме в анти-ГЕРБ съюз. По места това значи противопоставяне на модела в Хасково, който наричаме модел “Делян”, за който обаче няма никакви съмнения, че съществува и на много други места – Благоеград, Стара Загора, София – и изсмуква ресурсите на местната общност, гони младите хора, оставя възрастните незащитени и води до това България да става все по-бедна. Това трябва да бъде разбито, ако искаме България да върви към европейските правила. Моделът си пролича и в настоящото издание на Народното събрание. Когато не гласуваха оставката на Делян Добрев, което е противоконституционно – има и решение на Конституционния съд по темата, ГЕРБ предизвикаха парламентарна криза. Ние бързо сезирахме главния прокурор, който е едно от лицата, които могат да сезират КС. Първо – да пита тази ситуация редна ли е. И второ – когато един човек, който е казал, че не желае да работи нещо и въпреки това неговата група го държи “насила”, като за това той получава 4000 заплата – това за нас е не само неморално, то е престъпно. Искам да видя дали главният прокурор ще вземе отношение. Защото не може народните представители сами да не изпълняват закона и да предизвикват подобни парламентарни драми. Ние реагирахме и доста преди от БСП решиха да симулират, че са опозиция. Преди 9 месеца РБ и ДБГ като част от него беше партньор с ГЕРБ в едно управление, което постигна някакви неща, но не и голяма част от целите, които бяха поставени. Всъщност ГЕРБ бяха наш партньор само на хартия. ГЕРБ не вярваха в партньорството и затова и не подкрепиха нито едно наше важно предложение, което не бяха направили от свое име. Аз като депутат се борих за определени каузи – например Плиска да стане една от столиците със специален статут в България, ГЕРБ го отхвърлиха, пък сега, гледам, предлагат... Борихме се за Изборния кодекс и решаване на проблема с т.нар. “мъртви души” - ГЕРБ отхвърлиха. Спомням си много спорове с ГЕРБ и си давам сметка, че е имало момент, в който е трябвало да разберем, че ние нямаме партньор в тяхно лице. Че ГЕРБ не желаят реформи, че искат да подкрепят статутково, че не желаят увеличаване на доходите през стимулиране на малкия и среден бизнес. Имало е момент, в който е трябвало да се каже “стига”. И мисля, че ако самият Бойко Борисов не беше подал оставка – този момент щеше да дойде рано или късно. Защото аз, и колегите ми желаем реална промяна. ГЕРБ не желаят това. Не бих го нарекъл катарзис. Бих казал, че ние си научихме урока. Урокът е за правилата в джунглата, където ГЕРБ се държат като абсолютен хищник и видят ли нещо да се движи между дърветата - те не го взимат за партньор, те го изяждат. Това се опитаха да направят с РБ и донякъде успяха. Този урок показва, че ние трябва да вървим към силен анти-ГЕРБ съюз, а всички демократично мислещи партии, които искат да се противопоставят на този модел, трябва да сме заедно. За жалост виждам едно мислене, което трябва да бъде преодоляно у старите лидери на демократичната общност. Мисленето, което казва, че това обединение трябва да стане – едните казват през ДСБ или Да, България, другите – през Нова република, третите – през Реформаторския блок... Това е погрешно мислене, защото и трите платформи бяха тествани на последните избори и резултатът не беше добър. Всъщност трябва нещо ново, изградено на принципна основа и истински широко, за да застраши истински ГЕРБ, а не просто да се бори за 4-5%, с които да играе поддържаща роля в парламента. Нещо, което да промени начина, по който функционират образованието, здравеопазването, сигурността, която е във фалит и, разбира се, да промени съдебната система и да реализира борба с корупцията. Всъщност нито един сектор не може да бъде реформиран, ако не се реши проблемът с корупцията. Защо два пъти се проваля обществената поръчка за тунел “Железница” на магистрала “Струма”?. Всички знаем, че тя е много важна магистрала. Проваля се, защото я “нареждат”. Това става с ясното съзнание на висши партийни функзионери от управляващото мнозинство. Това трябва да се спре. Не, тук не става зума за покана и участие. Аз искам да чуя какво нашите структури имат да ни кажат за обединението, което аз си представям и което трябва да започне по места. Затова откакто съм избран за председател на ДБГ обикалям местните структури и се срещам и с представителите на РБ, и с представителите от ДСБ – това са хората, които на местните избори ще понесат тежестта по места за противопоставяне на модела на ГЕРБ. Това са важните хора – хората по места. Това, че председателите на 1, 3, 5 или 8 извънпарламентарни партии се подписват под обща позиция - да, важно е, защото показва начин на мислене, а и позициите са много близки. Например ние от ДБГ имахме позиция за свободата на словото, в която бе поискана оставката на Антон Тодоров. Малко по-късно и колегите от “Да, България” излязоха със същата позиция. Аз не се притеснявам от това, че имаме някакви големи ценностни различия и разлики във вижданията. Притеснявам се, че не проведен още важният разговор за партньорство в дясно, за морала в дясно, за това, ако се прави ново обединение на демократичната общност – ще го има ли това партньорство честно, с цел да се изпълнят определени обществени задачи или пак ще има ритане по кокалчетата, което виждаме докъде доведе. Имаше го ритането по кокалчетата. Разбира се, РБ нямаше достатъчно представители в парламента, за да постигне нещо много по-голямо. Макар че няма да забравя, че по наше настояване, по мое настояване, се прие явното гласуване във ВСС, което ГЕРБ не искаха, спряхме национализирането на частните пенсионни фондове, което ГЕРБ тръгнаха да правят и на практика, благодарение на нашата реакция не се случи. Няма да забравя много леви уклони на ГЕРБ, които спирахме, но това не бе достатъчно. И аз си давам сметка. Всъщност важните реформи не се проведоха. Част от тях се спираха от ГЕРБ. Един човек от Сухаче не го интересува дали някой е консерватор или либерал, бай Данчо се казва, него го интересува защо децата и внуците му не искат да живеят в България и не могат да живеят в България, защото е лошо образованието, здравеопазването, а заплатите са ниски. Ние тези проблеми трябва да таргетираме. Мисля, че консервативно-либералните трактати са за университета. Да, много е хубаво да се спори кой е консерватор, кой – неоконсерватор и така нататък, но важното е друго. И то е ще има ли борба с корупцията, ще има ли сигурност, така че да не ограбват банкомати през ден, както се случва, ще има ли разбиване на модела, който един партиен функционер стои в областен град и всички знаят, че за да им назначат детето или да им се случи бизнесът, трябва първо да получат неговото благоволение. А защо не и да споделят печалбата си. Това е важният разговор и тук политическите етикети нямат значение. Аз смятам, че сепарирането на демократичния сектор не е правилно и ако останалите партии наистина искат алтернатива, анти-ГЕРБ алтернатива, за да има някаква промяна в страната, трябва да говорим за нещо общо, голямо, на партньорски начала. РБ опозиция ли са на ГЕРБ или не, ДСБ опозиция ли са или не са, \"Да, България\" са или не са опозиция - това е разговорът. Аз се радвам, че когато поставих въпроса пред колеги от РБ, те казват ясно “да, опозиция сме на ГЕРБ и Обединените патриоти”. На този етап това за мен е важно. Оттук нататък как ще се стигне до голямо обединение и до честен разговор за партньорството в център-дясното, това е пътят към създаване на голяма алтернатива. Колкото до партньорствата в бъдеще - ГЕРБ няма как да са партньор, щом създават модел, който започва от чистачката в общината и стига до народния представител или министъра и този модел назначава и усвоява. Докато това е така - трябва да мислим за нещо извън ГЕРБ, извън БСП, които правят същото, когато са на власт. Разбира се, и извън ДПС. В някакъв момент търпението на хората ще се изчерпа. Не бих искал да прогнозирам кога. Но хората виждат проядена управленска структура, каквато виждаха и през 2009 г. Хората започват да реагират – полицаи протестират, частници се бунтуват, защото държавата иска да им национализира бизнеса – противозаконно и против всякакви правила. “Дясна” партия иска да национализира и твърди, че спира приватизацията. Това разминаване на думи с действия ще доведе до социално напрежение. Не бих искал да е така, но натам вървят нещата. В някакъв момент ГЕРБ ще разберат, че оставането на власт ще им донесе повече негативи, отколкото напускането и когато патерицата “Обединени патриоти” се окаже къса, те ще се откажат от нея и ще се самосвалят. Това е нещо, което Борисов е правил няколко пъти. Друг е въпросът дали ще мине номерът, защото не може да минава всеки път. Вижда се, че това правителство няма посока и това притеснява хората. Те имат гужда от ясна визия. Но пак казвам – ние се готвим за местните избори, това са важните избори, защото феодалните владения на ГЕРБ са това, което ги крепи и им дава сила. Пък ако има предсрочни парламентарни избори – ще сме готови и за тях. И още нещо – трябва да обърнем специално внимание на София, защото моделът “Борисов”, заложен, когато беше кмет, не е по-различен от този в Хасково и къде ли не. Тук имаме основание да бъдем много критични. Неслучайно резултатът на ГЕРБ в София със всеки избор пада. Видя се кой кой е, когато се гласува например повишение на цената на билетчето за градския транспорт. Нашият представител Стефан Марков правилно гласува против, защото за увеличението нямаше нито един мотив, а само се изливат едни пари в общинско предприятие, където те потъват. Не цялата група на РБ направи така. Но когато дойде време за изборите в София, ще настояваме за изслушване на всички кандидати и те ясно да заявят за какво ще работят. Аз си представям, че обединението няма да е лесно, стъпките ще са много, те ще са малки, за да не се срути това голямо нещо и те ще дойдат на първо място от хората по места. На местни избори ще се види, че хората не искат просто да се съобразяват с партийните централи, а искат да работят заедно - представителите на РБ с тези на ДСБ и останалите партии от демократичната общност и обратното. Сближаването по места – отдолу-нагоре, е смисмено. Това трябва да е процес, който се развива паралелно с работата по съдържанието. Когато спечелим местни избори – да се знае какво ще правят от първия ден съветниците и кметовете. Когато сме част от парламента – да се знае от първия ден за какво ще се работи в конкретни стъпки.", "date": "2017.10.19", "title": "\"Научихме си урока. ГЕРБ бяха партньор само на хартия\""}
{"url": "http://clubz.bg/59725-sinovete_na_ubitata_v_malta_jurnalistka_poiskaha_ostavkata_na_premiera", "text": "Синовете на разследващата журналистка Дафне Каруана Галиция от Малта, която беше взривена в колата си в понеделник, отказаха да подкрепят правителствена награда от 1 млн. евро за доказателства, които да доведат до разкриването на убийците. Журналистка бе взривена в Малта. Работела по \"Досиетата Панама\" Тримата призоваха и премиера на Малта да подаде оставка, съобщава Би Би Си. Дафне Каруана Галиция остро критикуваше управляващите в страната, тя направи серия от разкрития, свързани с корупционни практики във властта. Матю Каруана Галиция, най-големият от нейните синове и неин помощник в разследванията, публикува на страницата си във фейсбук, писмо, подписано и от двамата му братя Андрю и Пол. В него се казва, че те са подложени на огромен натиск от управляващите в Малта да подкрепят обявяването на награда от един милион за доказателства, които водят да разкриването на убийството на майка им. Майка ми е мъртва заради вашата некадърност Те обаче съобщават, че не се интересуват от \"справедливост без промяна\". \"Правителство и полиция, които проваляха майка ни, докато беше жива, ще я провалят и в смъртта ѝ. Хората, които откакто се помним, се опитват да накарат да млъкне майка ни, сега не могат да са тези, които да раздават правосъдие\", смятат те. Тримата призовават премиера Джоузеф Мускат да подаде оставка. \"Покажете политическа отговорност и подайте оставка. Подайте оставка, защото се провалихте да подсигурите наши фундаментални свободи\", казват те.     Синовете на Дафне искат той да подмени полицейския комисар на Малта, както и главния прокурор с \"държавни служители, които няма да се страхуват да работят по доказателства, които са срещу него и тези, които той брани\".  Премиерът Мускат осъди убийството на журналистката и го нарече атака срещу \"свободата на изразяване в нашата страна\". Пред Би Би Си той каза, че Дафне е била много остър негов критик и описа случващото се като \"кошмар\". Мускат, който отлетя тази сутрин за Европейския съвет в Брюксел, заяви пред парламента, че би било безотговорно да подаде оставка в момента. Полицията смята, че в бомбата е бил използван пластичният експлозив \"Семтекс\". Съдейки по щетите по колата, в нея е бил поставен около половин килограм от експлозива - също като количеството, използвано за свалянето на самолета на \"Пан ам\" над Локърби през 1988 г., припомня ДПА. Майка ми е мъртва заради вашата некадърност", "date": "2017.10.19", "title": "Синовете на убитата в Малта журналистка поискаха оставката на премиера "}
{"url": "http://clubz.bg/59733-elena_joncheva_eto_kak_bejancite_preskachat_ogradata_po_granicata", "text": "Депутатът от БСП Елена Йончева показа пред бТВ снимка, на която се вижда как мигранти предоляват с лекота оградата по ограницата ни с Турция с най-обикновена стълба. Вчера правителството обяви оградата за обект от значение за националната сигурност. Самата Йончева обяви, че по този начин се въвежда цензура, тъй като тя разследва предполагаема корупция при строежа на съоръжението. Според нея снимката циркулирала свободно в съседна Турция, откъдето идват повечето нелегални имигранти. Йончева разказа, че оградата се прескача за минути от 40 души, а турските граничари, които от време на време хващали бежанците, колекционирали техните стълби. Тя показа и снимка на огромна дупка, образувала се в близост то оградата след последните обилни дъждове. Според Йончева при още един пороен дъжд оградата може да увисне. Йончева съобщи още, че камерите и датчиците за движение в Хасковска област покрай оградата не работят повече от две години и половина, тъй като бил изтекъл гаранционния договор. Според нея обявяването на оградата за обект от значение за националната сигурност е с идеята да се спре разследването ѝ от депутати и журналисти. Соцдепутатката каза още, че не е вярно, че мигрантския натиск е намалял. Според нея той е много силен, но се движи по канали и ние научваме за него само когато бус с мигранти катастрофира.  ", "date": "2017.10.19", "title": "Елена Йончева: Ето как бежанците прескачат оградата по границата"}
{"url": "http://clubz.bg/59731-sofiq_teh_park_solarniqt_chadyr_e_v_nachalna_faza_na_razrabotka", "text": "Става въпрос за начална фаза на разработване на концепция, като прототипът на продукта в момента преминава през тестове. Това коментираха от \"София Тех Парк\", след като тяхна публикация във фейсбук за иновативен соларен чадър, който се оказа, че отдавна се произвежда в други страни, предизвика вълна от реакции в социалните мрежи и медиите. \"София Тех Парк\" се похвали със соларен чадър, който отдавна се продава Младият екип, който стои зад проекта, щял да добави иновативни компоненти към чадъра, които ще отличават продукта от всички съществуващи на пазара, твърдят още от Инкубатора.  В момента ставало въпрос за етап на първоначална разработка. Уточнява се също, че компанията, която работи по прототипа, не е получавала финансиране от частни или държавни източници, като такова не е отпускано под никаква форма и от \"София Тех Парк\".", "date": "2017.10.19", "title": "\"София Тех Парк\": Соларният чадър е в начална фаза на разработка"}
{"url": "http://clubz.bg/59726-kak_trymp_nauchi_che_cipras_go_e_narichal_zyl", "text": "Президентът Доналд Тръмп реши да похвали гръцкия премиер Алексис Ципрас по време на съвместната им пресконференция в Белия дом. И малко след това научи, че гостът му не дотам любезно преди президентските избори в САЩ е определял идеите му като \"зло\". \"Надявам се, че няма да се изправим пред това зло\", каза преди време Ципрас за Тръмп, а журналист не пропусна да му припомни думите. \"Дали след срещата си с Доналд Тръмп си променихте мнението, или то е същото\", продължи да се интересува репортерът.       \"Искаше ми се да го знаех преди изявлението си\", реши да се пошегува Тръмп. Но изглеждаше не особено приятно изненадан. Ципрас пък не се е чувствал застрашен по време на срещата си с американския президент, стана ясно от отговора му.  Все пак е интересно какво проучване прави екипът на Тръмп преди срещу с чуждестранни лидери? И толкова ли е трудно да бръкнат в гугъл и да видят една от най-знаменателните реплики на Ципрас по отношение на неговия домакин? Дали всъщност не ги е било страх да съобщят на шефа си как го нарича неговия високопоставен гост, задават някои въпроси от mashable.com", "date": "2017.10.19", "title": "Как Тръмп научи, че Ципрас го е наричал \"зъл\""}
{"url": "http://clubz.bg/59728-kakvo_im_prechi_na_sofiqnci_podrobno", "text": "Кои са най-належащите проблеми на обществения ред в столицата? Това се очакваше да научим днес от обществения дебат по новото предложение за ключовата Наредба №1 на Столична община. Притеснението бе, че общинските съветници искат да забранят пиенето на бира в парковете и да премахнат клекшоповете. Това обаче се оказаха сравнително маловажни въпроси за повечето посетители. Общината се зае с бирите в градинките и търговските обекти в блоковете Проектът на новата наредба ще бъде подложен на две серии публични обсъждания - днешното - през деня, и второ следващия четвъртък - 26 октомври, което ще бъде \"след работно време\" - от 16,30 ч, както поясни в самото начало на дискусията общинарят на ГЕРБ Иван Илиев. Той допълни, че ще се вземат под внимание всички забележки, идеи и предложения на гражданите, които бъдат изказани в двете дискусии. Още от първото изказване - на гражданката Пенка Генчева, стана видно, че  Генчена разказа как й се налага да звъни многократно, защото на първия етаж на кооперацията, в която живее, \"има музиканти, които не се интересуват дали е сутрин, вечер или между 2 и 4 следобяд\" - и в старата, и в новата наредба това е време, в което не трябва да се вдига шум. Тя подчерта, че е звъняла на общината, но нищо не се променя. Друга гражданка, протестирала против виетнамските общежития в кв. \"Красна поляна\", описа  - не само шум по неподходящо време, но и палене на гуми, отпадъци и други. Илиев нямаше какво да каже, тъй като наредбата на общинския съвет само определя правилата, а за контрола по спазването отговарят други институции. Гражданката попита и кога ще се забранят каруците в столицата, на което й отговори Симеон Славчев, един от председателите на Политическа група 5 (Глас Народен, Зелените, Движение 21) в общинския съвет. Той разясни, че в момента има работна група, която работи по проблема и ще се постарае да го реши до края на годината - т.е. до европредседателството ни. На обсъждането присъстваха и браншови представители, като . Той искаше уточнение по чл. чл. 2, ал. 2, т. 2, който   като обеща да прати на общинарите официалното възразение на текста на закона в момента. Илиев му благодари и продължи темата. Въпрос имаше и  , който заяви, че се бори за създаване на правила за изнасяне на представления на необичайни места и счита за проблемен чл. 6 от наредбата, който предвижда уличните артисти, певци и \"други самодейци\" да искат разрешение за изпълненията си, когато са на общинска територия. Тук се включи съветникът  който заяви, че се готви работна група, която да разработи правила за уличните артисти. Мицов се възползва от взимането на думата, за да коментира уж най-наболелия въпрос - чл. 3, т. 5 - забраната за употреба на алкохолни напитки по улици, тротоари, площади, градинки и прочие, \"водеща до нарушаване на обществения ред и спокойствието на гражданите\". Той подчерта, че по негово мнение  , а всъщност е насочена срещу определен тип действия: След дебата Илиев призна, че общинският съвет е трябвало да балансира от една страна факта, че проблем наистина не са само алкохолните напитки, от друга страна исканията на граждани, които не искат децата да виждат подобно поведение на обществено място. Друг гражданин повдигна въпроса за останалите точки на чл. 3 - , включването на прахосмукачки и шума от домашните любимци. Според него забраната на \"прахосмукачка\" в наредбата (придружено и от \"циклещи и други\" машини\") е твърде широко понятие. Въпросът за домашните любимци обаче предизвика Мая Раева, която живее в с. Лозен, община Панчарево, да сподели \"ужасяващ проблем\": И разказа, че е платила сама за изследване на шума от сертифицирана лаборатория, която е засякла, че   Става дума за измерване при затворени прозорци и действаща вентилационна система - навън шумът минавал 80 децибела, достигал дори 100, което е звукът от преминаващ на няколко метра от слушателя влак. Нормата е 35 децибела. Тя изтъкна и че както сегашният, така и новият текст на наредбата не върши работа в този случай: В дискусията се включиха и трима полицаи.  изказа критика към чл. 3, т. 14, който дава право на районните кметове да дадат разрешение за извършване на строителни и монтажни работи в извънредно време или през уикенда. Според него кметовете нямат такъв капацитет и това е даване на нови правомощия. Особено остра обаче бе позицията на полицаите срещу текста, който позволява хора да рисуват и драскат по пътя, ако имат разрешение от общината.  и пламенно защити артистите, които   изпълнявайки номера на кръстовища. Илиев се опита да каже, че това не е в обсега на настоящата наредба и че винаги може да се поиска позволение. Но, подкрепен и от полицаите в залата, изтъкна, че конкретният пример на светофара  Душкова се оплака, че цирковите артисти не са специално упоменати в наредбата -   Илиев обаче отсече, че е казано \"артисти\" и в това влизат всякакъв вид. Душкова го контрира, като отбеляза, че цирковото изкуство носи позитивни емоции, а \"позитивните хора не извършват престъпления\". Тя защити и \"украсените\" пешеходни пътеки в столицата. Друг гражданин от тълпата се включи: Дискусията отново отиде в посока спазване на нощната тишина, като друг гражданин отбеляза, че колкото и да викат полиция, когато има работещо заведение с много хора, особено през лятото, нормите просто не се спазват. Емил Марков, работещ в организация събираща сигнали от граждани, пък даде добавки към новите точки, които забраняват капещите климатици, като заяви, че е добре да се добави текст за вземане на мерки за избора, монтажа и подръжката на климатиците. Даде и друг пример - сигнал от възрастна дама от Младост 2, под чиято кооперация баничарница ползвала голям и изключително шумен хладилен агрегат, който не надминава нормите, но продължава по цял ден, цяла нощ и дори и през уикенда. Друг гражданин допълни за проблемите от т.нар. бял звук, който по негови думи влияе на съзнанието и се ползва срещу затворници. И разказа как негов познат, спокоен човек, професор, влязъл в \"ръкопашен бой\" след месеци излагане на звука в квартала от шумните климатици. Една от машините в неговия квартал била простреляна с бойно оръжие, а друга - отрязана с флекс... Може би най-радикални мерки за борбата срещу шум предложи гражданина Цоньо Буров. Това предизвика бурни реакции в залата, но той продължи: Според него места като барът  облъчват хората постоянно със силна музика, която и от \"културна гледна точка\" не била подходяща и не се харесвала. Поиска и звукова карта на София, която да бъде постоянно обновявана, отправи и важна забележка - че е редно общината да се сертифицира и да може да прави звукови измервания, а не да се налага хората да си плащат отделно за това. Едно от последните изказвания дойде от гражданина  , който първо отбеляза, че е малко странно да се регламентира работата на артистите, но да няма нито дума за просяците, например, а после бе много критичен и към друг важен текст от наредбата, който говори за \"разрешение\" при провеждане на протест. Проблемът идва от чл. 10, който казва, че разрешение за провеждане на масови мероприятия на открити общински имоти дават кмета на Столична община или опълномощено от него лице. Според Пеев това противоречи на основното право на мирно събиране, описано в чл. 43 от върховния закон. Иначе в останалите случаи в наредбата е разписан стария ред - за манифестации е нужно само уведомление. Дискусията приключи малко след уговореното време в сравнително добър тон, но видно впечатление направи колко много хора се оплакваха не от съдържанието на наредбата, а от неприлагането й. Илиев благодари на всички за идеите и заяви, че засега няма да взима отношение към тях, като законосъобразността им ще бъде преценена от експерти.", "date": "2017.10.19", "title": "Какво им пречи на софиянци. Подробно"}
{"url": "http://clubz.bg/59729-shte_razmaha_li_trymp_yumruk_pred_vratite_na_severna_koreq", "text": "Администрацията на Доналд Тръмп все още е разделена по въпроса дали той да посети или не демилитаризираната зона между двете Кореи, пише в. \"Ню Йорк таймс\". През ноември президентът на САЩ ще бъде на 12-дневна обиколка из пет азиатски държави. Сред тях е Южна Корея - един от най-ключовите американски съюзници. Целта на Тръмп е да засили натиска срещу Северна Корея. Обиколката ще трае от 3 до 14 ноември. Посещението на демилитаризираната зона се превърна в символ на американската решимост срещу заплахата от Пхенян. От Роналд Рейгън насам всички президенти на САЩ с изключение на един са посещавали това място, известно като \"границата на свободата\". През април там бе вицепрезидентът Майк Пенс. Защо Тръмп нарече Ким точно Rocket Man? Някои съветници на Тръмп се опасяват, че евентуално негово посещение на демилитаризираната зона може да покачи още повече напрежението на корейския полуостров. Други пък са обезпокоени за личната му сигурност, твърдят хора, разговаряли с чиновници от администрацията. Според ветерани на азиатската политика в администрациите на Джордж Буш-младши и Барак Обама смятат, че би било глупаво Тръмп да не отиде в зоната. Против това обаче са администрацията на южнокорейския президент Мун Дже Ин и американският Държавен департамент. Те се опасяват, че такава визита може да засили още повече войната между президента на САЩ и севернокорейския вожд Ким Чен Ун. От Белия дом отказват коментар и заявяват, че засега не са готови да огласят пълния маршрут на пътуването на Тръмп. Попитан през седмицата дали посещение в демилитаризираната зона ще провокира Пхенян, Тръмп отговори, че подробностите около пътуването още не са уточнени. Тръмп пред ООН: Нямаме избор, тотално ще унищожим Северна Корея Тръмп вече отправи немалко предизвикателства на фона на съобщенията, че ракетната и ядрената програми на Северна корея бележат по-бърз от очаквания напредък. Той на няколко пъти нарече Ким Чен Ун \"Ракетчика\", а в речта си в ООН през септември заяви, че САЩ са готови \"тотално да унищожат\" КНДР, ако е необходимо. Ким отговори със собствената си груба риторика, като нарече Тръмп \"раздразнен американски сенилен старец\" и заплаши да удари остров Гуам и да изпробва ядрена бойна глава над Тихия океан. Тръмп ще има много възможности да използва острия си език, отбелязва \"Ню Йорк таймс\". Това ще стане още с посещението му на военната база \"Пърл Харбър\" на Хавайските острови на път за Азия. В Токио той ще се срещне с родителите на японка, отвлечена от севернокорейски агенти преди 40 години. А в Сеул ще произнесе реч пред южнокорейския парламент. Според бивши и настоящи американски представители обаче президентско посещение на демилитаризираната зона е по-сериозно послание към американските и южнокорейските войски, които патрулират граничния район, намиращ се само на 50 километра от Сеул, както и към вражеските сили от другата страна. То е, че САЩ остават ангажирани с двустранния договор за отбрана, който съществува от началото на примирието, спряло сраженията в корейската война през 1953 г. \"Демилитаризираната зона работи подобно на нещо като усилвател, - казва Даниел Ръсел - помощник държавен секретар по въпросите на Източна Азия и тихоокеанския регион по времето на Обама. - Посланието придобива по-войнствен и по-зловещ тон, когато иде от военен команден пост пред вратите на Северна Корея.\" Джордж Буш-старши е единственият президент от Рейгън насам, който не е посетил зоната като президент. Все пак той бе там като вицепрезидент на Рейгън. Обама посети мястото по време на пътуването си през 2012 г. до Сеул за среща за ядрената криза, като каза на войските, че \"разликата между Южна и Северна Корея не може да бъде по-ясна, по-очевидна - и двете неща в смисъл на свобода, но и в смисъл на благоденствие\". През 1993 г. Бил Клинтън заяви пред журналисти по време на обиколката си из демилитаризираната зона, че ако Северът някога използва ядрено оръжие, \"това ще бъде краят на страната им\". Клинтън стигнал толкова далече по \"моста, по който няма връщане\", свързващ двете Кореи, че се твърди, че агентите на Сикрет сървис извадили пушки, за да го пазят, в нарушение на прекратяването на огъня от Корейската война. Чиновниците в Сеул и Токио с нетърпение очакват Тръмп да потвърди ангажимента към американските договори за отбрана с източноазиатските съюзници. Той вече извади от равновесие Мун Дже Ин и японския премиер Шиндзо Абе, като разкритикува отрицателния търговски баланс на САЩ с двете страни, като се оттегли от подписаното от 12-държави азиатско-тихоокеанско търговско споразумение и поиска предоговаряне на двустранния търговски договор с Южна Корея, подписан от Обама през 2011 г. Същевременно съветниците на Мун се опасяват, че визита на Тръмп в демилитаризираната зона може да увеличи шансовете за грешни сметки, които да предизвикат военна конфронтация или да имат други неволни последици като например заради това да пострадат азиатските финансови пазари или да бъде прекъсната подготовката за зимната олимпиада, която ще се състои през февруари 2018 г. в Пьонгчан, Южна Корея. Тръмп пред ООН: Нямаме избор, тотално ще унищожим Северна Корея", "date": "2017.10.19", "title": "Ще размаха ли Тръмп юмрук пред вратите на  Северна Корея?"}
{"url": "http://clubz.bg/59739-putin_sasht_iskat_da_ni_iztikat_ot_evropejskite_energijni_pazari", "text": "Руският президент Владимир Путин обвини САЩ, че се опитват да изтикат страната му от европейските енергийни пазари. Той участва днес в пленарна сесия на дискусионния клуб \"Валдай\", който заседава всяка година по това време. Президентът първо говори, а след това отговаряше на въпроси. Това продължи повече от три часа. Актриса, журналистка, риалити звезда – вече и съперник на Путин (ВИДЕО) Путин обаче не каза това, което всички очакваха от него - дали ще се кандидатира за президент на изборите през март 2018 г. Но на въпрос може ли жена един ден да стане президент на Русия отговори: Накрая модераторът все пак се опита да зададе този въпрос. На което Путин отвърна, че е време сесията да свършва. На форума имаше и чужди гости, сред които бившият афганистански президент Хамид Карзай и основателят на китайския гигант \"Алибаба\" Джак Ма. Путин отново оплака края на СССР Главната тема на речта на руския лидер бе международното положение. той надълго и нашироко описа как Русия си изпълнява ангажиментите за разлика от Запада и най-вече САЩ. Путин смята, че Западът дължи успехите си на Октомврийската революция от 1917 г. в Русия. Неговото развитие станало отговор на създаването на СССР. Путин призова да бъде реформирана ООН. Според него тези реформи са необходими, но те трябва да бъдат постепенни, еволюционни и подкрепени с широк консенсус. Основните принципи на организацията трябва да бъдат запазени. И допълни, че международната организация няма алтернатива. Бъдещето на човечеството може да бъде само общо. И отговорността за това светът да бъде безконфликтен е на международната общност. Но пред него има проблеми и Путин спомвена сред тях САЩ и Северна Корея. САЩ не изпълняват задълженията си по ликвидирането на оръжията за масово унищожаване. Безпокойство буди начинът, по който Вашингтон спазва споразумението за ядрения плутоний. По ядрения въпрос Русия демонстрирала безпрецедентна откритост пред САЩ. А в отговор получила подкрепа на сепаратизма в Кавказ и трагичните събития в Югославия, силови действия, заобикалящи Съвета за сигурност на ООН, вкарването на войски в Ирак и т.н. Но Москва ще спазва договора, докато това прави и Вашингтон. Путин: САЩ излъгаха света за противоракетния щит САЩ продължават да имат ракети и с въздушно, и с морско базиране. А СССР се разоръжавал едностранно. Американците се оправдават, че нямат пари за ликвидирането. И по този начин връщат Русия в 50-те г. на ХХ век. Но и Русия има свои ракети. Освен с \"Калибър\", чийто обсег е 1400 километра и които доказали ефективността си в Сирия, тя разполага и с ракетни системи с въздушно базиране с обсег от 4500 километра. Путин: Няма по-евтин газ от руския, но щом не го щете – няма да има (обзор, снимки и видео) Путин смята, че отношенията между Москва и Вашингтон деградират, а сигурността по света намалява. Към властта се стремят екстремистки групировки, които се опитват да превърнат политическия ландшафт във варварство. Като пример руският президент даде Близкия изток, където \"някои страни не се борят с тероризма, а само имитират удари\". Сирийският опит показвал, че самоуверената и разрушителна политика има алтернатива. И изтъкна, че Русия \"заедно със законното правителство на Сирия и други държави от региона противостои на тероризма\". Но все пак Русия и САЩ си сътрудничат в Сирия. Путин увери, че съвсем скоро Москва ще победи терористите в арабската република. Путин призова да не се стига до принизяване с просташки език по адрес на Северна Корея. И допълни, че въпреки отношението към режима в Пхенян не трябва да се забравя, че Северна Корея е суверенна държава. Путин за първи път засегна и темата със стремежа къв независимост в испанската автономна област Каталуня. И продължи: Той изтъкна, че след отделянето на Косово много други региони поискали независимост. Но в случая с Крим на Запад кой знае защо не подкрепили волеизлиянието на гражданите: Отделянето на Косово се превърнало в Кутията на Пандора. Западът натискал Международния съд в Хага, за да се стигне до независимост на областта. А от Държавния департамент на САЩ изпратили писмо до съда, в което се твърдяло, че зачитането на суверенитета не противоречи на създаването на нови държави. Според Путин Западът е този, който е докарал Украйна до държавен преврат. Според него проруският президент Виктор Янукович не е отказвал да подписва споразумението за асоциирането с ЕС, но тогава започнали безредиците на Майдана в Киев, които Западът подкрепил. Ако границата между Русия и Донбас бъде затворена, това ще доведе до трагедия.  В Югоизточна Украйна може да се появи Сребреница, както и в Сърбия.  Путин заяви, че недоумява, че са започнали \"политически игри\" покрай трагичната смърт на адвоката Сергей Магнитски. Той почина мистериозно в затвора през 2009 г., като се твърди, че е в резултат на изтезания и отказана медицинска помощ. Той допълни, че Уилям Браудър - основателят на Hermitage Capital, чиито интереси пред руските власти защитаваше Магнитски, е живял 10 години в Русия като турист и не е плащал данъци. За тези машинации той бил осъден заточно на 9 години. Репликата на президента последва изказването на професора от Талинския университет Рейн Мюлерсон. Той разказа как Козирев на среща с бившия президент на САЩ Ричард Никсън заявил, че Русия няма национални, а само общочовешки интереси. И Никсън само поклатил глава. Руските медии често критикуваха Козирев заради отстъпките му пред Запада. А на запад го наричаха Господин Да. Путин отново оплака края на СССР Путин: САЩ излъгаха света за противоракетния щит Путин: Няма по-евтин газ от руския, но щом не го щете – няма да има (обзор, снимки и видео)", "date": "2017.10.19", "title": "Путин: САЩ искат да ни изтикат от европейските енергийни пазари"}
{"url": "http://clubz.bg/59735-borisov_v_bryuksel_kakvo_shte_stane_ako_turciq_mine_v_drug_lager_video", "text": "Турция е нашият най-голям съсед и по време на нашето председателство преговорите за присъединяване не трябва да се прекратяват окончателно, заяви министър-председателят Бойко Борисов в Брюксел по време на срещата на върха на ЕС. Според него идеята Турция да се присъедини към ЕС в близко бъдеще е нелепа, но вратата за нея не трябва да се затваря окончателно. Борисов изтъкна, че ако отношенията на Евросъюза с Турция се влошат,   България няма да може да удържи натиска като южен фланг на НАТО, каза още премиерът. На въпрос дали подкрепя общата европейска отбрана, Борисов отговори: Премиерът призова да се ускори процесът за присъединяване на страните от Западните Балкани в ЕС. Той обяви, че договора за добросъседство с Македония, както и срещите с Гръция, с Македония, със Сърбия с Румъния, които са се провели и предстои да се проведат, срещат одобрение в Брюксел. Той заяви, че българското председаателство на Съвета на ЕС, после тези на Австрия, Румъния и Хърватия дават възможност темата да бъде поставена на дневен ред. Борисов: Ракетите от Крим се насочват и към България. Ставаме цел Премиерът е скептичен, че споразумение за условията, при които Великобритания ще напусне ЕС, може да се постигне в срок. Такова му е \"усещането\" след срещата му с Тереза Мей. На въпрос защо е песимист, Борисов отговори, че  . Борисов се срещна с британския премиер Тереза мей и обяви, че двамата са се договорили за визити, които да се проведат до края на годината. Сидеров: Борисов е балкански балансьор, няма такъв от 1912 г.  Премиерът заяви, че армията иска да се отделят много пари от бюджета за въоръжаване, но според него е редно да му се посочи кой е противникът, за да прецени каква да е отбраната. Относно парите за военна техника, премиерът каза, че ще бъдат отпуснати средства, но поетапно и според нуждите. Борисов коментира и обвинението на депутата от БСП Таско Ерменков, че председателят на Държавна агенция \"Разузнаване\" Драгомир Димитров му е втори братовчед.     Сидеров: Борисов е балкански балансьор, няма такъв от 1912 г. ", "date": "2017.10.19", "title": "Борисов в Брюксел: Какво ще стане, ако Турция мине в друг лагер? (ВИДЕО)"}
{"url": "http://clubz.bg/59714-evropa_gleda_napred_brekzit_buksuva", "text": "Британската министър-председателка Тереза Мей днес ще направи пореден опит да разблокира преговорите за \"Брекзит\" и да ги придвижи към следващата им фаза - за бъдещите отношения на страната ѝ с ЕС, но едва ли ще успее. Двадесет и седемте държавни и правителствени ръководители, пред които тя ще говори тази вечер на среща на върха на ЕС в Брюксел, са се приготвили да заключат, че още няма достатъчен напредък по трите точки на развода - правата на гражданите, британската изходна сметка от ЕС и бъдещият граничен режим между Ирландия и Северна Ирландия. В черновата на заключителния документ на срещата обаче има индикация, че на срещата си преди Коледа лидерите могат да дадат зелена светлина на втората фаза на преговорите, при условие че необходимият напредък в първата дотогава е факт. Председателят на Европейския съвет Доналд Туск каза, че ще предложи 27-те да започнат предварителна подготовка за преговорите по бъдещите отношения. Очаква се днес Мей да направи обръщение към почти трите милиона граждани на ЕС в страната ѝ с уверения, че ще могат да останат и да запазят правата си след \"Брекзит\".  Според Ройтерс така тя ще се опита да измести фокуса на дискусията с останалите в ЕС от трудния въпрос за британските финансови задължения към съюза, където преговорите са в безизходица.  Едва ли обаче тази маневра би променила нещо - 27-те са категорични, че достатъчен напредък трябва да има и по трите въпроса на раздялата. Мей рискува да разгневи твърдите брекзитъри в нейната Консервативна партия и те да си потърсят друг лидер, ако предложи повече от 20 милиарда евро като изходна сметка на Великобритания. Според Ройтерс такава е сумата, за която тя намекна в реч във Флоренция на 22 септември. Макар страните досега официално да не са назовавали числа, медиите твърдят, че минималната сума, за която настоява ЕС е три пъти по-голяма. Твърдолинейни привърженици на Брекзит настояват правителството просто да напусне преговорите и Великобритания да излезе без споразумение от ЕС, приемайки, че след Брекзит отношенията с ЕС ще се подчиняват на правилата на Световната търговска организация.  Двадесет и седемте ще приемат позицията си по преговорите утре в отсъствието на Мей. Дневният ред на двудневната среща на върха обхваща въпроси от миграцията до отбраната. Те ще приемат календар за реформи в ЕС до средата на 2019 г.  Най-важните от тях включват бюджет и финансов министър на еврозоната, превръщането на спасителния ѝ фонд (Европейския механизъм за стабилност) в Европейски валутен фонд, схема за застраховка срещу безработица и механизъм за несъстоятелност на държави в еврозоната. Конкретни решения по тези въпроси трябва да има на среща на върха на ЕС насрочена за 28 и 29 юни догододина, ден преди края на българското председателство. В календара, предложен от председателя на Европейския съюз Доналд Туск, се посочва и че еврозоната трябва да вземе решенията за завършване на банковия си съюз до срещата на върха през декември т.г. Днес се очаква лидерите да поискат ЕС да ускори изграждането на единен дигитален пазар, да обяви до края на годината първото в историята си постоянно структурирано сътрудничество в областта на отбраната. Те ще призоват и Европа да засили работата си с трети страни за връщанията на нелегални мигранти както и финансовата си помощ за държавите от третия свят, които са източници на миграция. Срещата ще се занимае и с външнополитически въпроси, между които отношенията между ЕС и Турция. Между 28-те няма единодушие за прекратяване на присъединителните преговори на тази страна, за което призоваха някои столици като Берлин и Виена.  В черновата на заключенията има и искане към Северна Корея да прекрати програмите си за ядрени оръжия и балистични ракети и предупреждение за бъдещи санкции - вероятно спрямо страни, които търгуват с режима в Пхенян. В ЕС има забрана за всякакъв бизнес със Северна Кориея, а наскоро съюзът прие и забрана за износа на петрол и петролни продукти за нея. Русия и Китай отказват да наложат същото ограничение. ", "date": "2017.10.19", "title": "Европа гледа напред, \"Брекзит\" буксува"}
{"url": "http://clubz.bg/59716-karakachanov_poiska_zabrana_za_chujdenci_da_propovqdvat_v_bylgariq", "text": "До 2010 г. у нас не е имало нито едно дело \"за радикален ислям\". От тогава досега обаче те са 50. Това заяви вицепремиерът Красимир Каракачанов след работна среща в Министерския съвет, посветена на радикалния ислям. В срещата участваха министри, заместник-министри и експерти от министерствата на вътрешните работи, на отбраната, на финансите, на образованието и науката, както и представители на прокуратурата, ДАНС, Държавна агенция \"Разузнаване\", дирекция \"Вероизповедания\" към МС и експерти от научните среди. Каракачанов уточни, че действащите в момента закони са крайно либерални и позволяват почти безконтролно на територията на страната да се създават частни курсове, частни детски градини и частни религиозни общности, като по този начин у нас се появява нетрадиционан за България ислям, какъвто не е имало дори по време на Османската империя. Според него в закона за вероизповеданията трябва да се ограничи правото на чужди граждани, финансирани от чужди структури, да пребивават на територията на страната и да извършват религиозна дейност. Трябвало да се забрани и участието на чужди граждани в ръководствата на вероизповеданията. Каракачанов обясни, че в момента всеки един човек може да препише устав от някое религиозно изповедание и да регистрира своя църква, която да се намира дори и в собствения му дом. Според него придобиването на средно или висше религиозно образование трябва да става под шапката на Министерство на образованието. Според него са наложителни и спешни промени в Наказателния кодекс, чрез които да се дефинират тези радикални практики, за да могат правораздавателните органи да ги санкционират по-лесно.", "date": "2017.10.19", "title": "Каракачанов поиска забрана за чужденци да проповядват в България"}
{"url": "http://clubz.bg/59717-svetovnata_banka_prognozira_uskorqvane_na_rasteja_v_bylgariq", "text": "Световната банка прогнозира ускоряване на растежа на българската икономика до 3,8% през 2017 г. и 3,9% през 2018 г. догодина. Основният двигател на растежа е повишеното вътрешно търсене, пише в   на международната институция за състоянието на икономиките в Европа и Централна Азия.  Добрите данни за износ, потребление и за пазара на труда през първата половина на годината накараха повечето анализатори да ревизират нагоре прогнозите си за развитието на българската икономика през тази година.  Горанов оптимист: Ръстът на БВП през 2017 г. ще е 4% В есенната си прогноза Министерството на финансите залагат на ръст на БВП от 4 на сто.  Очакванията на Международният валутен фонд е т.г. икономиката да нарасне с 3,6%, а през 2018 г.- с 3,2%.  БВП нарасна с 3.6% през второто тримесечие За 2016 година растежът бе 3,4 процента. Все още не е излязла есенната прогноза на eврокомисията. През пролетта ЕК остави без промяна очакванията си за българската икономика (2.9% ръст през 2017 г.) и вероятно в предстоящия доклад ще има повишение. БВП нарасна с 3.6% през второто тримесечие", "date": "2017.10.19", "title": "Световната банка прогнозира ускоряване на растежа в България"}
{"url": "http://clubz.bg/59724-iran_shte_pravi_balistichni_raketi_vypreki_sankciite_na_trymp", "text": "Иран ще продължи да развива програмата си за балистични ракети въпреки наложените от САЩ санкции, казаха Революционните гвардейци в изявление, цитирано от Ройтерс. Миналата седмица американският президент Доналд Тръмп осъди режима в Иран като фанатичен и отказа да продължи да се придържа към ядрената сделка. Той наложи нови санкции върху Революционните гвардейци, известни като Корпус на стражите на Ислямската революция. Американското Министерство на финансите ги включи в списъка на терористичните организации. Тръмп: Няма да потвърдя ядрената сделка с Иран САЩ и другите страни в ядреното споразумение призоваха Техеран да спре балистичната си програма и да не произвежда ракети, способни да транспортират ядрено оръжие. Иран отрича да има такива планове. Балистичната програма на Иран е една от най-развитите в Близкия Изток. Техеран я смятя за ключова за защита от агресията на Саудитска Арабия и съюзниците й, както и Израел. ЕС призова САЩ да помислят пак за ядрената сделка с Иран  ЕС призова САЩ да помислят пак за ядрената сделка с Иран ", "date": "2017.10.19", "title": "Иран ще прави балистични ракети въпреки санкциите на Тръмп"}
{"url": "http://clubz.bg/59713-ide_kraqt_na_avtonomiqta_na_katalunq", "text": "Испанското правителство ще продължи с процедурите за прилагането на член 155 от конституцията, обяви днес премиерът Мариано Рахой. Това бе реакцията му на отговора на каталунския регионален министър-председател Карлес Пучдемон на ултиматума на Мадрид, който изтече в 10 часа местно време (11 часа българско), съобщи в. \"Ел Мундо\". Пучдемон обяви символична независимост, но не веднага И на него Пучдемон отговори с писмо. То бе огласено минути преди крайния срок. Дотогава каталунският премиер трябваше да обяви официално, че се отказва от стремежа си към независимост на Каталуня. Вместо това той предупреждава в посланието си, че парламентът на автономната област може да пристъпи към едностранно обявяване на независимост, ако испанското правителство продължава да възпрепятства диалога. Това писмо обаче съдържа отговор на въпроса, за който испанският премиер Мариано Рахой бе дал краен срок 16 октомври. Той поиска Пучдемон да обясни дали в речта си пред парламента в Барселона на 10 октомври е обявил или не независимост. Тогава той помоли парламента да не бърза с декларацията, а да изчака поне няколко седмици, за да може да бъде воден диалог. Рахой пита Пучдемон: обявена ли е независимост или не? Сега каталунският премиер обяснява, че тогава не е обявена независимост. Член 155 предвижда временно отнемане на автономията на Каталуня и поемане на управлението от централното правителство в Мадрид. За да стане това обаче, мярката трябва да бъде гласувана с абсолютно мнозинство от Сената. Но това няма да се случи преди края на месеца, пише \"Ел Мундо\". Арестуваха двама сепаратистки лидери от Каталуня Днес около обяд стана ясно, че правителството на Рахой ще се обърне към Сената на 21 октомври след извънредно заседание. Рахой пита Пучдемон: обявена ли е независимост или не? Арестуваха двама сепаратистки лидери от Каталуня", "date": "2017.10.19", "title": "Иде краят на автономията на Каталуня"}
{"url": "http://clubz.bg/59740-grigor_preodolq_neudoben_polqk_za_nachalo_v_stokholm", "text": "Григор Димитров стартира с трудна победа на турнира в Стокхолм, където е поставен под №1 в схемата. Българинът спечели със 7:5, 7:6(5) срещу поляка Йежи Янович  за близо час и 40 минути игра. Димитров грабна титлата в шведската столица през 2013 г. - това бе първият му триумф в турнир от АТП. На следващата година той стигна до финала. През 2016-а първата ни ракета отстъпи пред Хуан Мартин Дел Потро на полуфинал, а след това аржентинецът си тръгна с трофея. Сега двамата могат да се срещнат на финала. Янович и днес се показа като неудобен противник за Григор. Общият баланс от двубоите им бе 2:2. Тази година хасковлията трудно подчини поляка в София, а по-късно той си върна в Щутгарт. Първият сет вървеше равностойно, с огромно превъзходство на сервиращите. При 6:5 Димитров стигна до точка за пробив и успя да се възползва в решителния момент - 7:5 и 1:0. Вторият сет бе по-интересен. И двамата съперници имаха повече брейкпойнтове, стигна се до възможности за любопитни обрати. Но този път частта трябваше да се реши с тайбрек.  Григор доминираше в заключителния гейм, постигна минипробив и логично спечели, като оползотвори третия си мачбол. Следващият съперник на първата ни ракета е Миша Зверев. Осмият в света води с 2:0 в мачовете помежду им, като и 2-те срещи бяха тази година, а победите бяха постигнати трудно. Двубоят е в петък. ", "date": "2017.10.19", "title": "Григор преодоля неудобен поляк за начало в Стокхолм"}
