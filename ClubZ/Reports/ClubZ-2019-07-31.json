{"url": "https://clubz.bg/86110-govoritelkata_na_ruskoto_vynshno_nahoka_franciq", "text": "Говорителката на руското външно министерство Мария Захарова заяви днес, че Париж не може да учи Москва как пропорционално да реагира на протести, особено предвид силовите методи на френската полиция спрямо участниците в акциите на \"жълтите жилетки\", предаде ТАСС. Външното министерство на Франция вчера призова Русия да освободи над 1000 задържани по време на неразрешена демонстрация за избирателни права в Москва на 27 юли. Франция иска Русия да пусне Навални и  демонстрантите Тя припомни, че във Франция за времето на протестните акции са загинали 11 души, 2500 от \"жълтите жилетки\" са били ранени, около 9000 - задържани. Тя също отбеляза, че правозащитници от други страни не са призовавали Париж по време на протестите да се замисли и да започне хуманно да се отнася със собственото население.", "date": "2019.07.31", "title": "Говорителката на руското Външно нахока Франция"}
{"url": "https://clubz.bg/86120-shefyt_na_tad_grup_pod_garanciq_sreshtu_100_hil_lv", "text": "Специализираният съд пусна обвинения за атаката срещу НАП шеф на \"ТАД груп\" Иван Тодоров срещу мярка за неотклонение 100 хил. лв. Той трябва да ги внесе до 10 дни. Трима от \"ТАД груп\" обвинени за терористи: внесли смут и страх в населението Мотивът на съда е, че той няма да се укрие, защото се е върнал доброволно в България и е съдействал на разследването. Тодоров беше задържан вчера на летище София и веднага получи обвинение в кибертероризъм. Обвиненият за атаката срещу НАП Иван Тодоров е задържан на летище София (ОБНОВЕНА) Хакерите от \"ТАД груп\" щели да разклатят държавата, като измокрят гостите пред парламента Собственикът на \"Биволъ\": Не познавам никого от \"Тад груп\". Възнамерявам да съдя прокурорката за клевета Обвиненият за атаката срещу НАП Иван Тодоров е задържан на летище София (ОБНОВЕНА) Хакерите от \"ТАД груп\" щели да разклатят държавата, като измокрят гостите пред парламента Собственикът на \"Биволъ\": Не познавам никого от \"Тад груп\". Възнамерявам да съдя прокурорката за клевета", "date": "2019.07.31", "title": "Шефът на \"ТАД груп\" под гаранция срещу 100 хил. лв."}
{"url": "https://clubz.bg/86115-germaniq_otkaza_da_uchastva_vyv_voenna_misiq_v_zaliva", "text": "Германия отказва да участва във водена от САЩ военна мисия за охрана на търговските кораби в Ормузкия проток, съобщи \"Шпигел\". Вицеканцлерът и министър на финансите Олаф Шолц каза, че е \"много скептично\" настроен към подобна инициатива под ръководството на Вашингтон. Русия праща бойни кораби в Залива САЩ искат от Германия да изпрати сухопътни части в Сирия  Германия: Надвисва нова война в Залива САЩ искат от Германия да изпрати сухопътни части в Сирия  Германия: Надвисва нова война в Залива", "date": "2019.07.31", "title": "Германия отказа да участва във военна мисия в Залива"}
{"url": "https://clubz.bg/86117-gorski_pojari_opustoshavat_sibir_ucheni_zagovoriha_za_ekologichna_katastrofa", "text": "Горски пожари на територия, приближаваща по големина Белгия, опустошават Сибир. Природозащитници говорят за екологична катастрофа. Президентът Владимир Путин нареди на Министерството на отбраната да се включи в овладяването на стихията предаде днес ТАСС. Изгорелите площи досега са над 1 милион и 630 хиляди хектара (16 300 квадратни километра), съобщава руската информационна агенция. Според радио \"Свобода\" площта на пожарите е достигнала 2,5 милиона хектара (25 000 квадратни километра). Смог е покрил територия от Ханти-Мансийск до Горен Алтай, от Амур до Урал, предава радиото на уебсайта си. Най-много са огнищата в Красноярския край и съседната му Иркутска област (съответно 104 и 137). Задимяването обхваща 500 населени места в 20 региона на Русия. Над 3000 души с 500 единици наземна и 60 единици летателна техника участват в гасенето, съобщава Министерството на извънредните ситуации, цитирано от ТАСС. Властите обясняват пожарите с горещините.  Александър Брюханов от Сибирското отделение на Руската академия на науките (РАН) каза пред агенцията, че за да се възстановят изгорелите гори ще трябват 100 години. Огънят застрашава 11 редки животински видове, обяснява Владимир Кревер, научен ръководител на програмата за опазване на биоразнообразието на Световния фонд за дивата природа. Анатолий Баркалов, друг учен от Сибирското отделение на РАН, определи ставащото в Сибир като \"екологична катастрофа\", отбелязвайки, че големи пожари в тайгата е имало и преди и тя се е възстановявала. ", "date": "2019.07.31", "title": "Горски пожари опустошават Сибир, учени заговориха за \"екологична катастрофа\""}
{"url": "https://clubz.bg/86114-%E2%80%9Ekraftverk%E2%80%9D_specheli_tejka_sydebna_bitka_muzikata_moje_da_se_promeni_zavinagi_video", "text": "Европейският съд присъди на германските пионери на електрониката „Kрафтверк“ победа в 20-годишното им дело за семпъл, съобщава Би Би Си. Решението може да постави прецедент и рязко да ограничи семплирането в музикалната индустрия  . Решенията на Европейския съд не подлежат на обжалване. Обектът на съдебния спор беше двусекунден фрагмент от партията на барабаните в композицията на „Kрафтверк“ от 1977 г. „Metall auf Metall“. Германската рапърка Сабрина Сетлур използвала този фрагмент в песента си „Nur mir“, без да е искала разрешение от групата и без да плати за използването му. През 2012 г. Федералният върховен съд на Германия потвърди иска на „Kрафтверк“ и забрани промотирането на записа на Сетлур със семпъла от „Metall auf Metall“. \n\t \n\t Въпреки това, през май 2016 г. Конституционният съд на Германия застана на страната на Сабрина и нейните продуценти Мартин Хаас и Мозес Пелхам. Тогава адвокатите на „Крафтверк“ се обърнаха към висшата съдебна инстанция на ЕС в Люксембург. Мозес Пелхам защитаваше тезата, че забраната за използване на няколкосекундни фрагменти от чужди композиции силно ще ограничи творческата свобода на хип-хоп артистите. Сега решението на висшата съдебна инстанция в ЕС означава, че използването на всеки, дори най-малкият фрагмент от чужда музика, трябва да става само с разрешението на авторите и продуцентите на оригиналната композиция. В случая с „Крафтверк” членовете на групата Ралф Хютер и Флориан Шнайдер са съпродуценти на „Metall auf Metall“ от албума 1977 г. „Trans Europa Express“, а Хютер е единствeният автор на записа. Според решението на съда в Люксембург, само в случай на изменение на семпъла до неузнаваемост той може да бъде използван без разрешение или заплащане. Председателят на Федералната асоциация на музикалната индустрия в Германии BVMI Флориан Дрюке казва, че прецедентът подлежи на различни тълкувания. Той добави, че съдът е създал  Според Рафаела де Сантис от адвокатската кантора „Harbottle & Lewis“, решението на Европейския съд може да повлияе негативно на творческото самоизразяване на артистите, най-вече в хип-хопа – музикалния жанр, който очевидно най-често използва фрагменти от чужди композиции. Съдът в Люксембург не е първата инстанция, чието решение хвърли в шок музикалната индустрия през последните години. През 2015-а семейството на Марвин Гей реши да съди Робин Тик и Фарел Уилямс заради песента „Blurred Lines“, в която видя нарушение на авторските си права. Така бе създаден прецедент, довел до вълна̀ от подобни дела. Адвокатът на обвинените заяви, че съдебното решение е станало „ужасен прецедент”, защото в него не се говори за пълно копиране на музикални партии, а че песента създава „усещане за плагиат”.", "date": "2019.07.31", "title": "„Крафтверк” спечели тежка съдебна битка: музиката може да се промени завинаги (ВИДЕО)"}
{"url": "https://clubz.bg/86092-dubajska_princesa_tyrsi_zakrila_ot_londonski_syd", "text": "Принцеса Хая, съпругата на емира на Дубай Мохамед бин Рашид Ал Мактум, поиска от Върховния съд в Лондон да се възползва от мярка за защита срещу принудителен брак, съобщиха световните информационни агенции, цитирани от БТА. Подробностите във връзка с поисканата от принцеса Хая мярка за защита не са известни. Не е ясно дали тя е свързана със самата принцеса, която е омъжена за емира на Дубай от 2004 г., или с едно от двете им деца, 11-годишна дъщеря и 7-годишен син. Четиридесет и пет годишната дъщеря на починалия крал на Йордания Хюсеин и полусестра на крал Абдула освен това поиска мярка за защита срещу брутално поведение и настоя за попечителство над децата по време на съдебното заседание.  Емирът на Дубай от своя страна поиска чрез адвокатите си децата да се върнат в ОАЕ.  Принцесата и емирът публикуваха комюнике, с което потвърждават, че са две страни в съдебна процедура. \"Тази процедура е свързана с благоденствието на двете ни деца, а не с въпрос за развод или финансови въпроси\", се отбелязва в комюникето. Предвидено е изслушването пред Върховния съд да продължи днес. Принцеса Хая влезе в съда, придружена от адвокатката си Фиона Шакълтън, която защитаваше интересите на принц Чарлз по време на развода му с принцеса Даяна.  Седемдесетгодишният Мохамед бин Рашид Ал Мактум е представен от адвокатката Хелън Уорд, която защитаваше интересите на британския режисьор Гай Ричи по време на развода му с американската певица Мадона.  Емирът се ожени за принцесата, която е бивш член на Международния олимпийски комитет, в рамките на онова, което се смята, че е негова шеста сватба.  Той има повече от 20 деца от различни съпруги. Принцеса Хая, която участваше в конни състезания на Олимпийските игри в Сидни през 2000 г., често присъства на конни надбягвания в Англия заедно с емира. Принцеса Хая присъстваше на съдебното заседание, но не и емирът.", "date": "2019.07.31", "title": "Дубайска принцеса търси закрила от лондонски съд "}
{"url": "https://clubz.bg/86102-korneliq_ninova_borisov_e_uchastnik_v_dogovorka_za_noviq_glaven_prokuror", "text": "Бойко Борисов е участник в договорката за издигане на единствения кандидат за главен прокурор. В такива сговори не участваме. Това заяви лидерът на БСП Корнелия Нинова. Протест пред ВСС: Гешефтатура. Всеки е виновен! (ВИДЕО) Сотир Цацаров: Иван Гешев е верният избор Тя изтъкна, че в момента протестират десните и \"чакат БСП какво ще каже\". Фактите обаче са по-различни. Във второто правителство на Борисов коалиционен партньор бе Реформаторският блок, а правосъден министър Христо Иванов. В този мандат съдебната реформа на практика бе провалена от ГЕРБ, БСП, ДПС и всички останали парламентарни групи в тогавашния парламент, с изключение на реформаторите. Провалът на съдебната реформа доведе до оставката на Иванов, а Радан Кънев и ДСБ минаха в опозиция. Впоследствие Иванов стана лидер на \"Да, България\", а тази партия, заедно с ДСБ формира коалицията \"Демократична България\", която е основен инициатор на протестите срещу Иван Гешев. Обществените очаквания за позиция на БСП по темата за избора на нов главен прокурор са налице не защото се очаква от БСП да реши въпроса. А да се види дали БСП е опозиция на ГЕРБ по този важен въпрос. Досега по темата за съдебната власт двете партии по-често са демонстрирали единодушие. Сотир Цацаров: Иван Гешев е верният избор", "date": "2019.07.31", "title": "Корнелия Нинова: Борисов е участник в договорка за новия главен прокурор"}
{"url": "https://clubz.bg/86118-sobstvenikyt_na_bivoly_ne_poznavam_nikogo_ot_tad_grup_vyznamerqvam_da_sydq_prokurorkata_za", "text": "Това се казва в позиция на собственика и директор на Биволъ Асен Йорданов. По-рано днес от спецпрокуратурата обявиха, че от \"ТАД груп\" си общували 2 седмици преди ареста със сайта \"Биволъ\", изпратили информация освен на собственика му Атанас Чобанов - и на Би Би Си и Ройтерс, а това било вече посегателство върху националната сигурност, защото данните излезли извън Република България. Макар че задържаният вчера шеф на фирмата Иван Тодоров не иска да съдейства и да си даде паролите, е установено, че по \"Телеграм\" един от обвиняемите е провел скрит чат с \"Биволъ\", обясни днес на брифинг прокурор Евгения Станкова от спецпрокуратурата, която е шеф на антитерористичния отдел. Хакерите от \"ТАД груп\" щели да разклатят държавата, като измокрят гостите пред парламента \"Изявлението на Станкова е абсолютно невярно и клеветническо\", реагира Йорданов във фейсбук. По думите му той не само не познава Тодоров и Бойков, но не ползва \"Телеграм\" за чатове и не е ползвал програмата за подобни действия. Той отрича и че две седмици преди огласения теч в \"Биволъ\" са получили данните. \"Получихме теча заедно с останалите медии на 15.07.2019 г. Не \"Биволъ\", а две телевизии, приближени до властта, публикуваха паролите за достъп открито, т. е. дадоха личните данни неограничено на обществено достояние. \"Биволъ\" не е правил такова нещо. Всичко, което публикуваме, отговаря на законите и журналистическия кодекс. Ако има консумирано престъпление - то това е именно в тези репортажи. Тях спецпрокуратурата за нещо търси ли им сметка!?\", пише Асен Йорданов. Собственикът на \"Биволъ\" обявява и че смята да заведе дело срещу прокурор Станкова, защото според него \"тя не може да си позволи безкритични публични изявления, които НЕ отговарят на истината, но създават огромен обществен резонанс и силно дискредитират и без това отрицателния публичен рейтинг на българската прокуратура\". Йорданов продължава като подчертава, че течът на информация за данните на над 5 млн. българи е по вина на НАП. Определени лица може да са се възползвали, но заради лошия контрол на държавната институция, отбелязва още той. Две оставки в НАП, но шефката остава Асен Йорданов пише още и че \"Биволъ\" има информацията, че достъпът до сървърите на НАП е бил направен още преди повече от.... 2 г. и тогава е била вероятно източена и базата с данни. Източването едва ли е било еднократно, а е възможно да е актуализирано периодически. Възниква въпросът:   пуска в обръщение до медиите неконтролируемо съдържание до фискалните данни на българските граждани точно сега, т.е. 2 г. след като е бил \"хакнат\" сървърът на НАП и ЗАЩО\". Цялата позиция може да прочетете тук:     Две оставки в НАП, но шефката остава", "date": "2019.07.31", "title": "Собственикът на \"Биволъ\": Не познавам никого от \"Тад груп\". Възнамерявам да съдя прокурорката за клевета"}
{"url": "https://clubz.bg/86116-navalni_ne_bil_otroven", "text": "Руска държавна болница обяви днес, че токсикологичен тест, извършен върху неуточнен биоматериал, взет от Алексей Навални, не е показал следи от отравяне в организма му, предадоха световните агенции. Навални беше осъден на 30 дни затвор миналата седмица заради призив за участие в неразрешен опозиционен протест. В неделя той беше приет в болница, а в понеделник беше изписан. Той, както и неговата лична лекарка и неговата адвокатка твърдяха, че е бил отровен. Лекар: Навални може да е бил отровен Пробите от Навални за изследване са били доставени на 29 юли от 64-та градска болница в главната химикотоксикологична лаборатория на Московския градски научноизследователски институт \"Склифосовски\". Лабораторията там е специализирана и разполага с широка палитра от възможности, за да констатира дали в организма има необичайни субстанции. Резултатите от изследванията са показали, че вещества, предизвикващи отравяне, не са били открити в пробите от Навални, съобщи за ТАСС главният лекар на института Алексей Токарев, пише БТА.", "date": "2019.07.31", "title": "Навални не бил отровен"}
{"url": "https://clubz.bg/86106-hakeri_ot_staro_vreme", "text": "Преди 22 години, когато собственикът на \"ТАД Груп\" Иван Тодоров е на 20,  Интернет е недостъпен и скъп,  а поръчките на стоки в мрежата  - само за посветени, в България гръмва скандал за източване на крадени кредитни карти, чрез покупки в Интернет.  Поръчките са правени от Варна, с крадени данни на кредитни карти. Силова групировка дава данните на хакери, които “купуват”.  Стоката се пласира на много приятни цени. А “бизнесът” не е тайна  в морската столица. Във фокуса на службите, по сигнал от САЩ,  тогава попада  и Иван Тодоров. Той не крие, че има интереси в хакерството и дори през 96-а се хвали в таен чат (тогава хакерите ползват система от мейли, наречена Фидо б.а), че се е сдобил със скъп компютър за без пари. Днес Тодоров изтъква, че фирмата му се занимава с етично хакерство, а не със злоупотреби.   Дали е така, предстои прокуратурата и съдът да установят. Обвиненият за атаката срещу НАП Иван Тодоров е задържан на летище София (ОБНОВЕНА) Факт е, че за 20 години Тодоров е минал изцяло в светлата страна на бизнеса. Имиджът му е изкован перфектно със статии в реномирани списания, има и участие в учредяването на ГЕРБ. Може пък и наистина офисът на \"ТАД груп\", както и младият Кристиян Бойков, да нямат нищо общо с източването на НАП и да са натопени по икономически и/или политически причини. Аз се връщам във времето, “когато се наливаха основите”. Тогава, през 1997 година, за първи път в публикации се използват думите \"хакер\" и \"мрежа\". А една от първите подробни разработки по темата е във в. “168 часа”, писана от мен. Тогава става ясно, че в България  (Варна, София и Пловдив) има около 200 души, които са в час как да изплолзват компютрите и мрежата. Едно от първите им постижения е как да крадат достъп до Интернет, който тогава е скъп, не е във всеки дом и се плаща на минута. Предвид опитите на някои настоящи фактори в ДАНС да изтъкнат големи заслуги по разработката оттогава, публикацията ми безспорно сочи, че “ударът” на българските служби е изцяло по информация от САЩ и “Интернет общество- България”. Шефката на НАП: Беше тежко решение да не си прекратя отпуска Някои неща звучат наивно от днешна гледна точка, но други не са се променили много.  Припомням текста, който не е наличен в интернет, но все още съществува в архива на редакцията на хартиен носител.   На 31 януари 1997 г. полицията във Варна арестува две момчета, поръчвали стоки по компютърен път, ползвайки чужди кредитни карти. В следващите дни през следствието минават поне още десетина варненски компютърни маниаци. Никой не остава в ареста. \n\tТогава момчетата, /сред които и оказва се  Иван Тодоров б. а./, са разследвани за измама в особено големи размери, която така и не е доказана. При обиските в едно от тях са открити компютърни части и 10 модерни радиостанции, настроени на полицейски честоти. Първоначалната информация е, че групата е действала две години. Данните за чуждите кредитни карти, които са ползвани, са получавани от силови групировки. Момчетата, които тогава са на възраст между 19 и 24 години, са работили по поръчка на групировката. От AGES computers Оклахома се оплакват на американските власти, след като малко след нова година изпращат стока за България на стойност 16 000 долара, но не получават парите си. Поръчката е направена с данните от немска кредитна карта. Скандалът започва, когато обслужващата банка отказва да отпусне сумата, защото след справка се оказва, че титулярът на сметката „няма намерение да прави подаръци за България“. Следва намеса на американското посолство в София, което се свързва с Вени Марковски, тогава председател на „Интернет общество“. Оттям го молят да направи контакт с хакерите, като му предоставят адресите и телефоните на три момчета -Ясер, Николай и Йосиф. Техните данни са засечени в интернет. „Ощетеният търговец от Оклахома искаше да му се върне стоката или да му се платят парите“, казва Марковски пред „168 часа“. „Свързах се с едно от момчетата и му обясних най-добронамерено, че американците имат техните данни и е най-добре да възстановят щетите. Отговори ми, че те не се притесняват, защото нямаме спогодба със САЩ за екстрадиция“, спомня си Вени Марковски. Две седмици по-късно момчетата са задръжани. А преди това в мрежата вече има предупредително съобщение, че варненските крадци са разконспирирани. Преди арестите, във Фидо /електронната поща, вид чат, в който  посветените общуват помежду си в реално време преди 22 години б. а/, се знае какво предстои и кипят дискусии. В кореспонденцията от 26 януари 1997 г. един от коментарите е:“Моето мнение е, че тези неща /поръчки с чужди кредитни карти б. а/ не бива да се правят. Лошото е, че късно се усетих. Все пак, ако някой, някак стигне до мен, единственият начин да си вземе парите, е да ме предаде в робство“. Човекът писал съобщението не е нито сред задържаните, нито сред разпитваните. За да се поръча нещо от фирмите, които предлагат продуктите си в интернет, са необходими данните от истинска кредитна карта, както и името и адреса на получателя в България. Данните за картите се купували от рент а кар, хотели и ресторанти по Черноморието. Информацията за 10 истински кредитни карти с около 60 000  долара наличност, се продавала за 50 долара. Най-много са използваните карти на германци и турци. От една крадена карта се дърпали не повече от 2000 долара и в не повече от два –три магазина. Картите се ползвали по веднъж в магазин. Пратките се получавали на квартири – бушони, наети за по няколко месеца, с фалшиви имена. „Преди месец от една софийска групировка се свързаха с мен и ми предложиха защита, ако и на тях им поръчвам разни работи. Обясних им, че „Мерцедес“ няма да пристигне. Те казаха, че са скромни и може каквото и да било, стига да може да се продаде . С риск да ям бой, смятам да откажа“, пише във форума момче от София с псевдоним QWERTY. Това става ден след арестите във Варна, а в кореспонденцията се споменава още, че на дъното на аферата с поръчките с чужди кредитни карти, са силови групировки. В разговор с репортер на „168 часа“ QWERTY не признава да е поръчвал, но потвърждава за разговора с представител на групировката. Отказва да я назове, но дава подробности от преговорите – щели да му осигуряват данни от карти и да му плащат достъпа до интернет. „Също споменаха, че нямат проблем с освобождаването на стоките от митницата, могат да ми намерят име и адрес за получаване. За услугите аз нямаше да получа нищо, освен протекциите им“, разказва QWERTY. „Тези, които най –много си поръчваха, не бяха тези, които наистина разбират от компютри. Те ползваха знанията на други, които не са известни във ФИДО. Те не се интересуват от общността, а от кражбите. Някои дори взимаха компютри под наем, за да си вършат работата“, обяснява QWERTY. Най-изявеният сред задържаните  е Деян Касабов. Казват, че е перфектен програмист и наистина знае как се правят поръчки. Разказват, че той и още две момчета, които не са сред задържаните, се усетили първи. Предлагали около 2/3 от дръпнатите стоки във Варна и снабдявали три големи компютърни фирми в града с качествена стока на ниски цени. „В началото само изкупуваха, а после започнаха да поръчват точно какво да бъде доставено“, твърди 30-годишен агент на „Спринт БТК“ във Варна. „Той от 6-годишен се занимава с компютри и до преди година не мърдаше от къщи“, казва бащата на Деян – Румен Касабов. „Може да е поръчал някакви неща, но предимно програмираше и парите му бяха оттам. Даже му се карах, че е много срамежлив и не може да си иска цената. Тяхната система е една никаква, по –добре да си оправят защитите и да са благодарни на момчетата, че им показват слабостите, а не да съдят сина ми, че е взел нещо, което се предлага само с достъпността си.“, разсъждава тогава Касабов  старши. \n\tМесец преди арестите Деян излязъл на квартира със свой приятел, който по-късно не е открит. Другите трима, посочени от американците, се оказват бушони. Около 200 души във Варна, София и Пловдив  са наясно как се поръчват продукти по интернет и как се осъществява така нареченият неоторизиран достъп до информацията там. Дори и не плащат за връзката. Не повече от 20 от тях обаче прилагат знанията си, а още по-малко наистина са се посветили на бизнеса с измамите в мрежата. Някои обаче не са скромни и съвсем откровено заявяват във ФИДО какви завоевания имат. Така през 1996-таа Иван Тодоров се фука в чата как си е „доставил“ много качествен компютър, който струва 3000 долара, но е платил само митото. Още тогава /през 1997а/ повечето компютърни гении се надяват някой в Америка да обърне внимание на заложбите им и да ги дръпне за работа.   Шефката на НАП: Беше тежко решение да не си прекратя отпуска", "date": "2019.07.31", "title": "Хакери от старо време"}
{"url": "https://clubz.bg/86105-iztochna_evropa_usileno_se_vyoryjava_video", "text": "В Югоизточна Европа купуват оръжие, както никога досега. Междувременно напрежението между враждебно настроените една спрямо друга етнически групи нараства. На фона на ситуацията Русия се намесва доколкото е възможно - и по този начин допълнително увеличава потенциала за конфликт в покрайнините на ЕС, коментират в редакцията на германския национален всекидневник \"Велт\", цитиран от \"Фокус\". На 26 юли Румъния обяви, че е спряла руски трансфер на оръжие за Сърбия по река Дунав. Той се състоеше от десет използвани, но модернизирани БРДМ-2, част от необичаен подаръчен пакет за Сърбия: 30 модернизирани бойни танка Т-72 и 30 бронирани превозни средства. Подарък на руския народ за сръбския. Действията на Букурещ бяха аргументирани със сегашните санкции на Европейския съюз срещу Русия за присъединяването на Кримския полуостров през 2014 г. След това руснаците предадоха танковете на Сърбия по въздух, използвайки въздушното пространство на Унгария, чийто премиер Виктор Орбан винаги се стреми към добри отношения с руския президент Владимир Путин. Държавният глава на Сърбия Александър Вучич изрично благодари на Путин на 29 юли за приноса му да „подсили мощта на сръбските въоръжени сили\". Новината подчертава амбициите на Сърбия да модернизира силите си и да изгради своя мощна отбранителна индустрия. Това е експлозивно - защото Сърбия разчита на Русия в това си начинание, а тя е страна, показала в Украйна волята за увеличаване на собствената си сфера на влияние чрез оръжие. Освен това Сърбия е водила войни срещу Хърватия и Косово при Слободан Милошевич и помага на Белград по време на войната в Босна. На този фон предупреждението на сръбското правителство, че ще нападне Косово, в случай че страната създаде своя собствена армия, звучи особено заплашително. За създаването на армия на Косово бе взето решение през декември миналата година от парламента в Прищина - не на последно място, защото Сърбия се превъоръжава. Процесът е част от общото превъоръжаване в Източна Европа. Особено новите членки на ЕС, от Полша и Унгария до България, бързат да модернизират своите безнадеждно остарели арсенали от съветски стил. Всички страни в региона имат дългосрочни програми за въоръжение, в зависимост от страната от 2014 г. или 2017 г. до 2026 г. или дори 2030 г. Тези страни са членки на НАТО. Те купуват новите си оръжия от САЩ и ЕС. Страната увеличава масово военните си разходи - през 2017 г. до десет милиарда, 2018 г. дори до дванадесет милиарда долара. Сега е една от малкото страни-членки на НАТО, които изпълняват исканията на САЩ за отбрана в размер на два процента от БВП, поискан от американския президент Доналд Тръмп. До 2030 г. Варшава иска да надмине това число и да похарчи 2,5 процента от своя БВП за въоръжение, особено за закупуване на супермодерните американски изтребители F-35. Унгария също обмисля закупуването на F-35 и през следващата година отново ще увеличи военния си бюджет с 20%. Популярни са и германските танкове „Леопард“ и хеликоптерите „Еърбъс“. Румъния също е увеличила разходите си за отбрана: само през 2017 г. страната удвои разходите си за отбрана от два на четири милиарда долара. И Хърватия иска да купи американски изтребители F-16 възможно най-скоро, за да замени остарелите си МиГ 21. Всичко това означава укрепване на НАТО в региона, така че не е изненадващо, че Русия се противопоставя на процеса. Докато в страните от бивша Югославия НАТО се фокусира главно върху Албания, Косово и Хърватия, Русия се съсредоточава върху Сърбия и Република Сръбска. В Косово САЩ разполагат с една от най-големите си военни бази – „Бондстийл“. Русия иска да изгради военна база в Република Сръбска. Тъй като сърбите са икономически по-слаби от членовете на ЕС в региона, Москва им дава оръжие: освен споменатите по-горе танкове, Белград получи шест бойни самолета МиГ-29, Беларус добави още осем. Последната доставка беше през февруари тази година. Сърбия сега има най-силните военновъздушни сили в региона. Самолетите и танковете са подаръци, но така или иначе те струват пари. Според съобщения в медиите Белград трябва да плати сам за модернизацията на самолетите. Сумата е 185 милиона долара. Следват системите за противовъздушна отбрана от тип „Бук 2“ и „Бук 3“. Сърбия харчи най-много пари за покупка на въоръжение от страните от бивша Югославия - през 2017 г. тя отдели 731 милиона долара. Албания остана на второ място със 168 милиона долара. Ако се вземат предвид плановете на Косово да похарчи 98 милиона долара през следващата година за планираната си армия (с числена сила 5000 войници), албанският фактор има сериозна тежест във военния баланс на Балканите. Новата надпревара във въоржъжението на Балканите е преплетена с политически аргументи. Албания и Косово са взели решение за митнически съюз. В Сърбия това се разглежда като опит да се създаде „Велика Албания“ - термин, с който албанското правителство обича да провокира. Освен това все още съществува идеята на сръбския президент Вучич и косовския му колега Хашим Тачи да разрешат проблема в двустранните си отношения с размяна на територии. Това от своя страна би могло да доведе до домино ефекти - като разцепление на Босна и Херцеговина. Или дори в Македония, където живеят много албанци. Именно защото подобни идеи имат голям потенциал за конфликти, ЕС се опитва да заглуши този дебат. В момента темата вече не е на дневен ред. САЩ обаче изглеждат отворени за размяна на територии, ако тя донесе стабилност в дългосрочен план. Опцията все още не е на масата за преговори. Сигурното обаче е, че колкото повече се актуализира, толкова по-голяма ще бъде опасността от политически конфликти стават в региона.", "date": "2019.07.31", "title": "Източна Европа усилено се въоръжава (ВИДЕО)"}
{"url": "https://clubz.bg/86093-jenite_u_nas_jiveqt_sys_7_g_po_dylgo_ot_myjete", "text": "Разликата между средната продължителност на живота на жените и мъжете у нас е точно 7 години в полза на нежния пол, като дамите у нас регистрират средна възраст на преживяемост от 78,4 години, докато за силния пол статистиката отчита 71,4 години. Това показват данни от анализ на Евростат за средната продължителност на живота в ЕС за периода 2017-2018 г., цитирани от БТА. Общо за населението на страната ни за посочения период  което ни нарежда сред страните с най-ниска средна продължителност на живот в ЕС заедно с Латвия (75 г.). Средният показател за продължителност на живота в ЕС е бил 81 години. Различните нива на смъртност при мъжете и жените у нас определят и средната смъртност на населението в страната, като за 10-годишен период (2008-2018 г.) има регистрирано значително увеличение на преживяемостта при мъжете у нас - 1,9 години, както и при жените - 1,8 години. Регистрирана е също и значително по-висока средна продължителност на живота сред населението у нас в градовете спрямо селата - хората в градовете живеят с около 2,9 г. по-дълго, отколкото в селата. Евростат: Една пета от българите живеят в лишения Средната продължителност на живота у нас варира значително и според региона - от 73 г. в област Монтана (по-ниска от средната за страната) - до 77 г. в София-град и област Кърджали. Освен това очакваната средна продължителност на живота на българите, навършили 65-годишна възраст през миналата година, е отчетена в размер на плюс 16 години, като за 10-годишен период този показател се е повишил с 1,2 години. За сравнение - средната продължителност на живота на 65-годишните мъже във Франция за периода 2017-2018 г. се измерва с показател от около плюс 20 години, а за дамите там - около плюс 24 години. Средната очаквана продължителност на живота в ЕС за отчетения период се оценява на около 81 години, като за мъжете в ЕС цифрата е 78,3 г., а за жените - 83,5 години, показват данните на Евростат. \n\tВъв всички страни членки на ЕС е отчетена по-висока продължителност на живота при жените, отколкото при мъжете, сочи европейската статистика. Според анализа най-големи диспропорции в нивата на средната преживяемост между мъжете и жените в ЕС са регистрирани в Латвия - 9,9 г., Литва - 9,8 г., Естония - 8,8 г., Полша - 7,9 г., Румъния - 7,4 г., и България - 7 години. Сравнително по-малки разлики са регистрирани в Словакия (6,9 г.), Унгария (6,8 г.), Португалия (6,2 г.), Хърватия и Франция - по 6 г., и др. Най-ниски разминавания на преживяемост между мъже и жени са регистрирани в Холандия - 3,2 г., Швеция - 3,3 г., Великобритания и Дания - по 3,6 г., и Кипър - 4 години. Сравнително ниски показатели на продължителност на живота между двата пола са регистрирани и при съседите ни - в Турция разликата е 5,6 г., в Гърция - 5,1 г., в Сърбия - 5 г., и в Северна Македония - 3,8 години - в полза на дамите. Като цяло продължителността на живота в ЕС за 10-годишен период (2008-2018 г.) се е удължила с 3,2 години. Страните с най-висока средна продължителност на живота като цяло за населението са били Испания (83,4 г.) и Италия (83,1 г.), сочат данните на Евростат. Постепенното нарастване на продължителността на живота в ЕС е един от факторите, които допринасят за застаряването на населението на ЕС-28 - наред с относително ниските равнища на раждаемост, които продължават да съществуват от десетилетия. Така например почти всеки пети жител на ЕС,  и повече години, което е доста негативен показател, отчита още Евростат.", "date": "2019.07.31", "title": "Жените у нас живеят със 7 г. по-дълго от мъжете"}
{"url": "https://clubz.bg/86077-slavi_zelenite_gashti_i_kraqt_na_shouto", "text": "Това е финалната фраза в „Кабаре“. С каква реплика Слави Трифонов ще сложи край на 19-годишното си шоу по бТВ ще видим тази вечер. Както и дали ще излезе извън загадъчността на неконкретното послание, с което на Гергьовден неочаквано обяви края на \"Шоуто\". Тогава предпочете говоренето за медийната среда с внушението, че в досегашната си роля не се чувства достатъчно свободен. Той и екипът му. Трифонов, известен със способността си да улучва момента в начинанията си – бизнес, медийни, творчески, остави усещането в зрителите си, че готви нещо ново и различно. Спекулациите не закъсняха - че ще има ново предаване на друго място и с друг водещ, че ще купува малка, но спретната телевизия (най-актуалният вариант към момента е „Евроком“). От най-дълго време обаче е говоренето как Трифонов (и цялата добре смазана машина, която стои зад него) се впуска в политикатаq пак с варианти – като самостоятелен играч, в комбинация и подкрепящ друга популярна фигура (тук най-често лансирана и детайлно обсъждана е формулата Слави – Мая Манолова), като новата любима патерица на ГЕРБ (сред срива на „патриотите“ и затоплянето на отношенията с Бойко Борисов след онова удобно за премиера интервю на диванчето в „Шоуто“). Успехът на комика, който стана президент на Украйна, дава криле на версиите, в които Трифонов е привидян като българския Зеленски или поне като италианеца Бепе Грило с „5 звезди“. От няколко години социолози периодично мерят процентите, които би получил нероденият Петко на една партия с лидер Слави Трифонов. Последно кой знае защо за това се пресети в изненадващо изследване за местните избори в София от началото на месеца Юлий Павлов. Трифонов вероятно би могъл да се изкуши от политическа кариера само, ако нахлуе като асистемен играч, който разбичква статуквото и го пренарежда вихрено по собствените си разбирания за нещата. Ако имаше намерение да прави подобни опити, обаче трябваше да яхне вълната около референдума през 2016 г. Но тогава въпреки заканите, не последва следващ сериозен ход. Освен това въпреки голямото си его и убедеността, че той и екипът му могат всичко, шоуменът не губи връзка с реалността и внимателно преценява шансовете си. Така че следващата му стъпка със сигурност няма да е спонтанна и неизчислена спрямо сегашните му възможности. А и харизмата на тв водещия, макар и днес да остава силна, доста е позавехнала спрямо началото и първите десет години на „Шоуто“. Това се случва и със самото тв предаване, което въпреки революционните си послания напоследък, губеше непрестанно от някогашния си блясък и зрителски интерес в естествения процес на изхабяването. Може би Слави е решил да изпревари събитията и да се оттегли все още на върха преди да се стигне до прекратяване на „Шоуто“ заради нисък рейтинг. Трифонов, както и неговият качествено произведен продукт, си осигуриха място в учебниците по масови комуникации,вероятно и по социална антропология и политически науки. Защото той (и екипът му) задаваше тенденции. Не винаги положителни, но важни в развитието на постсоц обществото. Когато се появи, „Шоуто на Слави“ беше нещо невиждано и нечувано дотогава в България. Придържащо се към формулата на суперпопулярните вечерни шоу програми в САЩ – водещ, интересен гост, малко преглед на сериозни въпроси, повече иху-аху, остроумничене, бенд на живо, песни плюс балет и комици със скечове. Всеки от тези елементи в „Шоуто на Слави“ беше внимателно подбран - добри професионалисти в комбинация с изгряващи звезди, чийто потенциал Трифонов успяваше да оцени и развие, със силна спойка между тях плюс силен екип от сценаристи (които през годините развиха самомнение за последна инстанция и другарски съд). Самият Слави обаче не беше точно идеалният водещ – слабост към безвкусни шеги, неспособност да изслушва гостите си (а в първите години на „Шоуто на…“ гостуваха световни звезди и политици), ограничена обща култура, която водеше и до неумение да импровизира  в разговорите, задълбочаваща се склонност към себеизтъкване – с два мотива, които вероятно са били забавни първите 50 пъти: \"Аз съм ерген, айде да се оженим\" (при гост, привлекателна жена), а при световна знаменитост \"Мога ли и аз да дойда да посвиря/поиграя и т.н. с теб\". Въпреки това 19 г. „Шоуто на Слави“ остана без конкуренция за такъв формат и в този часови пояс. Опитите за подобни предавания оцеляваха за кратко, а днес никой не се спомня дори как са се казвали. За това време процъфтяваше бизнес моделът на Трифонов – големи турнета при пълни зали и стадиони (вкл. в лондонската \"Астория\" и на националния стадион \"Васил Левски\", както и зала \"Арена Армеец\"), многохилядни концерти, а когато се зае с политическа кауза, успя без проблем да събере над 500 хил. гласа – нужни за да се свика референдум, нещо, в което партии с традиции са се проваляли. Да, Слави беше и е много популярен. Да, можеше (и може) да влияяе върху многочислени обществени групи– комбинацията от лична и привнесена от телевизията харизма. Критиците му обаче често отбелязват, че това му влияние е подпомогнало процеса на чалгаризация на нравите в българското общество. И не става въпрос само за стила музика, който той и Ку-ку бенд наложиха през годините. А по-скоро за общия модел – скечове на ръба (или преминаващи) на добрия тон, дебелашки вицове, често откровено сексистки или по-загатнато етнически обидни,  нетолерантност, намеци за фелдфебелщина и пропагандиране нерядко на евтини патриотарски трикове, както и създавdне на настроения на пълно отричане на политическата класа с внушението: Всички са маскари. На тази добре подготвена от такова говорене почва (всяка делнична нощ, в най-гледаното време на вероятно най-гледаната телевизия) започнаха да се роят различните версии на патриотично-популистки формации. С нагласата, че политиката има нужда от пълна промяна от „Шоуто на Слави“ обявиха и война на статуквото с убеждението, че решението е референдум, в който се включиха питания като въвеждането на мажоритарен вот, намаляване на партийната субсидия и т.н. Когато КС отхвърли три от точките, по които трябваше гражданите да отговарят (като допитването беше заедно с гласуването за президент), портретите на съдиите бяха наредени в студиото, а съдът подложен на тв „тричане“ в духа на революционните трибунали. На допитването над 2,5 милиона граждани отговориха с „да“ на трите останали въпроса – за мажоритарния вот, за намаляването на субсидията на партиите, за задължителното гласуване. От ЦИК обаче преброиха, че не стигат под 13 хил. гласували, за да бъдат обявени резултатите за задължителни.  По време на тази кампания той роди и често цитираната след това фраза за зелените гащи: Репликата му отрази силното му  влечение към „народовластие“. По това време се появява и песента \"Нема такава държава\". Добър вечер уважаеми зрители. Спите ли? Поздравявам майките на нашите ръководители. До вчерашни мухльовци, а днеска дупета. Играят си на страшни, безкомпромисни ченгета. И правят операции с позорни имена. Октоподи, скариди и друга морска храна. А пред кабинетите ги чакат журналистите, Такива журналистки само да искате. Още не са я качили в джипа, а тя вече посяга и сваля му ципа. Такъв е живота. Поздравлявам всички вестници и главните редактори и техните заместници. Всеки пише за всичко, а нищо не разбира. Толкова е гнусно, че не ми се коментира. Не ми говорете за закон и конституция, в тая държава всичко е проституция.  Пак ли ще живееш в лъжа? Нема такава държава. Пак ли ще търпиш и до кога? Нема такава държава. Няма смисъл от това и последната илюзия умря в тая страна на власт и глупостта. \n\t \n\tПрез 2018 г. Трифонов и \"Шоуто\" се обръщат към по-социална кауза - битката на майките на деца с увреждания срещу безразличието на държавата. Като и тук действа в синхрон с Мая Манолова. През годините Слави Трифонов винаги е успявал да си създаде образа на свободомислещ, който е подлаган на гонения заради възгледите си. Така през 1996-1997 г. „Каналето“ дава трибуна на противниците на правителството на Жан Виденов и в подкрепа на задаващата се нова власт. На 17 ноември 1996 г. е излъчено шоуто „Пътнико Виден, пътнико-оff“. Целият екип на популярното предаване, което наследява Ку-ку е на протестите, там звучат революционни песни от албума „Хъшове“. Година по-късно обаче пилотното предаване на „Хъшове“ в БНТ пада от екран заради сюжети в него, в които са намесени и „Мултигруп“, и газовата война, Надежда Михайлова е представена като танцува на кол, а Иван Костов как краде часовник на Хелмут Кол. След това „Хъшове“ се приютява в ТВ 7. В бТВ предавания на „Шоуто на Слави Трифонов“ не са излъчвани два пъти. И то все през последните години. На 27 март 2017 г. телевизията не пуска готов епизод – в него водещият чете писмо, в което настоява новият парламент да се задвижи по резултатите от референдума. В противен случай, обещава Слави, ще потърси гражданските си права пред Народното събрание.Трифонов дава пресконференция, в която говори за цензура. Вторият път е на 18 април същата година, когато не излъчва разговор с уволнения от Нова тв журналист Васил Иванов. Наблюдатели откриват паралели между Слави Трифонов и Бойко Борисов – и не става въпрос за мас (на филия по спомените на Бойко Борисов от детството му, в буркан, около който президентската съпруга Десислава Радева се запознала със Слави в Студентски град). А за находчивост и за нагласата, че правилата трябва да се нагласят според техните собствени разбирания как се случват нещата. Трифонов дълго време го играеше обиден и нещо като опозиция на властта. В края на 2018 г. обаче покани президент, премиер, председател на НС, главен прокурор и омбудсман (Радев не отиде) на разговори в „Шоуто“, а след това получи много критики за подаването на удобни въпроси и то най-вече към Борисов. Наскоро от управляващата партия (след скандал с наддадени от държавата за партиите субсидии, разкрит пак от тв предаването) се сетиха внезапно, че трябва да се уважи гласът на милионите, които са поискали намаляване на парите за партиите (преди три години) и бързо ги оряза до 1 лев като разреши отново финансирането от бизнеса. И това удобно се случи няколко месеца преди местните избори. Има ли нещо повече в това лекичко подаване на топката между тв водещ и премиер е въпрос, който остава засега без отговор. Слави Трифонов може да избере и по-малко публично и по-малко уморително присъствие, но да остане да дърпа конците на успешния си бизнес. Амбициите му изглеждат са да влияе по-мащабно на процесите в страната, формата е въпрос на изясняване. Важното е гащите да са зелени. *", "date": "2019.07.31", "title": "Слави, зелените гащи и краят на шоуто"}
{"url": "https://clubz.bg/86107-dve_ostavki_v_nap_no_shefkata_ostava", "text": "Двама шефове на звената за информационните системи в НАП са подали оставка. Това каза директорката на агенцията Галя Димитрова. Причина за поисканите и подадени оставки са пропуски в системите, довели до изтичане на лични данни за милиони данъкоплатци. Шефката на НАП: Беше тежко решение да не си прекратя отпуска Самата Димитрова обаче няма намерение да подава оставка. Тя е обсъдила въпроса с министъра на финансите Владислав Горанов, който поискал от нея не оставка, а бързо справяне с проблема. Димитрова не каза защо не е прекратила отпуската си по време на атаката, но заяви, че е била в постоянен контакт със своя екип. В момента данъчните сверяват в каква степен изтеклите в публичното пространство данни съответстват на записаното в базите данни на НАП.  От общо 73 млн. записа, разпространени публично, са установени 609 хил. несъответствия. Те ще бъдат прегледани още веднъж и едва тогава НАП ще е готова да каже на гражданите какво точно от техните лични данни е добило публичност. Планира се това да става по електронен път. Димитрова се извини на гражданите за случилото се като го обясни с подценяване на съществуването на злонамерени хора и недостатъчния баланс между достъпността на услугите и сигурността им, както и между желанието да бъдат обхванати максимален брой хора и защитата им. Все още не е известно дали някой от служителите е замесен в казуса. Димитрова каза, че експертите в НАП са фокусирани повече върху развитието и разработването на нови електронни услуги, но им липсват достатъчно познания по кибер сигурност. Според нея е уместно държавата да създаде такава структура за контрол на всички държавни информационни системи или да се търси аутсорсване на дейността към частна компания.", "date": "2019.07.31", "title": "Две оставки в НАП, но шефката остава"}
{"url": "https://clubz.bg/86101-gerb_i_bsp_v_shvatka_koj_shte_chisti_sofiq", "text": "Далеч от от официалния старт на предизборната кампания за местния вот през октомври, структурите на ГЕРБ и БСП в София влязоха в спор за сметопочистването на града. Повод стана обявената без предварително обсъждане обществена поръчка за избор на нови фирми, които да събират болука на столицата. Това става година преди изтичането на сега действащите договори. От левицата видяха опит за осигуряване на служебна победа на местните избори и попитаха какво налага сегашния, а не бъдещия града да пуснае търга. Обявиха и че столичани плащат огромна сума за тази услуга спрямо повечето големи европейски градове. От ГЕРБ пък обвиниха социалистите, че искат да вкарат столицата в нова криза с боклука. В края на миналия месец, в разгара на отпускарския сезон, кметството реши да пусне търг за почистващи фирми на стойност над 430 милиона лева. Става въпрос за територията на почти цялата столица. Документи се приемат до 21 август, т.е. около месец след обявяването на поръчката. Срокът й е 5 години. А изискванията към кандидатите са сериозни. Това поставя въпроса ще могат ли нови играчи да навлязат в бизнеса с тази услуга в София.  Доган регистрира първата си фирма. С Румен Гайтански-Вълка В момента столицата се чисти от консорциумите . Въпреки амбициите на кмета Йорданка Фандъкова общинското дружество да поеме основната част от сметопочистването, през юни тя го даде на прокурор. Причината - \"Чистота Искър\" е \"аутсорвала\" дейността си на фирма на бившия монополист в почистването на столицата - Румен Гайтански-Вълка. От БСП обаче настояват за прекратяване на сегашната поръчка и за даване на дейностите на общинското дружество. ПО думите му \"новата обществена поръчка оставя съмнението, че софиянци ще плащат най-скъпата цена за тон за сметосъбиране и сметоизвозване\". И изчисли: Според общинския съветник от БСП - Милка Христова \"начинът, по който се реализира обществената поръчка за чистотата на София, ограничава възможността на общинските съветници да изразят становище и да предприемат действие по една от най-важните комунални политики\". По думите ѝ държавата не била лош стопанин и сметопочистването трябва да отиде при \"Чистота Искър\". Това можело да спаси дружеството.  След пресконференцията на левицата, такава свикаха и от ГЕРБ-София. Областният координатор на София Цветомир Паунов определи като \"клишета\" това, че \"ГЕРБ за пореден път иска да спечели по служебен път изборите в София\". Николай Стойнев, зам.-председател на СОС заяви, че искането за прекратяването на поръчката \"е опит за предизвикване на криза с почистването на София\". Сойнев обяви, че търгът е обявен година по-рано предвид предходния опит на общината. През 2014 г. процедурата отне близо година заради обжалвания. Високите изисквания към фирмите Стойнев обясни с желанието на общината да се осигури качествено почистване.", "date": "2019.07.31", "title": "ГЕРБ и БСП в схватка: кой ще чисти София"}
{"url": "https://clubz.bg/86098-hakerite_ot_tad_grup_shteli_da_razklatqt_dyrjavata_kato_izmokrqt_gostite_pred_parlamenta", "text": "Хакерите от \"ТАД груп\" си общували 2 седмици преди ареста със сайта \"Биволъ\", изпратили са информация освен на собственика му Атанас Чобанов - и на Би Би Си и Ройтерс, което вече е посегателство върху националната сигурност, защото данните са излезли извън Република България. Това обясни днес на брифинг прокурор Евгения Станкова от спецпрокуратурата, която е шеф на антитерористичния отдел. Макар че задържаният вчера шеф на фирмата Иван Тодоров не иска да съдейства и да си даде паролите, е установено, че по \"Телеграм\" един от обвиняемите е провел скрит чат с \"Биволъ\".  Дейността им е целяла да създаде паника и дестабилизация в държавата, обоснова се Стоянова защо те ще бъдат обвинени в тероризъм. Целите тя определи като \"една дейност, насочена срещу населението\" и \"срещу действащата в момента политическа система, форма на управление\" и т.н.. Затова обвинението срещу Иван Тодоров ) ще е в кибертероризъм, а мярката му за неотклонение ще се гледа днес при закрити врати, защото има чувствителна информация за държавата. Снети са показания от други служители на \"ТАД\". Също така от фирмата събирали избирателно данни за търговски дружества, за хора на висши ръководни длъжности и на популярна хазартна игра. Освен за тях са събрани данни за 5,1 млн. граждани, поясни още прокурорката - ЕГН, номера на автомобили, какви ли не още факти. Така например дейността им довела до факта, че служителите на НАП са изключително притеснени и на практика не могат да работят. Прокурорката добави, че няма да дава повече изявления, защото те са следствена тайна... Освен едно:  ", "date": "2019.07.31", "title": "Хакерите от \"ТАД груп\" щели да разклатят държавата, като измокрят гостите пред парламента"}
{"url": "https://clubz.bg/86097-serialyt_chernobil_vodi_qdreni_turisti_v_litva_%E2%82%AC67_na_chovek", "text": "Минисериалът на Ейч Би О за ядрените кошмари от съветската ера предизвика интерес по цял свят към катастрофата в Чернобил през 1986 г. и стимулира туризма в Литва. \n\tБалтийската страна, където бе заснет \"Чернобил\", се превърна в дестинация на така наречения ядрен туризъм след излъчването на сериала по телевизията по-рано тази година. \n\tВ атомната електроцентрала \"Игналина\" Михаил Нефедиев гледа мрачно редицата мигащи зелени светлини на контролното табло, когато поредната група любопитни посетители нахълтва в неговото царство. 64-годишният инженер им обяснява какво точно се е случило с подобния реактор, избухнал в Чернобил, Украйна, преди 33 години, пише Забранената зона около Чернобил официално става туристическа атракция АЕЦ \"Игналина\" е от същия модел като тази в Чернобил. Изградена е по същите планове и има същите реактори с водно охлаждане и графитен забавител и с възможност за достигане на мощност от 1500 мегавата. \"Игналина\" бе изведена от експлоатация преди десетилетие. Затварянето и прекратяването на работата й бяха ключови условия за влизането на Литва в Европейския съюз през 2004 г. \n\tПрез 1986 г., Литва, която тогава е част от СССР, е една от републиките, засегнати от ядрената катастрофа. Хиляди са изпратени в Чернобил да се справят с последиците от катастрофата, като мнозина от тях умират. Защо сериалът \"Чернобил\" е толкова успешен? Днес, ядрената катастрофа помага на Литва да засили позициите си като туристическа дестинация. \n\tПопулярният сериал \"Чернобил\" продължава да подтиква любопитни зрители да посетят местата, където е сниман филмът, в столицата Вилнюс и в \"Игналина\", където нажежени уранови пръти се охлаждат в бетонни басейни. Централата, която продължава да е отворена за туристи, е привлякла 2240 посетители през миналата година, а до настоящия месец през тази година - 1630 души. Служителите в централата уверяват, че интересът към нея нараства. Туристите, които посещават разположената на брега на Балтийско море страна с население от три милиона души, за да видят местата, където е сниман сериалът на Ейч Би О, първо посещават музея на КГБ в централната част на Вилнюс, където са заснети сцените с разпитите. Туристите отиват в квартал от съветската епоха със сиви панелени блокове, построен в средата на 80-те години и приличащ на Припят, градът, обслужвал Чернобилската АЕЦ. Литва, която и преди това бе популярна дестинация за снимане на филми, получи икономически ползи от минисериала на Ейч Би О. Общата сума на чуждестранния капитал, инвестиран в снимане на филми, достигна миналата година 45,5 милиона евро. \n\tСлед атракциите във Вилнюс, ядрените туристи могат да пътуват 160 километра на север и да направят тричасова обиколка на ядрената централа. Дават им се дозиметри, пластмасови каски, бели дрехи и обувки преди да тръгнат по лабиринта на дългите, слабо осветени коридори, реакторни зали, помещения с турбини и контролния център с червения бутон, натиснат точно преди експлозията. Мобилните телефони, камерите, храненето, пиенето и пушенето са строго забранени. \n\tОбиколката на централата струва по 67 евро на човек и билетите до Коледа са разпродадени, заяви Наталия Сурвила, говорителка на централата \"Игналина\". 49-годишната психотерапевтка Лин Адамс от Великобритания е дошла да види всичко със собствените си очи. Антанас Турчинас е сред хората, изпратени в Чернобил няколко седмици след катастрофата. Той се надява шумът, вдигнат от сериала, да доведе до по-добра грижа за оцелелите. Защо сериалът \"Чернобил\" е толкова успешен?", "date": "2019.07.31", "title": "Сериалът \"Чернобил\" води \"ядрени туристи\" в Литва. €67 на човек"}
{"url": "https://clubz.bg/86094-hari_i_megan_iskat_naj_mnogo_dve_deca", "text": "Британският принц Хари каза, че той и съпругата му Меган няма да имат повече от две деца. Хари направи това признание в интервю с експертката по съхранение на видовете Джейн Гудал за септемврийския брой на сп. \"Вог\", предадоха световните агенции, цитирани от БТА. Меган е гост-редактор на този брой на списанието. Хари, който подобно на баща си принц Чарлз отправя предупреждения за опасностите пред климата, изрази в разговора безпокойство за планетата, което повдигна въпроса и за идните поколения и за децата.  \"Максимално две\", каза Хари на въпрос за броя на децата, които би искал да има със съпругата си. Той сподели, че това, че през май е станал баща (тогава се роди Арчи, първото дете на Хари и Меган), е променило перспективата му за нещата.  Хари заяви, че унищожаването на околната среда е ужасяващо и допълни, че хората вече живеят в това унищожение. За да илюстрира какво има предвид, Хари каза, че хората сега са като в експеримента с живите жаби в прогресивно загряваща се вода.  \"Ние сме като жаби във водата и ние вече сме в кипящата вода\", заяви той. \"Винаги съм си мислел, че това място ни е дадено на заем. Ние трябва да можем да оставим нещо по-добро зад нас за идното поколение\", допълни той. В същото интервю принц Хари говори и за неосъзнатата склонност към расизъм, като каза, че някои хора не си дават сметка за собствените си предразсъдъци и сравни това със стигма, която се предава от поколение на поколение, предаде Ройтерс. Принцът каза, че когато директно се каже на човек, че е направил или казал нещо расистко, той веднага ще заяви, че не е расист. Но хората неосъзнато могат да бъдат расисти заради средата, в която са отраснали и са били отгледани. Хари каза, че \"точно както стигма, която се предава от поколение на поколение, перспективата за света, за живота и за хората е нещо, което се научава\" от семейството, от по-възрастните поколения, от рекламата, от средата, в която човек живее.  Принц Хари в миналото разкритикува някои расистки нотки в някои медийни информации за съпругата си, която е афроамериканка по майчина линия и бяла по бащина линия, припомня Ройтерс.", "date": "2019.07.31", "title": "Хари и Меган искат най-много две деца"}
{"url": "https://clubz.bg/86104-slujiteli_na_lev_ins_protestiraha_pred_redakciqta_na_kapital", "text": "Служители на застрахователна компания \"Лев инс\" организираха протест пред редакцията на седмичника \"Капитал\". Те обвиниха медията в \"доноси\" и \"рекет\" заради публикации, посветени на нередности, свързани с услугата \"Зелена карта\". По-късно от \"Капитал\" разпространиха позиция, в която се казва, че \"прoтестът на \"Лев инс\" е уникален, защото по същество е срещу позиция на Европейската централна банка (ЕЦБ) и застрахователния регулатор на съюза EIOPA за заздравяване на надзорните функции в банковия и небанков сектор във връзка с потенциалното членство на България в Банковия съюз и еврото.\" От изданието посочват, че \"Лев инс\" е продало застраховки \"Зелена карта\" в Италия, а отказва плащания по някои щети, като твърди, че е било източено и измамено от местен партньор. Казусът е известен от години, и доведе до това България да бъде вкарана в безпрецедентна процедура по мониторинг и да бъде заплашена с изключване от споразумението \"Зелена карта\", поради това, че неин застраховател не изпълнява задълженията си по него. Посочени и са две публикации по темата виж  : и  . Екипът на \"Капитал\" уточнява, че до момента българският регулатор - Комисията за финансов надзор (КФН), отказваше да предприеме действия по въпроса. През миналата седмица въпросът за необходими мерки е бил поставен остро от ръководителя на EIOPA пред КФН, в контекста на кандидатурата ни за еврозоната и от там последва съобщение за предстоящи “спешни действия”.", "date": "2019.07.31", "title": "Служители на \"Лев инс\" протестираха пред редакцията на \"Капитал\""}
{"url": "https://clubz.bg/86096-plamen_georgiev_chakah_nap_da_potvyrdi_che_sym_chist_chovek", "text": "Председателят на КПКОНПИ Пламен Георгиев е чакал проверката на доходите му от НАП да приключи, за да подаде своята оставка. Това разкри той пред журналисти в парламента, минути след като депутатите гласуваха освобождаването му. Пламен Георгиев не знаел, че навесите му били незаконни Георгиев се похвали с успехите си в КПКОНПИ - двама задържани с подкуп за година, над 30 случая подадени в прокуратурата, по 10-20 млн. лева отнето имущество на година и пр. Бившият вече председател на КПКОНПИ каза още, че \"очевидно\" е имало атака срещу него от \"олигарсите\". Кои - не каза. Заяви и че няма доказателства, но повтори - \"то е очевидно\". И заяви, че не е говорил с премиера Борисов за своята оставка, внесъл я веднага щом получил заключенията на НАП. И се оплака как семейството му е било тормозено, децата му са били снимани с дронове и са се страхували да излизат на терасата. Но призна, че е допуснал \"грешка в комуникацията\". Управляващите няма да махат Пламен Георгиев. Засега За следващия председател на КПКОНПИ заяви, че трябва да е решителен. А собствените му планове са да се върне в прокуратурата. За бъдещия си шеф Иван Гешев каза, че е \"професионалист\". Вече бившият шеф на КПКОНПИ е с охрана, защото имало заплаха за живота му. Причината била високия му морал. А от това, че искал да плаща данъци за тераса обща част, защото я ползвал - е започнал целият скандал Георгиев подаде оставка днес. Това стана ясно след като извънредно в дневния ред на парламента беше внесена точка за освобождаването му. От БСП се възмутиха от факта, че се решава \"съдбата на председателя на КПКОНПИ\" набързо, без никакво предупреждение, без яснота \"какво е свършил, какво не е свършил и защо не го е свършил\", както отбеляза червеният депутат Крум Зарков. КПКОНПИ: Всички в \"Апартаментгейт\" са невинни Филип Попов поиска да бъде поканен Георгиев, за да обясни на депутатите причините за оставката си. Предложението бе подложено на гласуване, 106 бяха за, 32-ма против, 16 се въздържаха.  След това обаче председателката на НС Караянчева обяви, че \"залата видно не иска да види г-н Георгиев днес\". Видно стана ясно, че депутатите не са сигурни за какво точно са гласували. От БСП настояваха, че гласуването задължава Георгиев да дойде, а не е просто покана към него. Караянчева обяви 10 минути почивка, която после беше удължена на 40 мин. - за да има време Георгиев да пристигне. Той пристигна след около 30 минути, а Караянчева се опита да стартира заседанието отново. Голяма част от депутатите обаче бяха отишли на обяд Шефката на парламента попита дали има изказвания, без да изчака отбеляза, че явно няма искане за това и обяви край на дебата, въпреки бурните възраженията на БСП. После започна гласуването. От левицата отново възразиха срещу прекратения дебат.  Крум Зарков реагира, че това е подигравка с българските граждани, с Георгиев, със \"стотиците в КПКОНПИ, които не знаят какво им се случва\".  Управляващите няма да махат Пламен Георгиев. Засега Името на Георгиев бе замесено в скандала \"Апартаментгейт\". Оказа се, че той има тераса от над 180 кв. м. Тя не е била декларирана от Георгиев, той самият твърдеше, че не е негова, а е \"общи части\", но според документи се оказа, че фигурира в ипотеката за жилището. Впоследствие стана ясно, че от 2012 г. общината се опитва да провери какво е достроено на терасата още при предишния собственик на апартамента, но инспекторите не са били допускани.  За терасата няма издавани строителни документи и съгласуване. След скандала общината започна проверка, но тя бе спряна. Това доведе до освобождаването на арх. Влади Калинов, който на практика узакони спорните пристройки на терасата. Пламен Георгиев оглави КПКОНПИ през март 2018 г. Дотогава бе шеф на комисията за конфискация - Комисия за отнемане на незаконни придобитото имущество. Пламен Георгиев е роден през 1976 година в София. Завършва право в Софийския университет \"Св. Климент Охридски\" през 2001 година. Кариерата му започва в Столичната следствена служба през 2002 година, където остава в отдела за разследване на стопански и криминални престъпления до 2005 година. След това за година е прокурор в Софийската районна прокуратура. През 2008 г. Георгиев прави неуспешен опит да стане съдия, но не се класира, а през 2009 година е командирован в градската прокуратура. След това стига до Върховната касационна прокуратура, където става част от специализирания екип за корупционни престъпления. Сред делата, по които работи, са тези за \"Софийски имоти\", завършили с оправдателни присъди, разследването срещу кмета на Кърджали Хасан Азис, което беше върнато от съда на прокуратурата, а впоследствие беше прекратено, депутатите от ДПС Митхат Табаков и Гюнай Сефер. Управляващите няма да махат Пламен Георгиев. Засега От този период най-ключовото дело, по което Георгиев работи и което така и не стига до съд, е скандалът с подслушването на покойния директор на Агенция \"Митници\" Ваньо Танов. Разговорите му с тогавашния министър на финансите Симеон Дянков, неговия заместник Владислав Горанов и тогавашния зам.-директор на Агенция \"Митници\" Антоний Странджев изтекоха в медиите. Зам. правосъден министър е по времето, когато начело на ведомството е Диана Ковачева. Управляващите няма да махат Пламен Георгиев. Засега КПКОНПИ: Всички в \"Апартаментгейт\" са невинни Управляващите няма да махат Пламен Георгиев. Засега Управляващите няма да махат Пламен Георгиев. Засега", "date": "2019.07.31", "title": "Пламен Георгиев: Чаках НАП да потвърди, че съм чист човек"}
{"url": "https://clubz.bg/86090-bsp_otnovo_iska_otmqna_na_sankciite_sreshtu_rusiq", "text": "Парламентарната група на БСП внесе проекторешение за отмяна на санкциите срещу Русия. Това съобщи депутатът Антон Кутев. Според БСП България трябва да заяви пред ЕС, че санкциите срещу Русия вредят не само на икономическите, но и на политическите, културните и \"всестранните\" отношения. Според Кутев доводите на БСП са чисто икономически. Депутатът Манол Генов допълни, че БСП винаги е била последователна в позицията си за отмяна на санкциите.", "date": "2019.07.31", "title": "БСП отново иска отмяна на санкциите срещу Русия"}
{"url": "https://clubz.bg/86095-trymp_otiva_v_polsha", "text": "Американският президент Доналд Тръмп ще направи официално посещение в Полша от 31 август до 2 септември, съобщи съветникът на полския президент Анджей Дуда - Кшищоф Шчерски, цитиран от ДПА. На 1 септември Тръмп ще участва във възпоменателните прояви по случай 80-ата годишнина от началото на Втората световна война, обяви Шчерски, цитиран от полската информационна агенция ПАП. Самият Тръмп потвърди новината и каза, че очаква визитата с нетърпение и че харесва полския народ, предаде Ройтерс. Той подчерта, че има \"страхотна връзка със страната\". Тръмп каза също, че може да посети и Дания. Президентът на САЩ посети Полша първо през юли 2017 г. САЩ също така обещаха да увеличат броя на американските военни в тази европейска държава, припомня БТА.", "date": "2019.07.31", "title": "Тръмп отива в Полша"}
{"url": "https://clubz.bg/86108-levski_obqvi_poluchava_1_417_000_evro_za_davide_mariani_video", "text": "\"Левски\" официално обяви колко ще получи от \"Шабаб Ал Алхи\" за Давиде Мариани - 1 417 000 евро. Трансферът на швейцарския халф бе оформен окончателно днес, след като в понеделник стана ясно, че на \"Герена\" е получена добра оферта. Мариани вкара два красиви гола на \"Ботев\" (Пловдив) в последния си мач в синьо. По-рано днес той написа следното в инстаграм: След което позира с екипа на новия си тим.  Мариани се превърна в основен футболист и любимец на феновете, но \"Левски\" явно не може да устои на толкова пари. Както и той самият - заплатата му ще е много по-голяма. Любопитно е, че швейцарският халф е на корицата на специалната програма, която е пусната в продажба за утрешния реванш срещу АЕК (Ларнака) от Лига Европа.  така е озаглавено едно от четивата в 64-страничната книжка. Явно при съставянето ѝ още не се знаело, че полузащитникът си тръгва. \"Левски\" - без Мариани, посреща утре АЕК (Ларнака), след като загуби първата среща с 0:3. Ето какво гласи съобщението на \"Левски\" на официалния сайт на клуба:", "date": "2019.07.31", "title": "\"Левски\" обяви: получава 1 417 000 евро за Давиде Мариани (ВИДЕО)"}
{"url": "https://clubz.bg/86099-kim_pak_izstrelva_raketi", "text": "Снарядите, изстреляни по-рано днес от Северна Корея, са били балистични ракети. Те са били две и са прелетели около 250 км, съобщи Комитетът на началник-щабовете на въоръжените сили на Южна Корея, цитиран от Йонхап, предаде БТА. Според южнокорейското министерство на отбраната изстреляните ракети са се отличавали от тези, които Северна Корея изстреля миналата седмица.  В същото време Държавният департамент на САЩ одобри продажбата на Южна Корея на оборудване и услуги за техническо обслужване на безпилотния летателен апарат RQ-4 на обща сума 950 млн. долара. Това съобщи днес управлението на министерството на отбраната на САЩ по отбранително сътрудничество и сигурност, цитирано от ТАСС. То отговаря за доставките на военна техника и оръжие за чужбина по междуправителствени договори, за връзки между въоръжените сили на САЩ и други страни, за оказване на финансово и техническо съдействие на чуждестранни партньори на Вашингтон в сферата на отбраната. В прессъобщението се отбелязва, че \"предлаганата сделка ще бъде от полза за външната политика и целите на САЩ в сферата на националната сигурност, като се удовлетворят оправданите потребности на един от най-близките съюзници\" на САЩ в региона. Американската администрация вече официално е уведомила Конгреса на САЩ за приетото решение. Сега законодателният орган има 30 дни да проучи този нов военен контракт и евентуално да го блокира", "date": "2019.07.31", "title": "Ким пак изстрелва ракети"}
{"url": "https://clubz.bg/86088-it_specialisti_kym_vlastta_pokajete_ni_koda", "text": "Да се отвори програмният код на всички софтуерни системи на държавните институции - това иска петиция на група професионалисти от ИТ сектора.  в сайта за разработка на софтуерни проекти GitHub и засега в нея са се включили   - от младши програмисти до софтуерни гурута.  Според авторите на петицията държавата се нуждае от повече честност и прозрачност при софтуерните разработки, които касаят работата с граждани и фирми на държавните институции. И естествено изброяват НАП, НОИ, здравната каса, Агенция \"Митници\" и други. Файлът, уличаващ Кристиян Бойков, е фалшифициран След хакването на НАП мнозина в българската ИТ общност изразиха възмущение от липсата на сигурност в софтуерните защити на приходната агенция. Много излязоха и в защита на обвинения за пробива Кристиян Бойков. В петицията се подчертава, че вече много държави по света отварят кода на публичните си институции - Великобритания, Германия, Израел, Естония и други, като за разлика от депутатите в спора за машините, авторите на петицията дават реални източници за твърдението си. И добавят, че от 2002 г. до днес по данни на БСК България дава средно по около 150 млн. лева годишно национални и европейски средства за електронно управление - т. е. около 2,5 млрд. лева за целия период: Противно на общото разбиране, \"отворен код\" не означава отворен достъп към софтуера. \"Отворен\" просто означава код, който е достъпен и отворен за всеки, всеки с нужните умения може да го тества и да намира слабости и дефекти и всеки може да го чете. Софтуерът с отворен код - на 20 години Това всъщност не намалява сигурността на системата, а осигурява повече проверяващи качеството на кода. Този модел за разработване на софтуер расте благодарение на знанията и уменията на много хора, а не само на една фирма, което позволява оцеляването му за дълъг период от време. Освен това спестява пари за поддръжка и подобрения на системата. Отделно от това отвореният код води до по-голяма прозрачност, като позволява специалисти да проверяват за какво точно данъкоплатците плащат милиони и дали тези средства са оправдани. Според множество специалисти, имали достъп до кода на системи на институциите, той често е с ниско качество и не отговаря на средствата, вложени в него. Обвиненият за хакерство и тероризъм Кристиян Бойчев влиза в ИТ сектора именно след като пробива с лекота като ученик системата на МОН и съобщава за това на министерството. Софтуерът с отворен код - на 20 години", "date": "2019.07.31", "title": "ИТ специалисти към властта: Покажете ни кода!"}
{"url": "https://clubz.bg/86087-zaradi_testosteron_shampionka_v_atletikata_nqma_da_zashtitava_titla_na_svetovno", "text": "Двукратната олимпийска шампионка Кастер Семеня (Южна Африка) няма да защитава титлата си на 800 метра на световното първенство по лека атлетика в Доха тази есен. Швейцарският върховен федерален съд отмени предишно решение за спиране на отнасящото се за нея ново правило за нивата на мъжкия полов хормон тестостерон. Семеня - по рождение е хермафродит, обжалва решението на Спортния арбитражен съд в Лозана (КАС), което по-рано също потвърди правилото, прието през април миналата година от Международната лекоатлетическа централа (ИААФ). На първа инстанция швейцарският федерален съд се произнесе в нейна полза.  Според решинието на ИААФ атлетки с XY хромозоми, които имат различия в сексуалното развитие и по-високи нива на тестостерон от 5 наномола на литър, могат да се състезават в бяганията от 400 метра до 1 миля, само ако приемат специални лекарства за редуциране на нивата на тестостерон. Семеня по рождение има по-високи нива на тестостерон, което според ИААФ дава нечестно предимство спрямо конкурентките й. Южноафриканката преди време заяви, че може да се пренасочи към бяганията на по-дълги разстояния (над 1 мила), ако правилото бъде потвърдено.  На този етап, обаче, тя е категорична, че няма да участва на Световното първенство в Доха от 27 септември до 6 октомври и ще води битка докрай за правата си. Тя и адвокатката и заявиха, че няма да се откажат и да отстъпят пред ИААФ.", "date": "2019.07.31", "title": "Заради тестостерон - шампионка в атлетиката няма да защитава титла на Световно"}
{"url": "https://clubz.bg/86085-radioaktiven_oblak_ot_rusiq_se_e_nosel_nad_evropa", "text": "Учени от САЩ и Европа оповестиха резултатите от изследване, според което радиоактивният облак, който се появи над Европа през 2017 г., най-вероятно е тръгнал от Русия. Предполага се, че източникът е руски ядрен обект, свързан с авария по времето на СССР, съобщава \"Свободна Европа\". Кремъл: Русия не е източник на радиация През октомври 2017 г. беше засечен ръст на съдържанието на радиоактивни изотопи в атмосферата. Тогава произходът на замърсяването не можа да бъде определен. Съмненията обаче отново бяха насочени към Русия. Москва обаче тогава категорично отхвърли подобна възможност. Отчетената концентрация не застрашаваше човешкия живот, но бе засечена от измервателните станции. Засега Русия не е коментирала това резултатите от изследването.", "date": "2019.07.31", "title": "Радиоактивен облак от Русия се е носел над Европа"}
{"url": "https://clubz.bg/86086-zarazata_mina_balkana_izvynredni_merki_v_plovdivsko_i_pernik", "text": "Заради африканската чума в Перник свикват спешна среща, съобщава тази сутрин Нова тв. Целта е да бъде предприета спешна превантивна мярка, състояща се в , попадащи в 20-километровата зона около индустриални ферми. Мярката следва да бъде изпълнена в срок до 2 август. Затова се свикват всички кметове на кметства. От четвъртък сутринта започва и обход по места. Бедствено положение в Добрич заради чумата по свинете Днес се очакват повторните резултати,  взети  от двете прасета, убити в ловното стопанство край хижа \"Здравец\" в Асеновградско. Ако и повторната проба покаже положителен резултат за наличие на африканска чума, това ще означава, че Във вторник Военна полиция заварди пътя към \"Здравец\", а движението бе ограничено. Извънредната ситуация е заради заразеното с африканска чума по свинете (АЧС) диво прасе в Пловдивско, за което „Марица“ съобщи. Предполага се, че животното е от частното ловно стопанство „Здравец“, което е част от Еко хотел „Здравец“.Ловното стопанство е разположено на площ от 6000 ха (60 000 дка), разделено на два участъка „Добралък” и „Бяла Черква”. Там в естествена среда живеят диви прасета, сърни, зайци, диви кози, елени и др. ДПС иска спецчасти срещу дивите прасета заради чумата Ако и втората проба бъде положителна, дивите прасета ще бъдат избити. В района няма населени места, в които има свинеферми. Определена е 20 километрова зона, в която ще бъдат премахнати прасетата от лични стопанства. Така обаче към областите, в които животните трябва да бъдат избити до 2 август, се добавят още седем - Шумен, Пловдив, Пазарджик, Стара Загора, Хасково, Ямбол и Сливен. Днес обявиха бедствено положение до понеделник в област Силистра заради африканската чума. Решението е взето на заседание на Областния щаб. Конкретният повод е случаят в индустриален свинекомплекс в с. Попина, община Ситово, за който са положителни пробите от Национална референтна лаборатория. В засегнатия свинекомплекс се отглеждат 17 000 животни. Това е четвъртият случай на потвърдено огнище със заболяването в индустриална ферма и първи за областта. Организиран е 12-часов официален контрол във всички кланици за свине на територията на страната, както и охрана от страна на ОДМВР в часовете, в които няма нейни представители. Същевременно пред бТВ министърът на земеделието на Литва Гиедриус Сурпулус сподели опита на страната си, в която Африканската чума се появява през 2014 г. През 2018 г. заразата е обхванала 42 ферми, налага се да бъдат избити 22 хил. прасета. През 2019 г. вече има само девет случая и само 116 прасета са убити заради болестта. В прибалтийската страна се унищожават прасетата само във фермите или дворовете, където има заразени животни. Не в целите населени места или региони. Според министъра на земеделието на Литва, не радикалните мерки и унищожаването на всички прасета в региона работи, а „Когато африканската чума дойде в Литва, ние създадохме изследователски център за проучване на болестта. Там събират цялата информация за чумата. Там се правят обучения и информационни кампании за нашите ловци, фермери, служителите в общините. Така че всеки да бъде готов да участва в борбата с болестта”, допълни Сурпулус. По думите му, държавата е предприела мотивационни мерки – малките свиневъди да получават по 2000 евро от Европейския съюз и да имат избор да инвестират в мерки за биологична защита. Според Гиедриус Сурпулус, мерките срещу чумата трябва да се вземат преди лятото. ДПС иска спецчасти срещу дивите прасета заради чумата", "date": "2019.07.31", "title": "Заразата мина Балкана... Извънредни мерки в Пловдивско и Перник"}
{"url": "https://clubz.bg/86079-otivat_si_ednite_zavinagi_drugite_za_malko", "text": "На днешния ден - 31 юли - две неща споделят своя финален ден. \"Шоуто на Слави\" приключва своите почти 19 години в ефира на бТВ, а 44-тото народно събрание - своята шеста пленарна сесия. И добрата, и лошата новина е, че за \"Шоуто\" това е краят, а депутатите ще се върнат на 4 септември. Слави, зелените гащи и краят на шоуто От тази гледна точка екипът на \"Шоуто\" със сигурност е заслужил почивка повече от депутатите. От 27 ноември 2000 г. насам те са създали 4176 епизода. Депутатите пък са имали 78 заседания и 24 парламентарни контрола от януари насам. бТВ: Поканихме Слави да продължим, още нямаме отговор Разбира се, сравнението е несправедливо. В първите години от общо 19 в ефир \"Шоуто на Слави\" е сред най-гледаните предавания в българска телевизия, като достига 2-3 милиона души в пика около 2004-2005 г. Народното събрание продължава да е една от институциите с най-малко доверие, а на последните избори си направиха труда да гласуват за него 3,4 млн. души, от които една четвърт останаха непредставени в парламента. Сидеров:  Не знам дали въобще има смисъл да оставам в този парламент \"Шоуто на Слави\" започна като първото вечерно токшоу в България от своя тип и остана (почти) единственото. В първите години зрителите се радваха на звезди от шоу бизнеса от Холивуд до София, на политици, спортисти, актьори, музиканти, писатели. Забавни скечове, шеги и закачки между Слави и оркестъра \"Ку-Ку бенд\" и балетът \"Магаданс\" балансираха сериозните теми успешно. После дойде ерата на риалити форматите в рамките на шоуто - първо тематични (\"Аз пея в Ку-ку бенд\", \"Музикална кадемия Ку-ку бенд\", \"Магаданс: Предизвикателството\"), после - общодостъпни (\"Танцувай с мен\", \"Кандидати за слава\", \"Разсмей Слави\", \"Нова звезда\" и др.). Но и те омръзнаха на зрителите. \"Шоуто на Слави\" слиза от ефир. Какво се крие зад този ход? След това настъпи периодът на засилена политическа и гражданска активност на шоуто. Макар такава винаги да е имало - Трифонов редовно споделяше политическите си позиции в ефир, през 2015 г. започна \"истинската работа\" - организирането на референдум за промени в изборното законодателство. Той съдържаше първоначално 6 въпроса, после бяха съкратени на три - за мажоритарно гласуване, за задължително гласуване и за намаляване на субсидията. И след серия от концерти и всекидневна кампания в ефира на бТВ бе почти успешен - едва 12 хил. гласа не достигнаха да стане задължителен. През последната година от \"Шоуто\" Трифонов продължи да настоява за исканията на референдума, но започна да коментира редовно политическите събития в държавата. Откри социалните мрежи и стана активен коментатор и във Facebook. Шестата сесия на парламента започна така, както и завърши - със спорове за изтребители и скандали и раздели в групата на \"Обединени патриоти\". Въпреки постоянния отпор на президента Румен Радев срещу сделката за F-16 тя стана факт, а неразбирателствата в малката коалиция имат развитие - ВМРО и НФСБ изхвърлиха Волен Сидеров и неговата \"Атака\" от \"патриотичното\" обединение. Въпреки че той продължава да крещи, че е създал и малката, и голямата коалиция. Велчев: Борисов да викне патриотите с родителите им на родителска среща \"Атака\" вън от Обединени патриоти, Сидеров - и от парламентарната група  За ГЕРБ тази парламентарна сесия бе повод за реорганизация. Разрази се имотният скандал \"Апартаментгейт\", в който се оказаха замесени депутати, министри и други близки до властта лица и който в крайна сметка доведе до оставката на дясната ръка на Борисов Цветан Цветанов и излизането му - поне засега - от активната политика и парламента. Това доведе и до персонални промени в парламентарната група на ГЕРБ. Първата партия обаче успя да изстиска успешно представяне на изборите за Европарламент преди това. \"Патриотите\" не си говорят за евровота. Но искали Бойко Борисов: Семейството ми беше Цветанов (ВИДЕО) \"Апартаментгейт\" беше един от поводите от БСП да си дадат \"извънредна ваканция\" и да бойкотират работата на парламента. А Корнелия Нинова съумя да стисне столетницата още по-здраво. Сякаш никой не обърна внимание на временното напускане на парламента от страна на БСП и ГЕРБ успешно продължи да придвижва законопроектите си кога с помощта на официалните си партньори - \"Обединени патриоти\", кога с \"едно рамо\" от неофициалните - \"Воля\", а понякога, особенопрез последните седмици, със съвсем неофициалните - ДПС. ДПС упорства за машините: да ги има, да са държавни, ДАНС да одитира Нинова: ДПС управляват, не Борисов Управляващите направиха традиционните промени - в Закона за съдебната власт, в Закона за концесиите, в Изборния кодекс. Назначиха нова Централна избирателна комисия, намалиха си партийните субсидии - за радост на Слави и \"Шоуто\". Проведоха частично машинно гласуване, после тръгнаха да го махат, за финал го оставиха до следващите редакции на изборните закони. И обещаха да има такива и догодина. Успяха да проведат десетки заседания за около 2 часа и половина, постигайки мечтата на българския работник - 8 часа работа, но не в денонощието, а седмично. Днес е последното предаване на парламента и последното заседание на Слави Трифонов. Или обратното. Но ако \"Шоуто\" има последен шанс да каже нещо на своите зрители, то депутатите ще получат още десетки в следващата парламентарна сесия. Дали техният сезон няма да приключи преждевременно - само бъдещето ще покаже. бТВ: Поканихме Слави да продължим, още нямаме отговор Сидеров:  Не знам дали въобще има смисъл да оставам в този парламент \"Шоуто на Слави\" слиза от ефир. Какво се крие зад този ход? Велчев: Борисов да викне патриотите с родителите им на родителска среща \"Атака\" вън от Обединени патриоти, Сидеров - и от парламентарната група  \"Патриотите\" не си говорят за евровота. Но искали Бойко Борисов: Семейството ми беше Цветанов (ВИДЕО) ДПС упорства за машините: да ги има, да са държавни, ДАНС да одитира Нинова: ДПС управляват, не Борисов", "date": "2019.07.31", "title": "Отиват си - едните завинаги, другите - за малко"}
{"url": "https://clubz.bg/86091-brekzit_veche_hape", "text": "Производството на автомобили във Великобритания се е свило с 20,1 процента през първото полугодие до 666 521 автомобила спрямо същия период на миналата година. Това съобщи Британската асоциацията на производителите и търговците на автомобили (SMMT), цитирана от ДПА.  През юни е отчетен 13-и пореден месец на спад на производството, което се е понижило с 15,2 на сто.  Близо 80 процента от автомобилите, произведени във Великобритания, се изнасят за ЕС, припомня ДПА.  Премиерът Борис Джонсън заяви, че страната ще напусне общността на 31 октомври дори без споразумение, уреждащо бъдещите отношения. Автомобилният сектор се противопоставя силно на Брекзит без сделка, опасявайки се от налагане на мита и нарушения във веригите за доставки.  Браншовата организация отчита също така, че инвестициите в сектора, който е най-големият във Великобритания по износ на стоки с дял от над 14 процента, са се сринали със 70 процента през първата половина на годината до 90 млн. бр. лири (109 млн. долара) спрямо 347,3 млн. бр. лири през същия период на миналата година и 647,4 млн. бр. лири през първото полугодие на 2017 година.  Данните, оповестени днес, са резултат от цялостната нестабилност, съчетана със страховете от Брекзит без сделка, посочи ръководителят на организацията Майк Хос.  Тези опасения са причина инвестициите да се забавят, като стотици милиони британски лири са пренасочени към смекчаване на последиците от Брекзит. Пари, които биха били похарчени по-добре за борба с технологичните и екологични предизвикателства, допълни той.  Миналата година най-големият британски автомобилостроител бе Ягуар Ленд Роувър (Jaguar Land Rover), който е собственост на индийския концерн Тата (Tata Motors), следван от Нисан (Nissan), Бе Ем Ве (BMW), която е собственик на марката Мини (Mini), Тойота (Toyota), Хонда (Honda) и Пе Ес А груп (PSA Group), припомня БТА. Предпазният механизъм за ирландската граница в споразумението за Брекзит трябва да бъде отменен, заяви лидерът на северноирландската Демократическа юнионистка партия Арлийн Фостър, която подкрепя правителството на малцинството на Борис Джонсън, предаде Ройтерс, цитирана от БТА. Великобритания ще трябва да предложи на своята провинция Северна Ирландия референдум за отделяне от страната, ако правителството в Лондон се ориентира към \"твърд\" Брекзит, заяви лидерката на \"Шин фейн\" Мери Лу Макдоналд. \"Шин фейн\" е най-голямата националистическа партия в Северна Ирландия. По време на посещение в Северна Ирландия днес британският премиер Борис Джонсън заяви, че неговият водещ приоритет е да възстанови правителството на националното единство на провинцията, което разделя властта между партиите, представляващи интересите на юнионистите и националистите. Работата на правителството беше спряна преди две години и половина поради разногласия между партиите. \n\tДжонсън добави, че очаква на днешните срещи с местни партии да бъде обсъден и въпросът за Брекзита. ", "date": "2019.07.31", "title": "Брекзит вече хапе"}
{"url": "https://clubz.bg/86067-bild_razoblichava_ruska_propaganda_s_dronove", "text": "Това беше едно от най-зловещите въздушни нападения през тази година в сирийската провинция Идлиб. На 22 юли, сирийските ВВС нанесоха ужасен въздушен удар в квартал на град Маарат ал Нуман, намиращ се в Северозападна Сирия. Загинаха 32-а души, над сто бяха ранени. ООН и германското външно министерство остро осъдиха нападението, при което загинаха и деца, картината беше ужасяваща. Според свидетели и руски самолети са участвали в удара. Малко след трагедията руското военно министерство оповести, че точно на този ден не са били осъществявани въздушни нападения над засегнатия град. Твърдение, на което едва ли някой повярва. Министерството публикува видео с дата 26 юли, тоест четири дни след нападението. Москва обяви: Означава ли това, че съобщенията за разрушения и загинали са били измама от страна на сирийските бунтовници, за да дискредитират руските ВВС? Категорично не! “Билд” проучи снимковия материал от дроновете и извърши собствено разследване къде точно са били правени снимките. Действително това е станало в град Маарат ал Нуман. Но на снимките се вижда място, отстоящо на 400 метра източно от опустошения на 22 юли жилищен район. Почти е изключено летящия на голяма височина дрон да не е засякъл същинското място на нападението, където високоетажни сгради са били сринати със земята. Мястото на опустошителното разрушение се намира едва на 20 секунди летателно време от мястото на снимките, направени от руския дрон. В понеделник руските въздушни удари продължиха и бяха насочени срещу граждански цели в региона. При това на мушката за пореден път бяха спасители доброволци. След като предния ден беше нападната линейка на здравната служба “Хама” и загинаха трима души – шофьорът и двама санитари, и в понеделник Русия нападна последните спасители в региона. Според сирийските “Бели каски”, които между другото се подкрепят и от германското външно министерство, целенасочено руско въздушно нападение е уцелило жилището на “бялата каска” Захаир ал Ражу, намиращо се в град Кафр Сита. Загиват той и петима членове на семейството му, уточняват “Белите каски”.", "date": "2019.07.31", "title": "\"Билд\" разобличава руска пропаганда с дронове"}
{"url": "https://clubz.bg/86084-trus_ot_53_po_rihter_na_ostrov_krit", "text": "Земетресение с магнитуд 5,3 по скалата на Рихтер е регистрирано в 7,40 часа българско време на остров Крит. Епицентърът му е на 333 км южно от Атина и на 35 км югозападно от град Ираклион. Трусът е с дълбочина 107 км. До момента няма информация за жертви и пострадали.", "date": "2019.07.31", "title": "Трус от 5,3 по Рихтер на остров Крит"}
{"url": "https://clubz.bg/86081-dyrjavniqt_departament_privetstva_bylgariq_za_kupuvaneto_na_f_16", "text": "„Съединените американски щати приветстват решението на българското правителство за поръчката на 8 многоцелеви изтребители F-16, боеприпаси и свързано с тях оборудване”. оперативно съвместими с НАТО самолети”. Бойко Борисов: Никой извън България не би видял корупция за F-16 Това се казва в официална позиция на сайта на Държавния департамент. „Очакваме с нетърпение да работим с България по този проект и да засилим дългосрочното си стратегическо партньорство”, пише още в него. От Държавния департамент оценяват високо ключовата роля, която Конгресът на САЩ е изиграл за постигане на сделката, заедно с координираните усилия на американското правителство и използването на чуждестранно военно финансиране за част от тази придобивка. ", "date": "2019.07.31", "title": "Държавният департамент приветства България за купуването на Ф-16"}
{"url": "https://clubz.bg/86082-grigor_dimitrov_sloji_kraj_na_seriq_ot_porajeniq", "text": "Григор Димитров прекъсна серията от четири поредни загуби с победа на старта на турнира в Лос Кабос (Мексико) - 7:6(4), 4:6, 7:6(5) срещу американеца Стив Джонсън. Успехът дойде много трудно. В следващия кръг Димитров ще има не по-лека задача - срещу Гуидо Пея (№2 в схемата). Двубоят срещу Джонсън продължи два часа и половина.  В първия сет Димитров бе пробит още в началото и трябваше да догонва. Направи го и доведе частта до тайбрек, в който надделя.  Във втория сет Джонсън проби за 5:4 и малко след това изравни общия резултат. Третият се развиваше по начин, на който няколко пъти ставахме свидетели напоследък. Григор проби за 4:2, затвърди - 5:2, и победата се очерта. Българинът обаче допусна срив, когато сервираше за спечелване на срещата при 5:3.  Джонсън върна брейка и изравни - 5:5. Тайбрекът също вървеше интересно, но този път Гришо демонстрира устойчивост и характер и напусна корта с усмивка. Той и днес допусна много грешки - цели 12 двойни, но все пак е положително, че спечели. Не беше побеждавал от \"Ролан Гарос\" насам - два месеца. Турнирът в Мексико е от категория ATP 250.", "date": "2019.07.31", "title": "Григор Димитров сложи край на серия от поражения"}
{"url": "https://clubz.bg/86069-boris_djonsyn_i_razgovoryt_mejdu_grupite", "text": "През последните години авторитарни държави като Китай и Русия постепенно засилват влиянието си. Страни като Унгария, Полша и Турция, които изглеждаха като успешни либерални демокрации през 90-те, днес вече са обърнали лица към авторитаризма. Още по-значими примери за успеха на национализма и популизма, и то в две от най-устойчивите либерални демокрации в света, са изборът на Доналд Тръмп за президент в САЩ, решението на Великобритания да напусне ЕС и изборът на Борис Джонсън за премиер. Според американския социолог, политолог и философ Франсис Фукуяма XXI век разклаща устоите на либералните демокрации и тяхната репутация като цяло. Една от причините се крие във възхода на политиките, свързани с признаване на твърде много идентичности, които днес са изключително актуални. Днес в много демокрации (но категорично не и в България) левицата се фокусира повече върху интересите на различни маргинализирани групи като етнически малцинства, ЛГБТК и др., десницата от своя страна предефинира своята мисия като защита на традиционните национални интереси и идентичност (най-често свързани с раса и религия). Това автоматично води до конфликт между онези, борещи се за признание, и тези, които чувстват своята идентичност застрашена. Човешките права и околната среда в текстовете на Христиана Демирева Победата на Борис Джонсън, който оглавява Консервативната партия (център дясно) във Великобритания, е израз тъкмо на онази част от обществото, която счита, че страната вече не отразява адекватно интересите ѝ и това, което е, т.е. нейната идентичност. Става дума за онази част от обществото, според която различието и „другостта“, били те етнически, религиозни и др., са заплаха за сигурността и суверенитета на страната ѝ. Когато недоволните станат прекалено много, това често води до драстични промени в обществено-политическия живот. Политиките, засягащи идентичността, не са незначителен феномен или краткотрайна сензация, а се превръщат в главна концепция, която обяснява какво се случва днес в международните отношения. За съжаление обаче невинаги признаването на все повече и повече идентичности води до овластяване и до равнопоставеност. Напротив, често това е повод за поява на конфликти. Продукт на конфликт в обществото ли е новият министър-председател на Великобритания? Борис Джонсън има спорна репутация заради острия си (всъщност обиден) език, презрението му към чуждото, националистическите си възгледи. Още от кариерата му на журналист личат хапливи коментари, които той свободно споделя, но за които нерядко му се е налагало впоследствие да търси извинение, тъй като са открито расистки, сексистки и ислямофобски (напр. изказването, че страхът от исляма е естествен). Като най-виден застъпник на излизането на страната от ЕС той беше неофициален водач на кампанията „Отпуск за гласуване“ и поддръжник на тезата, че Brexit ще позволи на Великобритания да си върне контрола над своите граници. А какво да кажем за това, че вече в ролята си на премиер Джонсън избра Доминик Къмингс, лидер на кампанията за Brexit „Гласувай за излизане“ през 2016 г., за свой старши съветник. След референдума обаче тактиката на кампанията на Къмингс бе подложена на проверки за насочени политически реклами и подвеждащи лозунги и информация, след които бяха открити нарушения и наложени глоби. Сам имайки подобни виждания за развитието на Великобритания и събирайки покрай себе си хора със сходен мироглед, Борис Джонсън чертае мрачни перспективи за икономиката и престижа на страната. Възможността за изход от ЕС без споразумение става все по-вероятна, а това може да доведе до дълбока рецесия. Повечето икономисти прогнозират загуба на работни места и сериозни финансови проблеми. И още – в интервю за телевизия Phoenix от Хонконг Джонсън заяви, че правителството му ще бъде много „прокитайски“ ориентирано. Твърд застъпник на идеята за самодостатъчност на Великобритания и обръщането към Китай е явен знак за външнополитическата му ориентация, която ще има пряко отражение и върху вътрешните дела. В деня на встъпването му в длъжност повече от 10 000 души излязоха на протест в Лондон. Реакциите след избора на Джонсън са израз на тенденцията от последните десетилетия за едновременно хиперцентрализация и безкрайна фрагментация. В тази фрагментация много лидери виждат възможност за спечелване на обществена подкрепа чрез т.нар. политика на гнева. Това се случва, защото дадена група, дори да е доминиращата, когато се чувства застрашена или ощетена, е твърде податлива на крайни движения и гръмки обещания. В дългосрочен план обаче това е неустойчив модел. Разбира се, към момента е твърде рано да даваме оценка и да предвиждаме действията на Борис Джонсън и последиците от тях. Най-малкото добрият тон изисква да му дадем сто дни, преди да го направим. Той обаче няма сто дни. В същото време, ако приемем, че изборът на новия министър-председател на Великобритания е отражение на засиленoто разделение на обществото именно в резултат на появата и признаването на все повече и повече идентичности, то тогава, ако се стреми към стабилност, Джонсън сам ще бъде изправен пред нелеката задача да намери общ език между различните групи. Ако обаче приемем възможността да се възползва от тях, то можем единствено да очакваме още по-засилена фрагментация и разединение, тъй като фактическото многообразие на либералните демократични общества не просто се пренебрегва, то започва да се възприема като проблем. --- „Генерация Z“ – с подкрепата на „Америка за България“ „Генерация Z“ – с подкрепата на „Америка за България“", "date": "2019.07.31", "title": "Борис Джонсън и разговорът между групите"}
{"url": "https://clubz.bg/86089-bojko_borisov_nikoj_izvyn_bylgariq_ne_bi_vidql_korupciq_za_f_16", "text": "Премиерът Бойко Бориов благодари на всички министри и държавни служители, които са работили по проекта за превъоръжаване на армията и сделката за F-16. Преди началото на заседанието на правителството днес Борисов заяви, че никой извън България не би заподозрял българското и американското правителство в корупционни действия около тази сделка. Той коментира и поздравленията от САЩ по повод тази сделка. Държавният департамент приветства България за купуването на Ф-16 Той изтъкна, че това е първото сериозно превъоръжаване в армията от началото на промените.", "date": "2019.07.31", "title": "Бойко Борисов: Никой извън България не би видял корупция за F-16"}
{"url": "https://clubz.bg/86078-arestuvaha_eritreec_butnal_dete_pod_vlaka_vyv_frankfurt", "text": "Германските власти арестуваха официално 40-годишния мъж, заподозрян, че е блъснал 8-годишно момче и неговата майка пред влак във Франкфурт, каза вчера местната прокуратура, предаде ДПА. \n\tТой е обвинен в убийство и в два опита за убийство. Вчера следобед той се яви пред съдия и остава под стража, каза говорителка на прокуратурата. \n\tМъжът, който е еритрейски гражданин, е видян в понеделник да блъска момчето и майка му от перон на централната гара във Франкфурт на релсите. Жената успя да се спаси и да избегне задаващия се високоскоростен влак, но детето не оцеля. \n\tТрети човек също бе блъснат, но успя да се задържи на перона. Германските власти казват, че нападателят не е познавал жертвите си. Около 400 души участваха във възпоменание във Франкфурт за 8-годишното дете, което умря премазано от идващ влак. Пастор Юта Йекел пък прикани към сплотеност, но и предупреди хората да не се оставят да бъдат подвластни на гнева и насилието. \n\t ", "date": "2019.07.31", "title": "Арестуваха еритреец, бутнал дете под влака във Франкфурт"}
{"url": "https://clubz.bg/86075-pochina_ruski_poslanik_kojto_iskashe_es_%E2%80%9Eda_qde_bylgariq_s_lyjici%E2%80%9C_audio", "text": "Сергей Бахарев – доскорошният руски посланик в Зимбабве, е починал на 58-годишна възраст, научи Клуб Z. Дипломатът си е отишъл внезапно на 20 юли.   за смъртта му е съобщена в сайта на руското външно министерство на 22 юли. Само месец по-рано – на 26 юни, той е бил освободен с   на президента Владимир Путин от поста посланик в Зимбабве и Малави по съвместителство, който заемаше от шест години насам. Само в Клуб Z! Руският посланик в Еритрея: Да, казах, че трябва да наритаме българите През пролетта на 2014 г. Сергей Викторович Бахарев бе уличен в скандален телефонен разговор с колегата си Игор Чубаров – по онова време руски посланик в Еритрея. В интернет изтече запис от разговора, в който двамата дипломати коментираха обсъждането в ООН на руската анексия на Крим от Украйна. Повечето страни заклеймиха действията на Москва. Посланиците са разговаряли с чуждестранните си колеги в страните, в които бяха акредитирани, в опит да ги убедят да подкрепят Русия. На няколко пъти дипломатите споменаха и името на България. Истината изисква да кажем, че Бахарев е доста по-мек в изказванията си. Най-грубият израз, който той използва, е „балтийските лайна“ по адрес на Литва, Латвия и Естония. А от цитатите по-долу става ясно, че „бон тонът“ е нещо твърде чуждо за Игор Чубаров. В момента той е на 72 г. Освободен е от посланическия пост в Еритрея с президентски   от 19 януари 2015 г. По-нататък за него няма никаква информация. Вероятно дипломатът е в заслужена пенсия. Руски посланик: Да заврем българите с шутове там, където им е мястото   Опитахме се още тогава да се свържем и със Сергей Бахарев, но не успяхме. Разговорът между Игор Чубаров и Сергей Бахарев бе качен в YouTube на 30 март 2014 г. Той е придружен със субтитри на английски език, като преводът не бе особено прецизен. Освен това вместо снимка на Бахарев по погрешка бе сложена такава на починалия година по-рано руски дипломат Юрий Дубинин. В България на клипа бе обърнато внимание вечерта на 3 април.  На този и следващия ден редица медии у нас, сред които и Клуб Z, публикуваха съдържането му, като прикачиха и звуковия файл. Клуб Z бе единствената медия, която успя да се свърже с един от двамата участници в разговора. На 4 април 2014 г. открихме посланик Чубаров в Еритрея. И той направи следните признания: Посланик Игор Чубаров пред Клуб Z: Има такъв разговор. Москва: Фалшив е... 4 часа след публикуването на разговора на Клуб Z с Игор Чубаров руското външно министерство обяви изтеклия в интернет диалог между двамата посланици за „набързо, грубо и цинично скалъпена история“. И то след като един от участниците призна за водения разговор. Ведомството обърна внимание на сбърканата снимка на Бахарев. Руски посланик: Да заврем българите с шутове там, където им е мястото Посланик Игор Чубаров пред Клуб Z: Има такъв разговор. Москва: Фалшив е...", "date": "2019.07.31", "title": "Почина руски посланик, който искаше ЕС „да яде България с лъжици“ (АУДИО)"}
{"url": "https://clubz.bg/86080-kurc_ne_izklyuchva_nova_koaliciq_s_krajnodesnite", "text": "Австрийският консервативен лидер Себастиан Курц не изключва нова коалиция с крайната десница, ако спечели втори канцлерски мандат. Той обаче заяви вчера, че няма да позволи на крайнодесните да контролират отново министерството на вътрешните работи, предаде ДПА. \n\tКурц подготвя кампанията си за парламентарните избори на 29 септември, след като коалиционният му кабинет падна от власт през май заради подозрения в корупция към вицеканцлера Хайнц-Кристиан Щрахе от крайнодясната Австрийска партия на свободата.  Политикът, който води с голяма преднина в социологическите проучвания, уточни, че иска вътрешното министерство да бъде ръководено от неговата Австрийска народна партия в следващото правителство. Това изявление на Курц може да затрудни съставянето на нов кабинет между досегашните коалиционни партньори, тъй като крайнодесните се гордееха, че контролират министерството, което отговаря за миграцията и сигурността, отбеляза ДПА.", "date": "2019.07.31", "title": "Курц не изключва нова коалиция с крайнодесните"}
{"url": "https://clubz.bg/86068-choveshkite_prava_i_okolnata_sreda_v_tekstovete_na_hristiana_demireva", "text": "Това е Христиана Демирева - новата участничка в проекта ни за млади автори \"Генерация Z\".  Завършила е  бакалавърска степен по „Международни отношения\", която е надградила с магистраструра по „Управление на конфликти\". Занимава се с външнополитически анализи в Института по политики и устойчиво развитие и  . От опита си досега тя смята, че мeждународните отношения не са много по-различни от междуличностните такива, а един конфликт може да има интегративна функция, ако бъде приеман с повече разбиране. Христиана е участвала в няколко обменни проекта и тренинг курсове по програмата \"Еразъм\" в Литва, Турция, Хърватия, както и у нас, свързани с опазване на околната среда и човешки права. \n\t ", "date": "2019.07.31", "title": "Човешките права и околната среда в текстовете на Христиана Демирева"}
{"url": "https://clubz.bg/86071-aferata_s_orce_kamchev_v_skopie_i_bylgarskata_vryzka", "text": "Може ли делото “Империя”, разследвано от Специализираната прокуратура в Република Северна Македония, и замесеният в него бизнесмен Йордан (Орце) Камчев да повлияят на двустранните отношения София-Скопие? Казусът, който е сред темите, държани от македонските медии на фокус, не заплашва да излезе извън рамките на вътрешните работи на Скопие. Засега. Той е един от най-богатите хора в югозападната съседка на България, натрупал състояние от 220 млн. евро, според списание “Форбс”. Камчев бе свързан с управлявалата близо десет години дясноконсервативна ВМРО-ДПМНЕ и премиера Никола Груевски  подал оставка в края на 2016. Още на следващата година се появиха съобщения в македонски медии, че българското външно министерство предлага бизнесменът Орце Камчев за почетен консул на България в съседната държава. Появиха се коментари, че предложението идва в момент, в който премиерите на двете страни - Бойко Борисов и социалдемократът Зоран Заев - преговарят усилено по Договора за добросъседство и приятелство, подписан през август 2017 г.  Но Скопие не откликна положително на предложения от София кандидат, въпреки подновеното миналата пролет предложение. Ако Орце Камчев беше станал почетен консул, той щеше да получи функционален дипломатически имунитет - свързан с наказателно преследване и административно преследване, освен дипломатически номер на колата и връщане на ДДС при разходи за консулски нужди.  През ноември м. г. Специализираната прокуратура на Северна Македония влезе в офисите на няколко фирми на Камчев заради разследването по случая, наречен “Империя”. В него е замесен и бившият директор на Управлението за сигурност и контраразузнаване по времето на Груевски - Сашо Миялковски, заедно с още неколцина, разследвани от спецпрокурора Катица Янева и екипа ѝ за корупция, пране на пари, престъпно сдружаване, измами и злоупотреба с власт. Разследващите органи проверяват и дали компаниите “Орка спорт” и “Орка текстил”, част от “Орка холдинг”, създадени още от бащата на Орце - покойния вече Илия Камчев, не са фалирани умишлено, за да се укрият данъци, а през офшорни компании в Швейцария средствата върнати обратно в Северна Македония. Според македонски източници, двама души - Боян Йовановски и Зоран Милевски - са обещали на Камчев за 5 милиона евро да му осигурят прекратяване на наказателното преследване срещу него. Двамата твърдели, че могат да повлияят на специалния прокурор Катица Янева да бъде освободен Орце Камчев срещу определена сума. По неофициална информация, с която \"Дойче веле\" разполага, Камчев е записал разговорите си с изнудвачите. Той запознал и премиера Бойко Борисов със съдържанието на аудио- и видеозаписите, който му осигурил охрана. В отговор на запитване от \"Дойче веле\", от пресцентъра на българското Външно министерство съобщиха, че “Орце Камчев не е търсил помощ от Министерството на външните работи на Република България”. От пресслужбата на Министерския съвет отговориха, че не са информирани по официален ред от Република Северна Македония за образуваното наказателно производство и мерките за неотклонение спрямо г-н Орце Камчев, а научават за тях от публикации в медиите. Българските служби следят случая с Камчев, но официалният отговор от ДАНС е: “Без коментар”. Типично за балканска държава, част от някогашния социалистически блок, Камчев не е случайна фигура, нито човек, който охотно би разказвал за първия си милион. Впрочем, неговият първи милион е дело на баща му, който, според публикации в македонски медии, е бил свързан с тайните служби на бивша Югославия. За Орце Камчев се знае още, че е в топли отношения и с гръцкия магнат Димитрис Копелузос, чиято компания е обвързана с общи проекти с “Газпром”. Защо България е предложила този човек да е неин почетен консул, не е публично известно. Но някои вероятно знаят. ", "date": "2019.07.31", "title": "Аферата с Орце Камчев в Скопие и българската връзка"}
