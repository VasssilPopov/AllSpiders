{"url": "http://clubz.bg/63816-ochakvano_sydyt_otstrani_kmeta_na_septemvri", "text": "Специализираният наказателен съд временно отстрани от длъжност кмета на Септември Марин Рачев и служителя на общината Станой Емилов. Градоначалникът е обвинен за злоупотреби с общински средства и неправомерен контрол над фирми,  В Септември не си дават кмета на прокуратурата  Според съда кметът да окаже влияние на разпитваните свидетели, които са в пряка професионална зависимост от него, да подправи документи или да създаде неистински. Кметът на Септември къта разработки на ДАНС в нощно шкафче Прокурорът Дойчо Тарев каза пред \"Фокус\": Решението може да се обжалва. Днешното съдебно заседание се проведе на фона на протест на 100-ина жители на Септември и региона. Те дойдоха на ул. \"Черковна\" в София и са категорични, че кметът е невинен и атаката срещу него е политическа. Кметът на Септември къта разработки на ДАНС в нощно шкафче", "date": "2018.02.05", "title": "Очаквано: съдът отстрани кмета на Септември"}
{"url": "http://clubz.bg/63815-vtorata_ni_raketa_otpadna_sled_bitka_na_sofiq_oupyn", "text": "Втората ракета на България Димитър Кузманов (№340 в света) загуби двубоя си от първия кръг на тенис турнира \"Диема екстра София оупън\" от сериите АТП 250. Участващият с „уайлд кард“ българин отстъпи с 6:7(6), 1:6 пред Жоао Соуза (Португалия, №68 и №7 в схемата).  Двамата изиграха много интересен и равностен първи сет, който предложи обрати и драматични моменти. Соуза стартира по-уверено и проби в третия гейм, като в един момент преднината му беше 5:3. При 5:4 португалецът сервира се сета и Кузманов обаче отказа да се предаде. Пловдивчанинът показа сърце и обърна гейма, като по този начин изравни резултата - 5:5. За да бъде драмата пълна, се стигна до тайбрек, в който Кузманов поведе с 5:1 точки. При 6:3 българинът стигна до 3 последователни сетбола, от които обаче не се възползва. Соуза на свой ред показа характер и обърна тайбрека - 8:6. През втората част срещата се разви изцяло в полза на португалеца, който след успех с 6:1 си гарантира продължаването в турнира. Във втория кръг седмият поставен ще има за съперник   (Германия) или  (Тунис). Във вторник на корта в \"Арена Армеец\" ще има солидно българско присъствие.   се изправя срещу   (Словакия), като победителят от тази среща играе със   във втория кръг. Младата надежда на българския тенис Адриан Андреев пък излиза срещу добре познатия Денис Истомин (Узбекистан). На двойки играят Кузманов и Васко Младенов.", "date": "2018.02.05", "title": "Втората ни ракета отпадна след битка на \"София оупън\""}
{"url": "http://clubz.bg/63810-trymp_melaniq_i_majoretkite_snimki", "text": "Какво предизвиква усмивката на американския президент Тръмп? Дамите, разбира се... Както знаем отдавна, държавният глава на САЩ оценява всичко хубаво в женски пол и е безмилостно критичен към всички недостатъци. А за подхода му към жените всички сме чували. \"Марш на жените\" срещу Тръмп в САЩ (СНИМКИ) Снощи, преди традиционното гледане на \"Супербоул\", той и първата дама Мелания решават да зарадват маршовата група към Флоридския атлантически университет. Девойки в оскъдно облекло и младежи с духови инструменти се стараят на игрището в Уест Палм Бийч за удоволствието на президентската двойка:", "date": "2018.02.05", "title": "Тръмп, Мелания и мажоретките (СНИМКИ)"}
{"url": "http://clubz.bg/63806-zavryshtaneto_na_nimfite", "text": "Манчестърската галерия не се прочу по най-добрия начин, след като свали картината на викторианския художник Джон Уилямс Уотърхаус „Хилас и нимфите“ под влиянието на движението против сексуалното насилие #MeToo. Дни по-късно, на 3 февруари, върна платното на мястото му. Това се случи след масови обвинения в цензура, пуританизъм и политическа коректност. Картината от 1896 г. бе прибрана седмица по-рано в опит да се преосмисли „старомодния“ начин, по който галериите излагат голи женски тела – Кураторът Клеър Ганауей обясни, че проблемът не бил дали такива картини имат място в галерията, а че  Посетителите бяха помолени да напишат мненията си на самозалепващи се листчета и да ги поставят на мястото на свалената картина. Но след масовите реакции на несъгласие, Градският съвет, който ръководи галерията, обяви, че картината ще се върне на стената. Галерията вече планира поредица от публични събития „за насърчаване на по-нататъшни дебати“ – най-вероятно без повече свалени картини.", "date": "2018.02.05", "title": "Завръщането на нимфите"}
{"url": "http://clubz.bg/63813-sofiqnski_stiv_hanke_beshe_protiv_valutniq_bord", "text": "Бившият служебен премиер и кмет на София Стефан Софиянски обяви в ефира на бТВ, че смятаният у нас за \"баща на валутния борд\" Стив Ханке всъщност е бил противник на въвеждането на борда у нас. Софиянски е човекът, който в качеството си на министър-председател подписва споразумението с Международния валутен фонд и валутния борд през 1997 г.  Днес той защити това решение с простото обяснение - \"нямахме друг избор\". И разказа за първата си среща с Ханке. По думите на бившия премиер, икономистът дошъл в кабинета му и му подал договор да му стане съветник. Срещу 40 000 долара. Освен това казал, че България не трябва да влиза във валутен борд - нещо, с което Софиянски като премиер не е съгласен. Срещата им продължила доста кратко, разказа той. Проф. Стив Ханке: Да живее левът! Не ви трябва еврозона На въпрос защо тогава у нас Ханке носи титла \"бащата на валутния борд\", Софиянски заяви, че след като не станал негов съветник, икономистът станал съветник на президента (1997-2002) Петър Стоянов. И щом видял, че правителството ще подпише с МВФ за въвеждане на борд, станал и най-големият му защитник.  По думите на Софиянски България трябва да направи стъпки за влизане в Еврозоната. За това обаче има две възможности - да влезем в условията на борд или той да бъде отменен и след това да приемем еврото. Какво спира България по пътя за Шенген и еврото? Софиянски каза още, че правителството на България трябва да взима независими решения, а не да се лашка от една на друга страна. Според него заради липсата на такива решения кабинетът на Бойко Борисов е слаб. Какво спира България по пътя за Шенген и еврото?", "date": "2018.02.05", "title": "Софиянски: Стив Ханке беше против валутния борд"}
{"url": "http://clubz.bg/63808-biznesyt_iska_ostavkata_na_energijniq_ministyr", "text": "Българският бизнес в лицето на три работодателски организации иска оставката на енергийния министър  заради изречени от нея \"неистини\" и организира протест на 28 февруари от 11 часа заради манипулациите с цените на тока. В декларация, изпратена до медиите, от Българската стопанска камара (БСК), Асоциацията на индустриалния капитал (АИК) и Конфедерацията на работодателите и индустриалците в България (КРИБ) заявяват, че на 2 февруари т.г. Петкова си е позволила в ефира на БНТ \"да изрече серия от неистини, което говори или за целенасочено заблуждаване на общественото мнение, или за липса на професионализъм\". Бизнес и синдикати готвят протести срещу скъпия ток КЕВР с право да налага тежки санкции на пазара на ток Според подписалите, неспособността да се справи с проблемите в енергетиката и изоставените реформи са основната причина да настояват за оставка на Теменужка Петкова. Протестът е насрочен за 28 февруари от 11 часа под наслов \"Не\" на далаверите в енергетиката!\" Протестът е подкрепен от  Национално представителните работодателски организации призовават всички фирми, неправителствени организации и граждани, които не одобряват наглото манипулиране на пазара и спекулативното повишение на цената на електроенергията, да се включат в протеста. КЕВР с право да налага тежки санкции на пазара на ток", "date": "2018.02.05", "title": "Бизнесът иска оставката на енергийния министър"}
{"url": "http://clubz.bg/63812-dali_tozi_pyt_es_e_seriozen_za_zapadnite_balkani", "text": "На 6 февруари Европейската комисия ще представи новата си стратегия за разширяването на ЕС. Хората в Западните Балкани могат да поздравят новината със скептицизъм, пише EUobserver. Ако този път ЕС е сериозен, то трябва да предложи по-амбициозни и решителни усилия за позициониране на правата и върховенството на закона - основните критерии от Копенхаген - отново в началото на дневния ред на разширяването, казва авторът на статията Тодор Галдос. Западните Балкани в ЕС - приоритет за българското председателство Ако институциите и държавите от ЕС действително желаят да спрат дрейфа на Общността и да се ангажират с подкрепа за човешките права и върховенството на закона в региона, вместо склероза в името на стабилността, то това може да бъде ново начало. Русия контролира Западните Балкани чрез енергетиката Българското председателство вече се ангажира  през май в София, която да създаде инерция за процеса. Страните от Западните Балкани се борят за най-доброто място през последните 25 години, за да се измъкнат от разрушенията и конфликтите, довели до разпада на бивша Югославия. Преходът към стабилни и зачитащи правата демократични общества, които зачитат върховенството на закона, обаче е пълен с дефекти. Безразсъдни политици използват \"етническата карта\", когато им отърва, и унищожават години на сближаване между бившите врагове или блокират обмена между експерти. Съдебното сътрудничество, целящо разкриването на истината, преследването на военнопрестъпници или разкриването на масови гробове би било от полза за всички страни, но избягването на истината се е превърнало в норма. Разследванията са прекратени или преустановени, прокуратурата никаква я няма, осъдените военнопрестъпници са прославени като герои. Западните Балкани в ЕС - приоритет за българското председателство През по-голямата част от това десетилетие усилията на ЕС да използват свои лостове и влияние, за да накарат Западните Балкани да се присъединят към демократичния курс, който зачита човешките права, са били повърхностни. Докладите за напредъка, свързани формално с Копенхагенските критерии за присъединяване, твърдят, че е постигнат напредък, докато докладите на неправителствени организации продължават да хвърлят светлина върху една по-тревожна реалност. Повтарящият се неуспех да бъде прекратена политическата дискриминация в босненската конституция показа, че лидерите в региона са наясно, че призивите на ЕС към тях да зачитат правата на човека са беззъби. В същото време лидерите на ЕС обръщат внимание на региона само когато политическото насилие се разгаря - както при скорошното убийство на сръбския политик от Северна Митровица Оливер Иванович - или при заплаха от насилие.  Тази минималистична политика провали хората на Балканите. Ограничената политическа и наказателна отговорност за военни престъпления и престъпления срещу човечеството остави отворени рани за жертвите на конфликтите в Босна и Херцеговина, Хърватия, Косово и Македония. Политическата задънена улица между националистическите партии и етнически разделените структури в Босна, както и антагонизмът между Белград и Прищина са толкова актуални днес, колкото и досега. Въздействието на новаторските процеси в Международния наказателен трибунал за бивша Югославия не се пренесе в националните съдилища.  И ЕС прояви малък интерес към наказателните преследвания в националните съдилища със закъснялото изключение на специалния съд за Косово, коeто политиците в Косово са заети да се опитват да подкопаят. Нито пък са подкрепили регионална комисия за истината, за да бъде установен един единствен наратив за конфликтите и да помогнe на хората да приключат с миналото, което отдавна се подкрепя от групите на гражданското общество. Неприключилият преход и стагнираната икономика създадоха недоверие към управляващите. Политиците в региона, все по-раздразнени от критиките на гражданското общество и медиите, съсредоточават усилията си върху задушаване на критиците. Или се намесват в съдебната система по начини, които застрашават нейната независимост. Чиновниците от ЕС знаят, че най-добре се договарят реформи за прехода, докато преговорите (за членство в ЕС - б.р.) текат. Постафктум е вече твърде късно. Помислете за Хърватия, където липсата на стриктен мониторинг (върху правосъдието и вътрешния ред, наложен на България и Румъния при присъединяването им през 2007 г. - б.р.) след присъединяването означава, че страната продължава да прославя военнопрестъпници много след като влезе в ЕС през 2013 г., а и Румъния, където върховенството на закона създава големи грижи днес. Борисов: Западните Балкани са наш приоритет Символичното значение на присъединяването към ЕС може да е помрачено - малцина наистина вярват, че държавите от Западните Балкани могат да станат членки на Общността до 2025 г., но перспективата все още носи значителен потенциал за подобрение в целия спектър от социално-икономически, граждански и политически права. За да се гарантира, че една нова стратегия може да постигне този потенциал, тя трябва да включва стабилни системи за мониторинг и правоприлагане. Законовите реформи се отчитат само ако се прилагат по надежден и устойчив начин. Ако този път ЕС е сериозен, то трябва да предложи по-амбициозни и решителни усилия за позициониране на правата и върховенството на закона - основните критерии от Копенхаген - отново в началото на дневния ред на разширяването. Русия контролира Западните Балкани чрез енергетиката Западните Балкани в ЕС - приоритет за българското председателство Борисов: Западните Балкани са наш приоритет", "date": "2018.02.05", "title": "Дали този път ЕС е сериозен за Западните Балкани"}
{"url": "http://clubz.bg/63811-acdc_shte_zapisva_album_s_aksel_rouz_sledva_novo_turne", "text": "Проектът \"Аксел Роуз вокалист на AC/DC\" явно няма да се окаже еднократна авантюра, ако се вярва на пост във фейсбук на биографа на австралийската банда Мъри Ингълхарт, цитиран от сайта Consequenceofsound. През 2016 г. щатският вокалист на \"Гънс ен Роузес\" сензационно замени Брайън Джонсън, който слезе от сцената заради проблеми със слуха. Немалка част от феновете на AC/DC не приеха добре Аксел в обувките на \"човека с каскета\". Въпреки това лидерът на \"Ди Си\" Ангъс Йънг явно смята да продължи сътрудничеството си с певеца. Казаното от биографа потвърждава информация, изнесена от популярния бразилски музикален журналист Жозе Норберто Флеч през миналата година.  За момента няма официален коментар от страна на музикантите. По всичко личи, че Роуз ще продължи да пее в двете групи. Кой е като него. Миналата година беше тежка за AC/DC и милионите фенове на групата. Починаха братята Малкълм и Джордж Йънг. Първият бе сред основателите, а вторият също е свирил и композирал с бандата. Барабанистът Фил Ръд пък прекара през 2015 г. няколко месеца в затвора за притежание на дрога и заплаха за убийство.  Наскоро той заяви, че бил искал да се завърне в \"Ди Си\", но поне засега Ангъс Йънг не иска да работи с него.", "date": "2018.02.05", "title": "AC/DC ще записва албум с Аксел Роуз, следва ново турне"}
{"url": "http://clubz.bg/63814-malochisleno_shestvie_protiv_mrysniq_vyzduh_videosnimki", "text": "Към 20 ч мирно приключи пред НДК днешното поредно шествие срещу мръсния въздух в София. Организирано от три столични квартала, то събра скромен брой участници. Протест днес пред Столичната община заради мръсния въздух Според хората не колите са основен източник на замърсяването, а горенето на отпадъци и неконтролираното отопление на твърдо гориво. Сигналите им биват препращани от институция на институциая, а Западен парк и в момента се изсича, казаха те  Това стана, макар днес да нямаше превишения на нормите. Протестиращите дори очакват, че със затоплянето проблемът за този сезон ще отпадне. Но другата зима ще се повтори. От МОСВ пък се оправдали, че са наложили повече от 140 000 лв. глоби за нерегламентирано горене на боклуци. Протест срещу мръсния въздух имаше и в Русе. Neno is lying! - протест срещу Нено Димов прекъсна екофорум (ВИДЕО) По-рано днес протестиращи посрещнаха министър Нено Димов на екофорум. В Европа се смята, че 400 000 преждевременни смъртни случая се дължат на мръсния въздух. \n\t Neno is lying! - протест срещу Нено Димов прекъсна екофорум (ВИДЕО)", "date": "2018.02.05", "title": "Малочислено шествие против мръсния въздух (ВИДЕО+СНИМКИ)"}
{"url": "http://clubz.bg/63795-papata_i_erdogan_obsydiha_blizkiq_iztok_i_terorizma", "text": "Папа Франциск прие на четири очи в библиотеката на Апостолическия дворец във Ватикана президента на Турция Реджеп Ердоган, предаде Ройтерс. Двамата са обсъдили развитието на ситуацията в Близкия изток след изказването на американския президент Доналд Тръмп, че ще премести посолството на САЩ в Йерусалим, който е столица на Израел, съобщи в. \"Хюриет\". Известно е, че освен Ердоган и папа Франциск е Йерусалим за столица на Израел, припомня турският вестник. Тема на разговора между главата на Римокатолическата църква и турския държавен глава е била и хуманитарната трагедия в Сирия, предизвикана от продължаващата гражданска война в страната, както и борбата срещу тероризма, ксенофобията и ислямофобията.  Гостът подарил на католическия пастир  с послание за мир. Реджеп Тайип Ердоган бе приет и разговаря и с кардинал Пиетро Паролин, държавния секретар на Ватикана. Ердоган е придружаван от първата дама Емине Ердоган, външния министър Мевлют Чавушоглу и други министри. Това е първото посещение на турски държавен глава в Светия престол от 59 години насам. На работен обяд в Рим президентът Ердоган ще разговаря с италианския си колега Серджо Матарела и с премиера Паоло Джентилоне. Ще бъдат обсъдени двустранните връзки с акцент върху възможностите за разширяване на търговията особено във военната индустрия.", "date": "2018.02.05", "title": "Папата и Ердоган обсъдиха Близкия изток и тероризма"}
{"url": "http://clubz.bg/63798-nova_prisyda_za_kircho_kirov_2_godini_uslovno", "text": "Бившият шеф на Националната разузнавателна служба (НРС) Кирчо Киров беше осъден   с четири години изпитателен срок. Решението на Софийския градски съд е по делото, в което Киров е То е на първа инстанция и може да се обжалва пред Апелативния съд, съобщава бТВ. Става въпрос за секретното дело по текст от НК, който се отнася до разгласяване на информация, представляваща държавна тайна. Това е процесът, който тръгна след тв интервю на Киров от 2014 г. Заедно с днешната си присъда СГС отмени и мярката за неотклонение на Киров, която беше парична гаранция. Бившият шеф на НРС е  - военни и цивилни. Втора присъда за Кирчо Киров. Този път 15 години затвор Преди по-малко от две седмици Киров беше осъден на 15 години лишаване от свобода при първоначален строг режим. Тази присъда беше за длъжностно присвояване в периода 2007-2011 г., което е било в размер на малко повече от 5 млн. лв. Това е второто дело срещу бившия директор на Националната разузнавателна служба. Според Киров това дело е било \"бързо, поръчково и политическо\". Политическо той нарече и днешното дело срещу себе си. По думите му то е било „организирано” от настоящия шеф на службата Драгомир Димитров. Киров беше осъден и по друго дело за същия тип присвояване и сходен размер на щетата – по него получи присъда от 10 години затвор на две инстанции. ВКС обаче върна това дело на въззивната инстанция, която още не се е произнесла.", "date": "2018.02.05", "title": "Нова присъда за Кирчо Киров: 2 години условно"}
{"url": "http://clubz.bg/63705-antikomunizym_po_celesyobraznost", "text": "Да, най-после историята на България между 1944 и 1989 г. влиза в учебните програми на гимназистите. Голямо браво за екипа на министър Красимир Вълчев и всички замесени в това решение. Дано и това, което ще видим в учебниците, когато бъдат написани, бъде за голямо браво. Прави бяха управляващите от ГЕРБ, когато на 1 февруари от трибуната на Народното събрание в декларация се възмутиха, че точно БСП говори за \"идеологизиране на историята\". При положение че същата тази партия все още се гордее, че е наследник на комунистическата партия, която не просто е идеологизирала, а е подменяла брутално историята. Че и литературата. При това не само за периода, в който БКП е била партия държава. Отказът на част от социалистите в парламента поне да замълчат за минута ден по-късно в памет на жертвите на комунизма беше пореден цинизъм, макар и не особено изненадващ. Това говори само за себе си и, уви, говори, че БСП върви назад, а не напред в еволюцията от посткомунистическа в социалистическа и социалдемократическа партия, каквато имаше надежди, че може да бъде. И да прилича на левиците в Европа... Въпросната декларация на ГЕРБ в защита на новите учебни програми и безспорната нужда комунизмът да е в учебниците щеше да бъде съвсем на място, ако авторите й бяха устояли на изкушението да се обявят за най-големите демократи и едва ли не единствените поборници срещу призраците от комунистическото минало и радетели на раздялата с митовете за онзи \"чудесен\" строй, отречен от целия цивилизован свят, редом с националсоциализма и фашизма, и обявен за престъпен. Със закон.  Но не устояха. Из декларацията на ГЕРБ:  Тези думи бяха изречени в парламент, в който \"автентичните\", най-вече поради собствената си глупост, не присъстват. ГЕРБ, разбира се, се възползваха от това, че няма кой да им отговори. Последното, от което има нужда \"автентичното\" дясно или \"демократичната общност\", е от адвокати - те сами трябва да отговарят за собствените си провали. И има много за какво да бъдат критикувани и много за какво трудно да им бъде прощавано. Историята обаче има нужда от факти - всяка история - и тази за комунизма, и тази, която се пише в момента, а ГЕРБ по волята на избирателите си е част от този процес. Хубав въпрос. Който можеше да е решен, при това от ГЕРБ, които, да не забравяме, са във властта от почти десетилетие. И са управлявали по-дълго от \"автентичната десница\" от 1990 г. насам.  \"Приятелите\" на ГЕРБ, както сами ГЕРБ ги наричат в текста, предлагаха два пъти в закона за училищното образование да се запише изучаването на комунистическия режим. И двата пъти - в качеството им на партньори на ГЕРБ - единия път чрез заявена парламентарна подкрепа, втория - като официални коалиционни партньори. Първият опит бе през 2009 г. - вносители на предложението бяха депутатите Лъчезар Тошев от СДС и Мартин Димитров, по това време лидер на СДС и съпредседател на \"Синята коалиция\". Резултатът - ГЕРБ не ги подкрепиха. Тоест отхвърлиха влизането на комунистическия режим в учебните програми и учебниците. Официалният аргумент - \"трябват широки обществени дебати с ученици, учители и родители\". Вторият път бе още по-скоро - през 2015 г. Предложението бе на депутатите от РБ (официален коалиционен партньор на ГЕРБ във властта) Борис Станимиров, Мартин Димитров, Петър Славов, подписано и от Методи Андреев - който в случая бе попаднал в листите на ГЕРБ и се подвизаваше като техен депутат. Подкрепа имаше дори от Патриотичния фронт. Резултатът - влизането на комунизма в учебните програми бе отхвърлено с гласуване и прегласуване, при които гласовете от ГЕРБ са разпределени така: 9 \"за\", 7 \"против\" и 41 - \"въздържал се\". Вотът \"въздържал се\" по същество е вот \"против\", що се отнася до крайния резултат. Да, в периода 1997-2001 г. комунизмът не е влязъл в учебниците. Но е вярно, че именно през 2000 г. - когато традиционната десница има парламентарно мнозинство, комунистическият режим е обявен за престъпен със закон. Тогава ГЕРБ още ги няма. Годината е 1998-а. Народното събрание приема чисто нов Закон за администрацията. В този закон пише: И така нататък. Разбира се, депутатите от БСП веднага събират подписи и пращат лустрационните текстове в Конституционния съд. В началото на 1999 г. - на 21 януари, КС се произнася. Резултатът - цитираният параграф с лустрацията противоречи на конституцията и е отменен. Това дали е достатъчно ясен аргумент, че не е вярно, че никой никога не се е опитал да въведе \"дори и минимална лустрация\"? По-интересно обаче е как е взето решението. Конституционните съдии са силно разделени по темата. Затова и обявяването на лустрацията за противоконституционна минава \"на косъм\" - с минималния брой от 7 гласа в Конституционния съд - минимумът е по закон. Против това решение са останалите петима съдии - Асен Манов, Цанко Хаджистойчев, Станислав Димитров, Неделчо Беронов, Иван Григоров. В състава на КС тогава е и съдия... Георги Марков. Да виждате името му сред защитилите лустрацията? Днес Георги Марков (или агент Николай - какъвто е бил псевдонимът му, докато е работил за Държавна сигурност, както обяви с решение комисията по досиетата) е депутат от парламентарната група на ГЕРБ. Изводът - ако настоящият депутат от ГЕРБ и някогашен конституционен съдия беше подкрепил лустрацията, такава щеше да има. Въвеждането й, освен прието от парламента на традиционната десница е подкрепено тогава от Министерския съвет (начело с Иван Костов) и от главния прокурор по същото време Иван Татарчев - става ясно от приложените към конституционното дело становища. Е, не е подкрепено от един решаващ глас на един конституционен съдия...  И после ГЕРБ пак могат да кажат, че някой нещо не е направил за лустрацията. Всъщност не - някой направи много за лустрацията - за да я няма. Между другото, и действащият закон за разкриване на досиетата на Държавна сигурност е приет във време, когато ГЕРБ ги нямаше. Преди това в далечната вече 1997 г. Конституционният съд, в чийто състав е същият съдия Георги Марков, отменя текстовете, с които се осветяват и агентите на комунистическите служби, за чиято работа са останали само регистрационните картони... И това са само най-крещящите разминавания между декларациите на ГЕРБ за антикомунизма им и реалността. Дори без да прибягваме до ровене в биографиите на партийните им членове днес, които преди това са били партийни членове... в БКП. Без да припомняме думите на Бойко Борисов от 2010 г. пред Нова тв, когато по адрес на Тодор Живков казва:   И без да наблягаме на думите на последния им кандидат за президент, който обяви как \"времената били такива\", че преди 1989-а всички били членове на БКП. Последното просто се случи твърде скоро и в национален ефир, за да се забрави толкова бързо. И не, не всички са били я в БКП, а в ДС. И мнозина са имали куража да си платят за това. Между другото и обявяването на 1 февруари за ден за почит на жертвите на комунизма не е точно заслуга на ГЕРБ. А бе инициатива на двама президенти - Петър Стоянов и Желю Желев. И нямаше да е медийно удобно да не бъде приета. Да, ГЕРБ не отмениха закона за досиетата, както направи преди това НДСВ, когато дойде на власт. Само това оставаше... И да, Цветан Цветанов и в качеството си на министър, и след това защитава спазването на този закон, макар че цитираната погрешно в декларацията на ГЕРБ Държавна агенция \"Архиви\" още не е предала документите на ДС, които притежава, на комисията по досиетата, където трябва да са по закон. Хора като евродепутата Андрей Ковачев не могат да бъдат обвинени в липса на последователност в битката срещу комунистическото минало. Но претенцията, че борбата с комунизма едва ли не започва с ГЕРБ и никой преди това нищо не е свършил, е точно толкова подмяна на историята, колкото и опитите на БСП да реанимират носталгията по комунизма.  Антикомунизмът е въпрос на убеждение, на вяра, ако щете, не на политическа целесъобразност. Обратното е нищо повече или по-малко от използване на методите на комунизма за (уж) борба с него. И само още един пример - по идея на \"автентичните\", както ги наричат ГЕРБ, от закона отпадна давността за престъпленията на комунистическия режим. Главният прокурор - днешният, сезира Конституционния съд и той реши, че този въпрос трябва да се уреди през конституцията. ГЕРБ заявиха желание да променят конституцията за друго - да отпадне давността за разследвания на приватизацията. На въпрос -щом така и така ще се пипа основният закон, и то точно в частта за давноста, - ще предложат ли и същото за комунизма - отговорът беше \"Не\". Това се случи в края на 2017-а...", "date": "2018.02.05", "title": "Антикомунизъм по целесъобразност"}
{"url": "http://clubz.bg/63799-karta_na_vitosha_zamestva_nedolyubvaniq_fontan_bideto", "text": "Мозайка с карта на планината Витоша ще замени фонтана на столичния бул. „Витоша“, съобщи Йорданка Фандъкова във фейсбук. Като причина за смяната столичната кметица е посочила . Фонтанът, изграден през 2013-а, действително предизвика десетки коментари за липсата на естетика в дизайна му – но пък се превърна в любимо място за игра на децата. А липсата на остри предмети по странната издутина в пешеходната част на булеварда прави игрите на хлапетата безопасни. Но от Столичната община все пак ще премахнат \"Бидето\" - неясен обект в централната градска архитектура. Автор на проекта с картата е проф. Боян Добрев от катедра „Стенопис“ на Националната художествена академия. По произведението му ще може да се ходи – вероятно ще става и за детска игра. Размерите на географската карта са  . Мозайката ще бъде изработена от гранит и оцветен гранитогрес. По думите му, казани пред БНР, „на това място трябваше да има нещо, което е свързано с Витоша, планината е нашето зелено сърце“. Очаква се творбата да бъде инсталирана на булеварда до края на лятото. Премахването на фонтана и поставянето на мозайката ще струва на общината 30 хил. лева.  ", "date": "2018.02.05", "title": "Карта на Витоша замества недолюбвания фонтан \"Бидето\""}
{"url": "http://clubz.bg/63797-koj_shte_e_naj_dobyr_mlad_shofor_na_bylgariq", "text": "Първо по рода си състезание в България ще определи   през май тази година. Целта е не само да се определи най-способният зад волана сред младежите, но и да се промотира безопасността по пътищата, разказаха организаторите от Съюза на българските автомобилисти на пресконференция днес. Състезанието е отворено з в автомобила и без влезли в сила наказателни постановления. Още от днес започва първият етап - онлайн тест с въпроси за правилата по движение на пътищата, поведението зад волана и експлоатацията на автомобила. Всеки може да се пробва на сайта на кампанията  . Дирекция \"Пътна полиция\" също е партньор на кампанията. Началникът й комисар Бойко Рановски коментира: 30 души, решили теста най-добре и за най-кратко време, ще се състезават на втория етап -  Тогава ще е истинското шоу - 6 дисциплини на писта \"Дракон\" в с. Калояново, Пловдивско. Класиралите се ще започнат отново с кратък тест, после ще бъдат изпитвани на способността им да оказват първа помощ, за което ще съдейства Българският червен кръст, партньор на кампанията. Тя добави, че 8-те часа задължителна подготовка не достигат и препоръча на всеки, който реши да се състезава, да потърси помощ за освежаване на познанията си в местните офиси на БЧК в страната. Следва тест по смяна на гума, който обаче няма да се оценява по време, а по техника на манипулациите. А за да е равностойно за девойките, всички ще получат помощ със свалянето на гумата. Състезателите ще трябва да демонстрират и пълна проверка на техническата изправност на автомобила, а след това предстои същинският тест - шофиране по пистата с избягване на препятствия, смяна на лентите и за допълнителна трудност - в кола с умишлено влошено сцепление на задните гуми. За финал най-добрите млади шофьори ще покажат безупречно паркиране. Победителят освен престижната титла ще получи и  Френският автомобилен концерн заедно с Nissan също са сред партньорите на събитието. По-малки награди - като картите на СБА за безплатна пътна помощ, ще получат и останалите финалисти. Той описа състезанието като  и подчерта, че се надява то да покаже, че безопасността на движението се гради като ценност в първите години зад волана. За пръв път подобен проект се провежда в Словения през миналата година. Тази година 4 държави ще организират състезанието с подкрепата на Международната автомобилна федерация ФИА - Словения, Чехия, Словакия и България. А по всичко личи, че интересът е голям - още тази сутрин, преди обявяването на събитието, вече над 20 души са решавали тестовете в сайта на събитието, похвалиха се организаторите.", "date": "2018.02.05", "title": "Кой ще е \"Най-добър млад шофьор на България\"?"}
{"url": "http://clubz.bg/63791-%E2%80%9C1_april_2034%E2%80%9D_kriminalen_roman_za_blizkoto_bydeshte_ot_radan_kynev", "text": "Бившият председател на ДСБ казва, че „това е криминален роман за бъдещето, дори за близкото бъдеще“. Романът обаче не бил фантастична новела. Премиерата на книгата ще бъде „около 1 април“ тази година. Вече е активна страница във фейсбук “ ”, където се публикуват откъси от книгата. Там пише, че романът е история за Историческия компромис. Радан Кънев използва израза „исторически компромис“ през лятото на 2015 г., когато участваше активно в постигането на съгласие за промени в конституцията за съдебната реформа. В книгата обаче не ставало дума за това: \"Но “Исторически компромис” не в смисъла от юли 2015 г., а точно 10 години по-рано, през 2005 г., когато покойният Стратег на БСП призоваваше за съюз между комунистите и Царя. Идеята беше да се обединят комунистическа номенклатура и мафията от 90-те, под маската на национално помирение. В това повествование, тази идея се е реализирала в началото на 2009 г., което – както всички знаем – не се случи. Тази книга може да се разглежда като своеобразна антиутопия, рисуваща една въображаема България, в която ГЕРБ никога не е възниквал, а Бат' Бойко си е останал шеф на охранителна фирма...\"", "date": "2018.02.05", "title": "“1 APRIL 2034” - криминален роман за близкото бъдеще. От Радан Кънев"}
{"url": "http://clubz.bg/63805-filaret_putin_ne_jivee_po_zakonite_na_vqrata", "text": "За църковния разкол в Украйна отново се заговори след един твърде фрапантен случай. Служител на православната църква, подчинена на Москва, отказа да опее и погребе двегодишно детенце, поради това че било кръстено от свещеник на противниковата -  В интервю за ДВ главата на обявилата независимост от Москва Киевска партиаршия патриарх Филарет казва, че в края на 2017 г. е написал писмо до патриарха на Русия Кирил, в което му предлага помирение между двете църкви. Отговор оттам обаче така и не дошъл. Филарет твърди още, че отказът на свещеника да опее починалото дете е незаконен, тъй като кръщаването на дете, според него, може да бъде извършено не само от духовно лице, но и от мирянин, а дори и от майката на едно малко дете, ако тя вижда, че детето е на умиране. Патриарх Филарет изразява недоволството си от това, че Руската православна църква иска да господства над православните украинци и казва: По-нататък в интервюто за ДВ той казва, че Путин се опитва да оказва влияние над Украйна чрез Украинската църква, която е останала просто архиепископия, подчинена на Московската патриаршия. Духовникът обаче предрича, че подобно нещо е обречено на неуспех, тъй като свободолюбивият украински народ не желаел повече да се подчинява на Москва. По отношение на конфликта в Донбас и войната в Източна Украйна Филарет казва следното: Според духовника, войната в Източна Украйна няма да е вечна, а тъй наречените Републики Донецк и Луганск, които са под влиянието на руските сепаратисти, ще прекратят съществуването си. По-нататък в интервюто той твърди, че Путин е вярващ християнин, който обаче не живеел по законите на вярата, а вършел беззакония. Поради това Филарет го нарича \"Новия Каин\". По отношение на един скорошен призив за религиозна толерантност и търпимост към сексуалните малцинства, например към хомосексуалните, патриарх Филарет казва:", "date": "2018.02.05", "title": "Филарет: Путин не живее по законите на вярата"}
{"url": "http://clubz.bg/63789-bryuksel_predstavq_do_mesec_danychni_idei_za_internet_gigantite", "text": "До края на март Европейската комисия (EК) ще представи плановете си за реформа на данъчните правила по отношение на интернет гигантите. Целта е компаниите да плащат данъци в страните, където са реализирали съответните печалби. Брюксел се опитва да реши този проблем, тъй като те плащат твърде малко в рамките на Европа, пренасочвайки печалбите си към държави членки с ниски данъчни ставки като Ирландия и Люксембург. Пред френско радио еврокомисарят по икономическите въпроси Пиер Московиси казва, че предложенията му ще са като \"електрошок\" по отношение на облагането на приходите от цифровата икономика, съобщи агенция Франс прес. Съдът в Люксембург: Uber ще плаща данъци като таксиметрова компания Според законодателството на ЕС американски технологични гиганти като Google и Facebook могат да изберат да отчитат доходите си в която и да е държава членка на общността, което ги кара да избират държави с ниски данъци като Ирландия, Холандия или Люксембург. Това обаче лишава другите страни от блока от данъчни приходи, въпреки че в някои от тях може да се формирали по-голям дял от приходите на интернет компаниите. Преди време Организацията за икономическо сътрудничество и развитие (ОИСР) отбеляза, че настоящите данъчни режими струват на правителствата по цял свят годишни загуби около 193 млрд. евро според оценка отпреди три години. Интернет гигантите плащат данъци в Европа при осреднена данъчна ставка от едва около 9%, докато средна корпоративна ставка на Стария континент е 23%, подчерта Пиер Московиси. Apple връща 13 милиарда евро данъци на Ирландия Apple връща 13 милиарда евро данъци на Ирландия", "date": "2018.02.05", "title": "Брюксел представя до месец данъчни идеи за интернет гигантите"}
{"url": "http://clubz.bg/63792-naslednikyt_na_samsung_izleze_ot_zatvora_predsrochno", "text": "Наследникът на технологичния гигант Samsung Лий Джей Йонг, който беше осъден на пет години затвор за корупция, е освободен, съобщава Ройтерс. Той прекара в затвора година и след като апелативен съд в Южна Корея отмени част от присъдата му, той излезе на свобода. Лий коментира пред журналисти, че е използвал времето в затвора за размисъл и обеща да покаже \"по-добрата си страна в бъдеще\". 5 години затвор получи директорът на \"Самсунг\" Прокуратурата на Южна Корея поиска 12-годишна присъда за ролята на Лий, който изпълняваше длъжността директор на компанията, в скандала, заради който беше свалена президентката Пак Гън Хе. Той беше обвинен, че е дал или е планирал да даде общо 38,5 милиона долара на близка приятелка на Пак в замяна на подкрепа от президентката за сливането на две дъщерни компании на Samsung. Той е обвинен и в незаконно присвовяване, защото парите за подкупа идват от компанията. След произнасянето на присъдата през август миналата година, Лий обжалва. Освобождаването от затвора на фактическия директор на технологичната компания предизвика недоволсво сред южнокорейците, които са недоволни от близките отношения на технологичните гиганти с управляващите. Очаква се решението на апелативния съд да бъде обжалвано пред Върховния. Участието на Samsung в корупционния скандал, който предизвика отстраняването на президентката на Южна Корея, срещу която също се води дело, представлява удар по репутацията му. Корупцията в такъв мащаб не е изключение в Южна Корея, но петгодишната присъда на Лий беше една от най-големите, които някога е получавал крупен местен бизнесмен. Бащата на Лий, който в момента е в болница, но формално е директор на Samsung, е съден по подобни обвинения, но е оправдан, а дядо му - основал технологичния гигант, е въвлечен в подобни схеми, но не е осъден. 12 години затвор очакват наследника на \"Самсунг\" 12 години затвор очакват наследника на \"Самсунг\"", "date": "2018.02.05", "title": "Наследникът на Samsung излезе от затвора предсрочно"}
{"url": "http://clubz.bg/63794-vkupom_se_pohvaliha_za_borbata_sreshtu_kontrabandata", "text": "Премиер, финансов министър и главен прокурор се похвалиха вкупом за добрите резултати, които отчитат в борбата срещу контрабандата на цигари при представяне на изследване по темата. В тригодишната фискална рамка до 2021 година не планираме да променяме акцизите, каза министърът на финансите Владислав Горанов. \"Общата цел е да поддържаме стабилна финансова перспектива и да пълним нашия бюджет. България ще поддържа тезата, че е рано за нарастване на минималните акцизни ставки. В национален аспект не смятаме засега да прилагаме по-високи от минималните, установени за ЕС акцизни ставки. Номиналните ръстове, които регистрираме в увеличение на приходите от акциз, са удовлетворителни и смятаме, че това темпо може да бъде поддържано. Мисля, че както и досега, можем да продължим съвместните усилия в тази посока\", заяви финансовият министър. Приходите за януари от бюджета на горивата са с 12% ръст, заяви премиерът Бойко Борисов. Министър-председателят даде висока оценка на проучването: Отбелязваме най-ниското до момента ниво на контрабанда при цигарите - 6%, каза и главният прокурор Сотир Цацаров. \"На първо място искам да отбележа, че формулировката, под която е обозначено проучването   е изключително деликатна и в същото време показва за какво става дума. Най-общо казано, става дума за това, което представлява незаконна търговия, контрабанда и което в крайна сметка осъществява и престъпни състави. По думите му има места с много нисък процент и места с много висок. \"Ако Хасково - с най-висок процент - го обясняваме географски (близостта до границата с Турция - б.р.), възникват въпросите за Велико Търново и Пазарджик. Такива въпроси възникват и по отношение на марките цигари с оглед на това, че отново лидер остава една и съща компания.\" Цацаров поясни, че усилията на прокуратурата и на МВР са свързани не само с противодействието на незаконната търговия с цигари. \"Това е само един от спектрите на нашата работа. Само снощи са задържани 32 кг хероин“, допълни той. Според Цацаров не е възможно тези резултати да бъдат постигнати, ако липсва партньорството между държавните органи и бизнеса, който е заинтересуван да работи на светло.", "date": "2018.02.05", "title": "Вкупом се похвалиха за борбата срещу контрабандата"}
{"url": "http://clubz.bg/63804-rusiq_vryshta_politkomisarite_v_armiqta", "text": "В руската армия ще бъде създадено   То се създава на база съществуващите \"възпитателни структури\", съобщи Интерфакс, като се позова на заместник-председателя на Обществения съвет при Министерството на отбраната на Русия Александър Каншин.  По думите му новият орган ще се сформира на основата на действащото сега   но не става дума просто за преименуване. Военно-политическото управление е съществувало в съветската армия от 1919 до 1991 година. Наименованието на структурата нееднократно е било променяно. Неин предшественик е било създаденото през 1918 година Всерусийско бюро на военните комисари. В българската армия преди 1989 г. също работеха политически офицери,   както пише историкът Любомир Огнянов в книгата си \"Политическата система в България\". Към 1950 година кръстените впоследствие накратко ЗКПЧ   са наброявали около 2000 души, по-късно броят им нараства. Червената армия е окупатор. Другаде е освободителка, но в България не Армията е поставена под контрола на Военния отдел на ЦК на БКП и Политическото управление в структурата на самата армия, функционират и местни военни отдели на БКП. Още през 1949 година 63% от офицерите са членове на БКП, а други 7% – на комсомола. През 1948 г. е въведено обръщението \"другарю\" и петолъчки на кокардите, копчетата и пагоните, от 1949 г. в армията открито действат организации на БКП. ", "date": "2018.02.05", "title": "Русия връща политкомисарите в армията"}
{"url": "http://clubz.bg/63781-trymp_fbr_vodi_lov_na_veshtici_az_sym_nevinen", "text": "Конгресмени от Демократическата партия призоваха президента Доналд Тръмп да уважава правилата в правовата държава и да не уволнява шефовете на разследването за руската намеса в изборите през 2016 г. и за връзки на хора от екипа на Тръмп с руски чиновници, предаде АФП. Забележката му бе по повод заканите, че Тръмп може да уволни спецпрокурора Боб Мълър и заместник-министъра на правосъдието Род Розенстайн. Опасенията за подобна стъпка от страна на президента се засилиха, след като в петък бе публикаван секретен доклад от Комисията по разузнаването на Конгреса по разследването на руската намеса, от който личи, че   за президентските избори. Вчера от имението си във Флорида Доналд Тръмп коментира в туитър, че публикуваният документ показва, че разследването на Мълър е   и  , а аз съм  . Според сенатора демократ Адам Шиф обаче целта с публикуването на доклада от разузнавателната комисия е да се дискредитират ФБР и спецпрокурорът Мълър. Демократите отиват и по-далеч, като заявяват, че ако републиканците вземат страната на Тръмп в битката срещу ФБР, това означава, че ще настъпи конституционна криза в страната. Засега конгресмените от Републиканската партия запазват поне формален неутралитет и не подкрепят ничия страна в спора. Сенаторът Трей Гоуди, член на Комисията по разузнаването на Конгреса и един от съставителите на поверителния доклад, отхвърли всякаква възможност за уволнение на Мълър или Розенстайн. През неделния ден коментар направи и бившият директор на ЦРУ и министър на отбраната по времето на Барак Обама Леон Панета. Той обяви, че Тръмп ще направи  , ако  уволни Мълър и Розенстайн, защото това  . Демократите се ангажираха да работят от тази седмица за разсекретяването на друг документ, с който се оневиняват разследващите, за които във вече публикувания четиристраничен документ от Комисията по разузнаването се твърди, че са превишили правата си във връзка с руската намеса.", "date": "2018.02.05", "title": "Тръмп: ФБР води \"лов на вещици\", аз съм невинен"}
{"url": "http://clubz.bg/63800-spektakylyt_superboul_v_snimki", "text": "\"Филаделфия Игълс\" триумфира в 52-рото издание на финала по американски футбол Супербоул след впечатлявяща победа срещу \"Ню Инглънд Пейтриътс\" с 41:33 в Минеаполис. \"Филаделфия Игълс\" детронира \"Ню Инглънд\" и спечели Супербоул (СНИМКИ) \"Орлите\" за първи път печелят титлата, те свалиха от трона \"патриотите\", които бяха считани за фаворити, но отстъпиха в мач, който приличаше на престрелка. За радост на неутралните фенове... Двубоят ще се запомни и с шоуто на полувремето, поверено на Джъстин Тимбърлейк. Певецът използва няколко сцени, един куп танцьори, а в края на 15-минутния си концерт се качи и на трибуните. В най-вълнуващия момент от изпълнението на Тимбърлейк на холограма се появи Принс, а стадионът отвътре и отвън бе оцветен в лилаво - любимия цвят на починалия поп идол. Двамата дори \"направиха\" дует за кратко, а стадионът избухна.   беше голям фен на американския футбол, а в близкото минало също е пял на полувремето на Супербоул. След края на сблъсъка десетки хиляди фенове на \"орлите\" излязоха да пируват по улиците на Филаделфия. Купонът продължи до среднощ. Имаше и поражения - счупени витрини на магазини и пъбове, обърнати коли, потрошени светофари и улични лампи... Местната власт реагира бързо и прати полиция да се справя с вилнеещите. Няма ранени, но има задържани. А празненствата няма да свършат скоро - утре новите шампиони ще направят парад из Филаделфия. Вижте снимки от Супербоул - отпреди мача, по време на сблъсъка, от награждаването и лудата фиеста във Фили.  ", "date": "2018.02.05", "title": "Спектакълът Супербоул в снимки"}
{"url": "http://clubz.bg/63784-bojko_atanasov_prokurorite_po_ktb_poluchiha_bonus_ot_cacarov", "text": "Всички действащи по делото КТБ прокурори и следователи са получили своя кариерен бонус, който им е  Това каза пред Сашо Диков и тв Би Ай Ти Бойко Атанасов - следователят, който навремето заговори, че в Софийската градска прокуратура действа \"шпицкоманда\". Няма шпицкоманда - Цацаров е прав, следовател Атанасов лъже. Точка Атанасов, на чиято глава оттогава се струпаха куп проблеми, изреди: Атанасов бе гост при Диков, за да разкаже, че в - водещия прокурор по КТБ, който междувременно оглави спецпрокуратурата, а делото бе преобразувано в \"организирана престъпна група\" само и само да отиде с него там. Самият Атанасов пък обвинява Гешев в \"пазарлъци с организирани престъпни групи\", \"срамни споразумения\"   и \"много смущаващи\" факти. От 7 ноември следователят разкри, че е предоставил цялата информация на ВКП и до 4 февруари не е уведомен \"за действия по отношение на това лице\". Атанасов каза, че тези материали ги имал преди края на разследването \"КТБ\", но не ги подал преди това, за да не бъде упрекнат от ръководството на прокуратурата, че влияе. Затва пък Гешев се ожалил от него, стана ясно снощи. Той допълни, че копия от материалите (за работата на етичните комисии срещу него, бел. ред.) не са му дадени, въпреки че ги е искал дори и през съда. Прокурорът по КТБ: Бойко Атанасов, като се снима до кофи за боклук, добре му се получава  Клуб Z припомня, че между Бойко Атанасов и Иван Гешев има \"топла любов\" още откакто следователят в период на други ехтящи правосъдни скандали като \"Белведере\" и \"Двете каки\", даде поредица от интервюта пред \"Биволъ\". Той обвини главния прокурор, че има \"шпицкоманда\" в СГП  и държи на трупчета проверки срещу \"неизвестен извършител\", което най-често са видни политици. Така те са държани в зависимост пред угрозата да се размразят във всеки един момент. Следователят, заговорил за \"шпицкоманда на Цацаров\", е подслушван незаконно По казуса с \"шпицкомандата\" ВСС се произнесе, че такова нещо няма, не е имало и няма и да има. А пък група от над 10 следователи и прокурори дойде в Съвета да заклейми Атанасов и спонтанно да защити главния прокурор - предвождаше ги именно Иван Гешев. Прокурорът по КТБ: Бойко Атанасов, като се снима до кофи за боклук, добре му се получава  Следователят, заговорил за \"шпицкоманда на Цацаров\", е подслушван незаконно", "date": "2018.02.05", "title": "Бойко Атанасов: Прокурорите по КТБ получиха бонус от Цацаров"}
{"url": "http://clubz.bg/63802-atentator_ot_parij_za_myusyulmanite_nqma_prezumpciq_za_nevinnost", "text": "Единственият оцелял от атентатите в Париж през 2015 г. терорист Салах Абдеслам се яви днес пред съда в Брюксел. Той отказа да отговаря на въпроси и заяви, че европейскитe съдилища отказват на мюсюлманите презумпцията за невинност. Големият въпрос беше - дали той ще проговори пред съда. Тази нощ терористът бе изведен от затвора край френската столица и бе откаран с конвой към Белгия. Брюксел е поставен под засилени мерки за сигурност заради опасенията от нов атентат покрай делото в Съдебната палата в столицата. Експерти коментират, че освен от терористичен удар, белгийските власти се опасяват също  или опция за бягство. Абдеслам трябвало да стреля с автомат из Брюксел, докато бомби гърмят в метрото и на летището Делото ще продължи четири дни и е свързано с престрелка в Брюксел след атентатите във френската столица. Абдеслам успя да се върне в Брюксел след парижките атентати и се укриваше повече от три месеца. При полицейска проверка на адрес той и негови съучастници откриха стрелба. Делото срещу Абдеслам в Белгия се води по този случай. Ако бъде признат за виновен, той и негов съучастник са заплашени от по 40 години затвор за опит за убийство с терористични подбуди. Френските власти пък смятат, че 28-годишния Абдеслам е играл ключова роля в организирането и провеждането на атентатите в Париж на 15 ноември 2015 г., когато бяха убити 130 души. Брат му Бахрейн пък беше сред терористите, които се самовзривиха при атаките. Делото във Франция обаче се очаква да започне най-рано през 2019 г.  ", "date": "2018.02.05", "title": "Атентатор от Париж: За мюсюлманите няма презумпция за невинност"}
{"url": "http://clubz.bg/63801-franciq_shte_obezvrejda_falshivite_novini_sys_zakon", "text": "Френските власти са подготвили ново законодателство, което ще позволи да се справят бързо с фалшивите новини по време на избори. Новината съобщи министърът на културата Франсоаз Нисан пред авторитетното \"Журнал дьо Диманш\". Законопроектът за противодействие на фалшивите новини в интернет трябва да е приет до края на тази година. Папата: Пазете се от змийските тактики на фалшивите новини Според нея новите съдебни процедури, предвидени в законодателството, ще позволят на властите да действат много бързо, когато фалшивата новина стане   особено по време на избори. Законопроектът идва, след като руски хакери и тролове се опитаха да спрат президента Емануел Макрон да бъде избран миналата година. Габриел пита Европа какво да прави с фалшивите новини През април м.г. предизборната кампания на Макрон - тогава фаворит за втория тур на президентските избори във Франция, стана обект на атака от хакери. Обоснованите предположения бяха, че групировката за кибершпионаж е свързана с руското военно разузнаване. След избирането си Макрон обяви, че ще бъдат подготвени правила за действие срещу фалшивите новини, които ще задължат социалните платформи да бъдат много по-прозрачни по отношение на спонсорираното съдържание. Сред предложенията е да се разкриват имената на спонсорите. Хюстън, имаме проблем! Фалшиви новини дебнат отвсякъде Габриел пита Европа какво да прави с фалшивите новини Хюстън, имаме проблем! Фалшиви новини дебнат отвсякъде", "date": "2018.02.05", "title": "Франция ще обезврежда фалшивите новини със закон"}
{"url": "http://clubz.bg/63803-neno_lying_protest_sreshtu_neno_dimov_prekysna_ekoforum_video", "text": "Neno is Lying! Neno, resign! Save Pirin! (\"Нено лъже!\", \"Нено, подай оставка!\", \"Спаси Пирин!\") С тези лозунги група протестиращи природозащитници успяха да проникнат в зала \"Джон Атанасов\" в \"София Тех парк\", където се провеждаше Европейският форум по екоиновации за качество на въздуха. Събитието е организирано от Европейската комисия и Министерството на околната среда и водите в рамките на българското председателство на Съвета на ЕС. Участници във форума са Даниел Кайеха Креспо, директор на Генерална дирекция по околна среда на ЕК, председателят на комисията по околната среда и водите в Народното събрание Ивелина Василева, както и евродепутатът Искра Михайлова. Преследват Нено Димов по срещи на председателството с искане за оставка Протестиращи посрещнаха участниците в събитието пред залата. Те носеха популярните от редовните протести лозунги, които настояват Министерският съвет да отмени своето решение от 28 декември, с което промени Плана за управление на Национален парк \"Пирин\" без екооценка. Всеки четвъртък в София се провеждат протести по този повод, които настояват и за оставката на министър Нено Димов.  Официалните лица обаче заобиколиха протестиращите и влязоха през друг вход. Няколко от активистите са успели да проникнат в залата, където изчакаха министър Димов да се качи на сцената, за да открие форума. Neno is Lying!, извика един от тях, а други обградиха трибуната и издигнаха написани предварително лозунги за Пирин и за оставката на Нено Димов. Министърът реагира хладнокръвно. По-късно коментира, че се радва на всички протести, защото е живял в миналото в режим, който не е позволявал изказването на различно мнение. Протест днес пред Столичната община заради мръсния въздух Протест срещу Нено Димов и решението за Пирин ще има и този четвъртък вечерта в 18:30 часа. Успоредно се организират и протести срещу мръсния въздух.       Протест днес пред Столичната община заради мръсния въздух", "date": "2018.02.05", "title": "Neno is lying! - протест срещу Нено Димов прекъсна екофорум (ВИДЕО)"}
{"url": "http://clubz.bg/63775-naj_syshtestvenoto_narochno_e_nevidimo_za_ochite", "text": "В България е почти традиция спорни, но важни закони да се приемат точно в моменти, когато гражданско общество е разделено по други болезнени теми. Един съвсем пресен пример, за който малцина разбраха, са гласуваните промени в Закона за банковата несъстоятелност. Предложени в края на миналата година не от кой да е, а от Делян Пеевски. Естествено, това се случваше тихомълком, докато ние гледахме зрелищен спор за “антикорупционния“ закон и чакахме с нетърпение новогодишните празници. Най-шумните дебати в началото на годината са два – за Истанбулската Конвенция и за Националния парк \"Пирин“. Докато всички са вкопчили зъби и нокти в тезите си по тези две горещи теми, представителите на институциите се възползват от ситуацията, за да гласуват спорни промени, без ние изобщо да обърнем внимание на действията им. По същия начин бяха улеснени строежите върху крайбрежните земеделски земи по твърде странен начин – с промени в един закон, който урежда материя от друг. Президентът наложи вето на тази промяна и сега очакваме повторното гласуване. Масовият човек - по-силен, по-гръмогласен, по-опасен от всякога Дали практиката гражданското общество да бъде лишавано от възможността да реагира навременно и информирано ще се утвърди като институционална традиция? Силно се надявам отговорът да е отрицателен. Важното обаче е, че отново сме в неведение и нямаме време дори да осмислим онова, което навярно няма и да достигне като информация до повечето от нас. Дори и когато научим за някое действие, то водените дебати са фасадни, в тях няма конструктивен и полезен спор, който да изясни фактите и становищата. Крясъци има, но няма ясни „За“ и „Против“ поради липсата на първата и най-важна предпоставка за един дебат - определянето на конкретния проблем и съгласието по базовите понятия, които ще се използват като аргументи. Управляващата коалиция, опозицията и президентът обезсмислят усилията на гражданите, като използват създалата се суматоха за две неща: продължаване на развихрилата се рейтингова война и по-важното, което убягва на мнозина - приемането на спорни закони. За тях обаче властите са единни. Не спорят много-много. Не е удачно и не е честно към гражданите важни промени да бъдат вмъквани в последните редове, при това на друг закон. Този любим съмнителен похват бе използван и сега - чрез преходните и заключителните разпоредби в Закона за посевния и посадъчния материал депутатите промениха Закона за опазване на земеделските земи (ЗОЗЗ). Така те улесниха хората, които възнамеряват да застрояват земеделски парцели със сменено предназначение. В операцията не участва само ДПС, които са против заради засадените с тютюн площи обработвани предимно от избирателите им. Резултатът е, че земите по българското крайбрежие, а и не само, се сдобиха с още една \"вратичка\" да бъдат бетонирани. Мислите, че ще се измъкнете? Не, ще трябва да плащате Гражданите обаче не разбрахме защо и как се стигна до такова решение. Тази промяна противоречи на алинея първа от чл. 2 от Закона за опазване на земеделските земи, която гласи, че: “Земеделските земи са основно национално богатство и се използват само за земеделски цели“. Алинея втора от чл. 21 от Конституцията е още по-ясен: “Обработваемата земя се използва само за земеделски цели. Промяна на нейното предназначение се допуска по изключение при доказана нужда и при условия и по ред, определени със закон”. Закон, закон, ама в някой друг закон. Някъде в последните редове. Кой разбрал, разбрал. Направената промяна,  , е противоречива и вероятно това е причината депутатите да не посмеят да я включат в самия закон за опазване на земеделските земи.  Иначе би било прекалено очевидно и навярно щеше да предизвиква реакции от медиите и от гражданите. Президентът Румен Радев все пак забеляза тази нередност и наложи вето на тази част от закона. Което изобщо не означава, че мнозинството в Народното събрание не може да си прегласува каквото си е наумило. Докато скандираме лозунги за спасението на горите и животинските видове в Национален парк “Пирин”, такава реакция за запазването на земеделските земи няма. Навярно няма и да има, докато не започне самото застрояване на останалите крайбрежни зони. А и няма общество, което да прелива от енергия и да има ресурса да протестира за абсолютно всяко безобразие. Политиците подклаждат дебатите за Истанбулската конвенция и Пирин, които сами по себе си са признак за живо гражданско общество, и така се измъкват от неудобните въпроси за застрояването на земеделските земи. На практика властта се крие зад плакатите от другите протести и така ни лишава от възможността да бъдем неин коректив. Някой ден, когато гражданското ни общество порасне и се научи да чете между редовете, вместо да се вкопчва само в горещите за момента теми, то ще започне само да определя дневния ред. Тогава ще успее да изкорени чувството за безнаказаност на политиците и любимия им навик да взимат решения на сянка. Нявярно ще минат години преди това да се случи, но междувременно трябва да се научим, че докато надигаме глава и гледаме в една посока, трябва да си пазим гърба. И да не позволяваме толкова важни теми да ни се изплъзват под носа. Марая Цветкова иска връстниците й да се интересуват от политика Мислите, че ще се измъкнете? Не, ще трябва да плащате Марая Цветкова иска връстниците й да се интересуват от политика", "date": "2018.02.05", "title": "Най-същественото (нарочно) е невидимо за очите"}
{"url": "http://clubz.bg/63782-turciq_vyrvi_kym_sultanat", "text": "Нима някой наистина се съмнява в това, че при управлението на Реджеп Тайип Ердоган Турция се е превърнала в автократична държава, пита швейцарският вестник   (НЦЦ). В статия под заглавие   се казва, че апологетите на ислямистко-националистическия режим в Анкара обичат да обявяват всичко, което се случва в днешна Турция, за законно. Формално това отговаря на истината, защото реформираната през 2017 година конституция дава право на президента да управлява с декрети, подминавайки парламента. И тъй като извънредното положение, което бе въведено след опита за преврат през 2016 г., беше удължено за шести път, Ердоган на практика може да прави каквото си поиска, пише изданието. Наскоро той например издаде декрет 696. В него  се казва, че всеки гражданин, който е участвал в потушаването на опита за преврат през 2016 г. или в борбата срещу „терористични действия и техните последици\", ще се ползва с пълен имунитет за действията си. Турската опозиция с право нарича това \"картбланш за политически мотивирано насилие\", пише НЦЦ и обяснява: След опита за преврат преди година и половина близо една трета от съдиите и прокурорите и общо над 5500 служители в областта на правосъдието в Турция бяха отстранени от служба или арестувани. Двама от членовете на Конституционния съд също бяха задържани. Според наблюдатели цялото професионално съсловие е деморализирано и изпитва страх. И неслучайно. Така адвокати, които представляват или дори само съветват предполагаеми  , могат и сами да бъдат подведени под обвинение в тероризъм. Същото се отнася и до съдиите, които явно трябва да се подчиняват на политическите цели на правителството, вместо да се произнасят по съвест. Малцина са онези турци, които се осмеляват открито да критикуват президента Ердоган и правителството му. Един от тях е Метин Фейзиоглу. \"Всеки ден получавам смъртни заплахи\", казва президентът на Съюза на турските адвокатски колегии. В интервюто за швейцарското издание Метин Фейзиоглу описва днешна Турция като \"диктаторска система, в която всеки може да стане жертва на своеволията на Ердоган\". Тъй като мнозинството живее в страх, а поради това и в послушание, президентът няма нужда да казва нищо, за да продължи да налага властта си, твърди юристът. Метин Фейзиоглу не се бои да критикува управляващите въпреки заплахите. Фейзиоглу упреква Ердоган, че с демонтирането на правовата държава върши  на иначе оправданата битка срещу тероризма. Въпреки разтърсващата картина на правовата държава в Турция, рисувана от юриста, той самият продължава да таи надежди за едно по-добро бъдеще.", "date": "2018.02.05", "title": "Турция върви към султанат"}
{"url": "http://clubz.bg/63790-biznesmenyt_stefan_sharlopov_izdyhna_v_synq_si", "text": "Бизнесменът Стефан Шарлопов, собственик на верига хотели \"Шарлопов комплекс\", е починал тази нощ в съня си. 55-годишният предприемач е натрупал състояние от инвестициите си в минерални води, пакетирани храни и строителство. Има пет деца от двата си брака, като дъщеря му от първия брак - Ева Шарлопова-Гергинова (30 г.), е изпълнителен директор на \"Шарлопов груп\". Освен Ева има още две дъщери - Бояна (18 г.), Стефани (16 г.), както и близнаците Георги и Илия, които са на осем години. Шарлопов е роден е на 14 октомври 1962 г. в Бургас. Завършва българска филология във Великотърновския университет и след това за кратко работи като журналист в икономически издания в София. В интервю за списание ELLE обяснява защо е напуснал журналистиката през 1988 г. Преди хотелите има друга предистория.  През 1989 г. започва частен бизнес, като се занимава с различни финансови дейности до 1993 г. Две години по-късно създава   - компания за производство на трайни пакетирани сладкиши с фабрика в Елин Пелин. Създава марките  и над 10 години е мажоритарен собственик и председател на съвета на директорите на фирмата за бутилиране на минерална вода   и др. \n\tОсвен в храни и строителство Шарлопов е известен инвеститор в туризма. Той е сред учредителите на Национално движение \"Българско наследство\". Председател е на управителния съвет на Българския съюз по балнеология и СПА и собственик на веригата \"Шарлопов хотелс\". ", "date": "2018.02.05", "title": "Бизнесменът Стефан Шарлопов издъхна в съня си"}
{"url": "http://clubz.bg/63786-protest_v_burgas_na_10_fevruari_zaradi_nasilie_v_detska_gradina", "text": "Детската градина в Бургас, в която беше заснето видео с насилие от възпитателки над деца, вече е със сменена управа. Нов директор и нови учители застъпват от днес в  в Бургас, след като заснето със скрита камера видео показа как \"госпожи\" малтретират децата там.  \"Госпожи\" удрят шамари на деца в ОДЗ \"Брезичка\" в Бургас До обявяването на конкурс е назначен временно изпълняващ длъжността директор. На мястото на трите учителки, подали оставка, също има назначени нови възпитатели. От днес психолози от Агенцията за закрила на детето ще помагат на децата да преодолеят стреса от агресията на учителите, съобщи БНТ. Досегашната директорка на детската градина е излязла в пенсия. Прокуратурата и Агенцията за закрила на детето изясняват всички обстоятелства около скандалния случай. Предстои  Междувременно от Националния инициативен комитет за качествена и иновативна образователна система са изпратили протестно писмо до кмета на Бургас Димитър Николов, предаде БНР. В него се настоява при подобни случаи на брутално отношение към децата учителите да не подават молби за напускане, а да бъдат дисциплинарно уволнявани. От Инициативния комитет подготвят протест на 10 февруари.", "date": "2018.02.05", "title": "Протест в Бургас на 10 февруари заради насилие в детска градина"}
{"url": "http://clubz.bg/63778-kakvo_spira_bylgariq_po_pytq_za_shengen_i_evroto", "text": "В момент, когато ЕС се съвзема след множество кризи и чертае пътя си напред, някои страни членки откриват, че не са толкова добре дошли по общия път. Това съобщава агенция \"Блумбърг\" в статия под заглавие  България се стреми да се присъедини към еврозоната, както и към Шенгенското пространство за свободно движение и покрива критериите за напредък и в двете области. И в двата случая обаче резервираното отношение по този въпрос в някои по-богати страни от ЕС забавя процеса, отбелязва \"Блумбърг\" в статията, публикувана на сайта bloombergquint.com Бившата комунистическа страна, която подсилва стратегическият югоизточен фланг на ЕС, представлява тест за усилията на блока за по-тясна интеграция с цел да се справи с предизвикателства като засилващия се глобален протекционизъм и заплахата от нова бежанска вълна от Близкия изток и Африка. В комбинация с укрепването на еврозоната, ЕС цели да гарантира запазване на икономическото си влияние след изтеглянето на Великобритания след малко повече от година. Проф. Стив Ханке: Да живее левът! Не ви трябва еврозона , заяви външната министърка Екатерина Захариева в интервю в Брюксел на 30 януари.  , добави тя. Германия, която още страда след 10-годишна борба с предизвиканата от Гърция дългова криза, помага да се сложи спирачка на българските аспирации към еврото. Холандия, в която действа силна антиимиграционна партия и Франция, която през последните години пострада от големи терористични нападения, са сред страните, които действат като спирачка на всяко разширяване на Шенген, според цитирани от Блумбърг анонимни служители в Брюксел, Берлин и София. Миналия юни германската канцлерка Ангела Меркел заяви, че иска България да се присъедини към еврозоната \"възможно най-скоро\", но сегашните спънки в процеса разкриват често срещаното в ЕС разминаване между политическите декларации и превръщането им политическа реалност - особено когато става дума за финанси. Гърция често се сблъскваше с подобни ситуации по време на преговорите за спасителна финансова помощ. България, която планира да кандидатства за влизане във валутно-курсовия механизъм, известен като ERM-2 и който е част от пътя за присъединяване към еврозоната, изпълнява всички икономически изисквания. Националната валута, левът, вече е обвързан с еврото. Държавният дълг е доста под средния за еврозоната и под максималното равнище, определено от ЕС. Страната има бюджетен излишък и е достатъчно далеч от европейския лимит от 3% от БВП за бюджетните дефицити. Бавария срещу бърз прием на България в Шенген Балканската страна изпълнява отлично и всички изисквания за присъединяване към Шенген. През септември председателят на Европейската комисия Жан-Клод Юнкер заяви, че България и Румъния трябва да станат част от Шенген   защото изпълняват всички изисквания. Министър Захариева заяви, че страната е готова да се присъедини към Шенген Тактиките на Берлин за отлагане по валутния въпрос са комбинирани с продължаващ процес на оценка на годността на България за присъединяване към 19-членната еврозона, извършван от Европейската централна банка (ЕЦБ). Германското финансово министерство приветства \"проявения от страни членки интерес към присъединяването към еврозоната\", но подчерта, че ЕЦБ трябва да приключи оценката си. Тази подробна оценка трябва да включва аспекти на устойчивостта, подчерта говорител на министерството на финансите в Берлин. Според говорител на ЕЦБ банката работи по оценката и се очаква тя да бъде публикувана през май. Ще има ли повишаване на цените, ако приемем еврото? Някои официални представители казват, че опасенията за готовността на България за присъединяване към единната валута произтичат от опасността от инфлация, свързана със силния икономически растеж в страната и изискванията на банковия съюз на ЕС да се предотвратява финансова нестабилност. \n\tДруги представители сочат равнището на корупция в България - най-лошото в ЕС, според \"Трансперънси интернешънъл\". Те казват, че еврозоната трябва да гледа отвъд твърдите икономическите критерии и да отчита силата на националните институции, когато обмисля дали да отвори вратите си за нови членове. \n\t\"Блумбърг\" припомня изявлението на финансовия министър Владислав Горанов от 11 януари, че правителството планира до средата на годината официално да кандидатства за влизане в ERM-2 и че ако се гледат чисто официалните критерии, София е \"отличен ученик\". Бавария срещу бърз прием на България в Шенген Ще има ли повишаване на цените, ако приемем еврото?", "date": "2018.02.05", "title": "Какво спира България по пътя за Шенген и еврото?"}
{"url": "http://clubz.bg/63783-momchil_nekov_shte_bori_po_malkoto_shokolad_v_shokolada", "text": "Българският едвродепутат Момчил Неков се е заел с двойния стандарт на корпорациите при производството на стоки за Източна и Западна Европа. Според депутата, който през миналата седмица е организирал и конференция по темата,  Фирмите обаче ползвали пропуски в законодателството. Порожанов в акция - сравнява 30 храни от Австрия и Германия с български В присъствието на омбудсмана Мая Манолова и шефа на Комисията за защита на потребителите Димитър Маргаритов младият политик предложил няколко основни промени: Първо, изследванията, за които от ЕК са отпуснати 2 млн. евро, да приключат в спешен порядък до края на 2018 г. Той има и революционен план - този мегаорган за защита на потребителите да е дислоциран в София. След това той ще настоява да се промени и директивата от 2005 г.  Неков дава гратисен период производителите, които правят такива  . Можело да пише \"българска\", \"чешка\", \"немска\", предлага младият благоевградчанин. И все пак ги има: разликите в храните Той каза, че е много ясно разделението - то е по оста Западна - Източна Европа. От интервюто му стана ясно, че освен с храните се е заел и с комисионите от една и съща банка, чиито размер също се различава от Запада и при нас. И все пак ги има: разликите в храните", "date": "2018.02.05", "title": "Момчил Неков ще бори по-малкото шоколад в шоколада"}
{"url": "http://clubz.bg/63785-kurc_e_protiv_plashtaniqta_za_stranite_ot_iztochna_evropa", "text": "Австрийският канцлер Себастиан Курц се обяви против увеличаване на вноските на страните членки в бюджета на ЕС след излизането на Великобритания от общността, а иска орязване на някои програми, най-вече плащания за страни от Източна Европа. Курц, чиято страна ще поеме председателството на ЕС през юли след България, заявява това в интервю в днешния брой на в. , цитирано от Франс прес.  Припомняме, че един от приоритетите на българското председателство е кохезионната политика на ЕС и запазването на програмите за финансиране на различни сектори от икономиката. Австрия иска ЕС   и   различните си програми, за да прави икономии, тъй като средствата ще намалеят след \"Брекзит\", посочва австрийският канцлер.  В преговорите за бюджета след 2020 г. той възнамерява \"твърдо да представлява\" лагера на нетните вносители заедно с холандския премиер Марк Рюте. Запитан дали Полша и Унгария, които са сред нетните получатели на европейски фондове, трябва да очакват намаляване на плащанията, канцлерът признава, че по тази тема \"има силно разминаване на гледната точка\" с унгарския премиер Виктор Орбан, съобщава БТА. Наскоро Курц прие във Виена своя унгарски колега и съсед, изразявайки близки виждания с него по множество въпроси, включително твърда миграционна политика на контрол по външните граници на ЕС. Сред другите европейски програми, които според него трябва да бъдат преразгледани, той посочва  , предвидени от ЕС за сближаване с Турция. Според ЕК излизането на Великобритания, която е нетен вносител в бюджета на ЕС, ще предизвика финансова дупка от 12 до 13 милиарда евро годишно.", "date": "2018.02.05", "title": "Курц е против плащанията за страните от Източна Европа"}
{"url": "http://clubz.bg/63780-filadelfiq_igyls_detronira_nyu_inglynd_i_specheli_superboul_snimki", "text": "\"Филаделфия Игълс\" надви с 41:33 \"Ню Инглънд Пейтриътс\" на финала по американски футбол Супербоул в Минеаполис, щата Минесота. \"Орлите\" изненадващо детронираха далеч по-титулувания си съперник в драматичен мач, в който бяха подобрени няколко офанзивни рекорда, а зрелищната и открита игра властваше над защитната. Това е първа титла за \"Филаделфия Игълс\" в историята. \"Ню Инглънд\" има пет от недостижимите в близко бъдеще 10 финала. След края на страхотния мач, игран пред близо 70 хиляди зрители на стадион US Bank, десетки хиляди излязоха по улиците на Филаделфия да празнуват. Ясно е, че там няма да се спи. На полувремето запомнящо се шоу изнесе Джъстин Тимбърлейк - едно от най-добрите в 52-годишната история на най-голямото спортно събитие в Америка. За най-полезен играч беше избран куотърбекът на новите шампиони Ник Фоулс, който подаде за три тъчдауна, сам отбеляза един след триково изпълнение, а точните му пасове достигнаха общо 373 ярда. Историята на 29-годишния плеймейкър вдъхновява Америка тези дни. Фоулс стартира преди няколко години във Филаделфия, но после беше даден на друг тим, кариерата му тръгна надолу, а в края на 2015 г. е бил пред отказване. Доведеният му брат го убедил да направи още един опит. Супербоул по време на упадък През миналата година се завърна в \"Игълс\", за да бъде резерва на титуляря Карсън Уенц. В началото на декември обаче Уенц скъса коленни връзки и Фоулс трябваше да довърши сезона. Той го направи блестящо и сега е сред спортните герои отвъд океана. Двата отбора преодоляха в нападение общо 1151 ярда, което е рекорд не само на Супербоул, а въобще на плейофи в Националната футболна лига на САЩ (НФЛ). Все пак защитата на \"орлите\" се намеси в ключов момент, като блокира и отне топката на куотърбека на \"патриотите\" Том Брейди при резултат 38:33 към края на мача. След това \"Филаделфия\" отбеляза още три точки. А величието Брейди имаше една финална атака за пореден паметен обрат в изумителната си кариера, но този път не успя. Един от най-популярните спортисти в САЩ записа три тъчдауна и постави пореден рекорд на Супербоул с 505 ярда от ръката му, ала този път това не се оказа достатъчно. \"Патриотите\", които излязоха в мача като тотални фаворити, губеха почти през целия мач, те поведоха с 33:32 в последната четвърт. Още в следващата атака обаче \"орлите\" си върнаха аванса и го удържаха до края с цената и на спорно съдийско решение при последния тъчдаун, с който резултатът стана 38:33..", "date": "2018.02.05", "title": "\"Филаделфия Игълс\" детронира \"Ню Инглънд\" и спечели Супербоул (СНИМКИ)"}
{"url": "http://clubz.bg/63787-kremyl_s_poslanie_kym_biznesa_bez_putin_vsichko_shte_byde_po_losho", "text": "Бизнес омбудсманът на Русия Борис Титов, потенциален кандидат за президентския пост на изборите през март, разговаря в събота в Лондон с 25-30 бизнесмени, които се укриват от руското правосъдие, за да обсъди възможността да се завърнат в родината, пише \"РБК\", цитирана от БТА. Вестникът се позовава на двама участници в срещата, според които Титов предупредил, че без Путин \"всичко ще бъде по-лошо\", но същевременно лобирал и за своята Партия на растежа, която го излъчи за кандидат-президент. Омбудсманът е потвърдил пред изданието, че според него без Владимир Владимирович Русия би била застрашена от    Според политолози Титов изпълнява ролята на посредник за нормализиране на отношенията между руските бизнесмени в чужбина и властта в Москва. Омбудсманът е убеден, че икономическите спорове \"трябва да бъдат решавани не в полето на наказателното, а единствено в полето на гражданското право\", посочва всекидневникът. Кои са олигарсите в “Списъка Путин\"? Действията на Титов се вписват  коментира аналитикът Дмитрий Фетисов. Според него Москва ще прави всичко възможно, за да върне в родината руските капитали - предвид предположението, че непубликуваната част от т. нар. кремълски списък съдържа данни за активите на руския елит в чужбина. Публикуваният на 30 януари доклад на американското министерство на финансите включва 210 души - практически цялото федерално ръководство на Русия и голяма част от бизнес елита. Според Вашингтон тези хора са натрупали богатство или са получили власт заради връзките си с президента Владимир Путин. Сбогом на Резервния фонд на Русия По думите на Фетисов Кремъл се стреми да върне руските капитали в Русия, за да избегне натиск върху едрия бизнес от страна на Запада, \"особено на фона на евентуално втвърдяване на антируските санкции\". Според него Титов разбира това или действа \"по молба директно от Кремъл\". Санкциите намалиха възможността за привличане на западни пари в руската икономика, затова Москва е принудена да създава условия за връщане на капиталите в страната, добавя наблюдателят Андрей Орлов. Според него руските власти може би са предложили на Титов да мотивира предприемачите бегълци с гаранции, че ще останат на свобода, ако \"се върнат в Русия заедно с инвестициите\". Впрочем Орлов смята, че Титов няма ресурси, за да подпомогне избягалите в Лондон едри бизнесмени. Руският съюз на индустриалците и предприемачите не е доволен от предстоящото смекчаване на изискванията в антитерористичното законодателство, предвидено от министерството на съобщенията и комуникациите, пише \"Комерсант\", цитиран от Би Би Си. Т. нар. Закон Яровая, приет миналата година, задължава онлайн фирмите, действащи в страната - руски и чуждестранни, от 1 януари т. г. да пазят данните на потребителите си от Русия и да ги предоставят на властите при поискване. Основните руски мобилни оператори заявяват, че разходите на телекомите за съхранение на трафика ще достигнат 2,2 трилиона рубли. Бизнесът твърди според \"Комерсант\", че дори след очакваното смекчаване изискванията все едно ще оскъпят комуникационните услуги с 12 до 90 на сто и ще погълнат бюджета на операторите, предназначен за инвестиции.  Експерти предлагат да се намалят още повече изискванията за срокове и обеми, в които да се пазят данните. Също и поетапно осъществяване на закона до 2022 г., включително по територии, за да се намали натоварването на руските електроснабдителни мрежи. \"Огромните центрове за съхраняване на данни, които тепърва ще се строят, ще консумират несъпоставимо по-големи количества ток от сегашните\", смята Ирина Левова, експерт от ресорна работна група към руското правителство. Президентът на \"ЕР-Телеком Холдинг\" Андрей Кузяев отбелязва напредък в преговорите и изразява надежда, че бизнесът и властта \"ще успеят да стигнат до компромис и да намерят баланса между държавната сигурност и развитието на дигиталната икономика\". Сбогом на Резервния фонд на Русия", "date": "2018.02.05", "title": "Кремъл с послание към бизнеса: Без Путин \"всичко ще бъде по-лошо\""}
{"url": "http://clubz.bg/63788-protest_dnes_pred_stolichnata_obshtina_zaradi_mrysniq_vyzduh", "text": "Жители на три столични квартала ще протестират пред Столичната община днес срещу мръсния въздух. От \"Красна поляна\", \"Овча купел\" и \"Западен парк\" настояват местната власт да предприеме мерки за намаляване на замърсяването на въздуха с прах от битово отопление. Причинителите на замърсяване на въздуха са различни за различните селища, каза по националното радио проф. Христомир Брънзов, директор на Националния институт по метеорология и хидрология при БАН: Протестът в София   Идеята е шествието да  мине през представителството на Европейския парламент и да стигне до НДК. Качеството на въздуха ще се обсъжда на Европейския форум за екоиновации, който се провежда днес в София. Форумът се организира съвместно от Генералната дирекция \"Околна среда\" на Европейската комисия и българското Министерство на околната среда и водите. \"Надявам се, че това ще бъде последният отоплителен сезон, в който ще могат да бъдат използвани некачествени горива за отопление\", заяви Ивелина Василева, председател на Комисията по околна среда в Народното събрание и бивш екоминистър. От близо 210 000 души на енергийни помощи в България близо 80% използват твърдо гориво за отопление.", "date": "2018.02.05", "title": "Протест днес пред Столичната община заради мръсния въздух"}
