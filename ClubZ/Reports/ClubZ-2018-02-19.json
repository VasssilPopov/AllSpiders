{"url": "http://clubz.bg/64432-ivan_krystev_iztochna_evropa_e_zavladqna_ot_moralna_panika", "text": "Иван Кръстев определя днешните революции не като скок във времето, а като движение в пространството и твърди, че за да постигнеш успех, не са необходими вече обща идеология, политически убеждения или лидер. Прекосяването на границите на ЕС е по-привлекателно от всяка утопия. За много от \"онеправданите на земята\" промяната означава не да се опитват политически да променят своята родина, а просто да я напуснат.  В днешния омрежен, но неравноправен свят миграцията е новата революция – но това не е революцията на масите, както през 20 век, а революция, тласкана от желанието на отделния човек или семейство да напуснат родната страна, пише Кръстев в \"Нойе Цюрихер Цайтунг\" (НЦЦ). Според него, тази революция не е вдъхновена от идеологизираните представи за едно светло бъдеще, а от снимките за реалния живот от другата страна на границата. Спирайки се на последиците от бежанската вълна в Европа, Кръстев твърди, че Източна Европа е овладяна от своего рода морална паника. Хората там вече не разбирали света, в който живеят. Тази всеобща несигурност водела на моменти до колективно безумие. Този факт Кръстев онагледява с примери от България. \"Наскоро родината ми България бе буквално разкъсана от воденето на един сюрреален дебат по това дали да се ратифицира Споразумението за превенция и борба срещу насилието над жени и домашното насилие, известно под името \"Истанбулска конвенция\". Аргументите на правителството, че тази конвенция няма нищо общо с признаването на еднополовите бракове, бяха чисто и просто игнорирани\", пише българският политолог и обяснява това по следния начин: Според Кръстев източноевропейските революции през 1989 година са били първите революции, в които миграцията е играела важна роля. Той цитира известния френски историк Франсоа Фюре, според когото Източна Европа не е родила нито една нова идея по време на революциите от 1989 година. Кръстев изразява съгласие с неговата теза и обяснява това по следния начин: \"През 1989-а източноевропейците мечтаеха не за някакъв нереален перфектен свят. Те мечтаеха за \"нормален живот\" в \"една нормална страна\"\", констатира Кръстев. Днес хората рядко сравняват своя живот с този на съседите. Вместо това те се сравняват с най-заможните жители на планетата, пише той. Българският политолог поантира това по следния начин: \"Който желае децата му да водят икономически стабилно съществувание, ще направи най-добре, ако се погрижи за това те да се родят в Германия, Швеция или Дания.\"", "date": "2018.02.19", "title": "Иван Кръстев: Източна Европа е завладяна от морална паника"}
{"url": "http://clubz.bg/64441-futbolniqt_pedofil_bari_bynel_osyden_na_30_godini_zatvor", "text": "Бившият английски треньор по футбол Бари Бънел бе осъден днес на 30 години затвор заради сексуални посегателства над 12 млади играчи в родината си. Бънел е на 64 г. Случаят му нашумя в края на 2016 г. Но е бил под прицела на правосъдието и преди това. Футболна Англия се тресе от педофилски скандал Треньорът бе признат за виновен от съд в Ливърпул за 50 случая в периода 1979-1991 г. Твърди се, че жертвите му може да са над 100.  В късната есен на 2016-а бивши футболисти намериха сили и почнаха да свидетелстват пред медиите в родината на футбола, така кълбото взе да се разплита. Освен Бънел, излязоха и други имена на треньори-педофили. Скандалът в Англия се разраства: Вече 15 треньори обвинени в педофилия Бари Бънел е работил най-дълго в \"Манчестър Сити\" и \"Крю Алекзандра\", но има и престой в САЩ. След 1995 г. той получава три присъди и излежава престои в затвори   отвъд океана - за същите провинения. Жертвите му са били предимно на възраст между 12 и 15 години. Педофилският скандал в Англия придоби гигантски размери Прокуратурата в Англия представи 86 жалби на жертви, но най-вероятно потърпевшите са повече, коментират английските медии. Скандалът в Англия се разраства: Вече 15 треньори обвинени в педофилия Педофилският скандал в Англия придоби гигантски размери", "date": "2018.02.19", "title": "Футболният педофил Бари Бънел осъден на 30 години затвор"}
{"url": "http://clubz.bg/64436-prezidentyt_chistata_i_svqta_republika_e_dylgosrochna_programa", "text": "Идеалът на Левски за чиста и свята република е дългосрочна програма. Много време трябваше, за да стане България република. А колко още време ще трябва, за да стане тя чиста и свята – това зависи от нас. Това заяви президентът Румен Радев на церемонията пред паметника на Васил Левски в София по повод 145 години от обесването на Апостола на свободата. Радев допълни, че в републиката на Левски \"отечеството не се бърка с бащиния, а законът е един за всички\"   И допълни Церемонията бе предшествана от панахида в църквата \"Св. София\" и литийно шествие.  ", "date": "2018.02.19", "title": "Президентът: Чистата и свята република е дългосрочна програма"}
{"url": "http://clubz.bg/64430-siderov_shte_razsledva_osmanskata_imperiq_za_obesvaneto_na_levski", "text": "\"Символичен контрапроцес\", който да разследва дали османският закон е спазен при осъждането на Васил Левски на смърт, предлага лидерът на \"Атака\" Волен Сидеров. Новата си идея той е съобщил пред Паметника на Апостола, където Сидеров е държал реч по случай 145 години от обесването му. Националистът ще иска специална анкетна комисия в парламента, която да се заеме с казуса, съобщиха от пресцентъра на партията. \"Работата на комисията ще бъде да ревизира съдебния процес срещу Апостола, в резултат на който е бил осъден за криминално престъпление. С това ще се изясни истината за кончината на Апостола. Необходимо е да бъде проверено спазването на приложения закон и правилата на османското правосъдие\", пише в съобщението. Лидерът на \"Атака\" заяви, че трябва този процес в Османската империя да се преразгледа и \"Левски да бъде оневинен, той не е убиец”. Припомня още, че когато се искаше канонизирането на Левски от църквата, имаше код, аргумент, че той е извършил убийство.  ", "date": "2018.02.19", "title": "Сидеров ще разследва Османската империя за обесването на Левски"}
{"url": "http://clubz.bg/64431-turciq_zaplashi_siriq", "text": "Турция заплаши Сирия с война, ако силите на Дамаск влязат в северния сирийски град Африн. Анкара провежда там операция \"Маслинова клонка\" и заплаши да не се помага на кюрдските Сили за защита на народа (YPG) и Партията на демократичния съзю (PYD), които тя смята за разклонения на забранената Кюрдска работническа партия (ПКК).  На 18 февруари агенция Ройтерс съобщи, че кюрдите и режимът на Башар ал-Асад са постигнали споразумение, съгласно което войските на Дамаск ще влязат в Африн. В близките два дни те трябва да заемат редица позиции по границата с Турция, както и в самия град, предвиждат договореностите. Държавният телевизионен канал Аl-Ikhbariya на сирийската телевизия заяви днес, че проправителствените сили скоро ще влязат в Африн. Операцията ще започне \"в рамките на часове\", заяви медията, като се позова на свой кореспондент. Според агенция SANA тяхната задача е да поддържат населението, което да се противопостави на агресията на турския режим и да не позволи на Анкара да окупира територията.  Турция започна военната си операция в Африн на 20 януари. Общо 1641 бойци са \"неутрализирани\" от началото й, според данни на турската армия. Русия, основен поддръжник на режима на Асад, си сътрудничи с Турция в дипломатическите усилия за намиране на решение на продължаващата война в Сирия, пише \"Хюриет\". Около 284 777 деца от сирийски произход са родени в Турция, откакто сирийската криза предизвика масова миграция в страната през 2011 г., каза вътрешният министър Сюлейман Сойлу на 18 февруари. Министърът заяви, че поради гражданската война в Сирия, в Турция има 10 000 деца, които са загубили всичките си роднини.  Освен това студентите от Сирия в турските университети е бил 20 429, докато броят на сирийските ученици, посещаващи училища в Турция, е 669 780. Междувременно УНИЦЕФ съобщи, че близо 350 000 сирийски деца в Турция нямат достъп до образование. Сойлу също така заяви, че в света има 400 000 сираци, които са деца на бежанци и търсещи убежище, чийто брой е над 12 милиона. Има и 23 милиона вътрешно разселени деца по света, отбеляза той. Домът за сираци в Сомалия ще струва общо 550 000 турски лири и отчасти ще бъде финансиран от частния сектор.", "date": "2018.02.19", "title": "Турция заплаши Сирия"}
{"url": "http://clubz.bg/64439-v_srqda_se_proshtavame_s_pavel_panov", "text": "Погребението на Павел Панов е на 21 февруари, сряда, от 11:00 часа в Централните софийски гробища, съобщава официалният сайт на БФС. Един от най-големите в историята на родния футбол почина внезапно вчера вечерта в дома си на 67-годишна възраст.  Внезапно почина Павел Панов От утре, 20 януари, пред сектор А на стадион “Георги Аспарухов” ще има обособено място, където привържениците на “Левски” ще могат да оставят цветя, свещички и шалове в памет на Панов. В последните години той работеше като технически директор на БФС, напоследък заемаше и позицията на шеф на направление \"Детско-юношески футбол\". Освен като велик футболист на \"Левски\" и националния отбор, ще бъде запомнен и като човек с голямо сърце, уважаван във всички клубове.", "date": "2018.02.19", "title": "В сряда се прощаваме с Павел Панов"}
{"url": "http://clubz.bg/64437-da_bylgariq_obqvi_kurs_kym_koaliciq_i_novi_izbori", "text": "\"Да, България\" обяви курс към създаване общ политически съюз с партньорите си от демократичната общност, като целта е борба \"с всички демократични средства\" за предизвикване на предсрочни избори и \"налагане на демократична управленска алтернатива\". Решението е било взето от Националния съвет на партията, проведен вчера. Органът е дал мандат на председателя на \"Да, България\" Христо Иванов да отправи покани за преговори и да постигне споразумение за такъв политически съюз. След провала на парламентарните избори \"Да, България\", ДСБ/Нова република, \"Зелените\", ДЕОС, а в последствие и БЗНС на Николай Ненчев започнаха да излизат със съвместни позиции и акции. Последната формация бе част от Реформаторския блок, но в последствие я напусна. Представители на петте формации и граждани обявиха и проекта \"Български манифест за Европа\". ДСБ, \"Да, България\" и компания с \"Български манифест за Европа\" В резолюцията, приета от Националния съвет на \"Да, България\" се потвърждава, че партията потвърждава оценката си за провала на Рефрматоския блок да наложи реформистки дневен ред в управлението на страната и се казва, че новият политически съюз трябва да стъпи на взаимодействието, постигнато с партньори от изборите насам. Ето пълния текст на решението на \"Да, България\":", "date": "2018.02.19", "title": "\"Да, България\" обяви курс към коалиция и нови избори"}
{"url": "http://clubz.bg/64440-bylgarskite_geroi_sa_i_evropejski_geroi", "text": "Председателят на Народното събрание Цвета Караянчева, председателят на Европейския парламент Антонио Таяни, народни представители и членове на Европейския парламент заедно почетоха \n\tпаметта на Васил Левски. В Брюксел те участваха във възпоменателна церемония по повод 145 години от неговата гибел пред барелефа на Левски на сградата на консулската служба към посолството на България. Това съобщиха от пресцентъра на Народното събрание. Таяни отбеляза, че Левски е европейски герой, личност, бореща се за свободата на своя народ. Той допълни, че посланията на Апостола са актуални и до днес, защото свободата, демокрацията и диалогът са верният път пред Европа и пред всички нас. Ученици от българското училище „Пейо Яворов“ към посолството на Република България изпълниха стихотворения, посветени на Апостола. Поднесени бяха цветя пред барелефа на Васил Левски. ", "date": "2018.02.19", "title": "\"Българските герои са и европейски герои\""}
{"url": "http://clubz.bg/64428-krajba_na_glinen_palec_v_sasht_vyzmuti_kitaj", "text": "Палец от ръката на статуя, която е на не по-малко от 2000 години, е изчезнал, докато е била изложена в музейния институт „Франклин“ във Филаделфия, САЩ. Статуята се оценява на 4,5 млн. долара и е била предоставена временно от Китай на музея, съобщава Би Би Си. Скулптурата е част от така наречената Теракотена армия – 8101 и половина фигури на воини от изпечена глина в човешки размер, датирана от II в. пр. н. е. и погребана с заедно с император Цин Шихуан в Сиан, за да го охранява в задгробния живот. През миналата седмица похитителят на античния палец Майкъл Рохан бе обвинен в кражба и укриване на значимо произведение на изкуството, а след това освободен под парична гаранция до деня на процеса. Според съдебните документи 24-годишният Рохан се е промъкнал в помещението с китайските статуи, което тогава временно е било затворено за посетители, възползвайки се от присъствието си на друго събитие в музея. Както съобщава китайската агенция Синхуа, позовавайки се на информация от ФБР, Рохан се е снимал с мобилния си телефон редом до статуята, след това отчупил палеца на лявата ѝ ръка и се скрил. Музейните служители са открили липсата на 8 януари, а агентите на ФБР бързо открили виновника и ценния палец – крадецът го държал в чекмедже на бюрото си. В понеделник директорът на Центъра за културно наследство в Шънси, държавната организация, изпратила изложбата в САЩ, решително осъди института \"Франклин\" за небрежното му отношение към статуите. Според него Центърът смята да изпрати в САЩ двама свои експерти за оценка на нанесените щети и за ремонта на статуята. Китайските власти ще поискат и изплащането на компенсации. Изложбата, наречена „Теракотените воини на първия император“, ще остане в американския музей до 4 март.", "date": "2018.02.19", "title": "Кражба на глинен палец в САЩ възмути Китай"}
{"url": "http://clubz.bg/64433-reformatorite_iskat_novo_ministerstvo_na_severozapada", "text": "Създаването на специално ново министерство на Северозапада и слабо развитите региони искат от Реформаторския блок и \"Глас Народен\" в писмо до премиера Бойко Борисов. Идеята си от РБ| оповестиха на пресконференция.  По думите му повече от век след Съединението България отново е разделена на север и юг, но по икономически показатели. Зеленогорски и коалицията реанимират старата си идея - да се приеме Закон за инфраструктурните облигации, за да може пенсионните фондове да финансират изграждането на инфраструктурни проекти. По думите му тази практика се използва в много други държави. Борислав Великов от БНД пък обяви как коалицията от години се занимавала с регионална политика, но в последно време тя е занемарена от управляващите.  , каза той. И колегата му от СДС Филип Кирев настоя за икономически мерки като данъчни облекчения, за фирмите, които реинвестират печалбата си в региона, създаване на фонд за подкрепа на стартиращи предприятия в слабо развитите райони и други мерки, с които да се спре икономическия крах и обезлюдяването на региона. Всъщност подобна програма за развитие с хоризонт 2014-2020 г. е приета от Министерския съвет още през 2013 г. През 2016 г. пък бе предложена Целенасочена инвестиционна програма в подкрепа на развитието на Северозападна България, Родопите, Странджа-Сакар, пограничните, планинските и полупланинските слабо развити райони, чийто проект е в сайта на регионалното министерство. Какво е изпълнено по тези документи - не е съвсем ясно.", "date": "2018.02.19", "title": "Реформаторите искат ново министерство - на Северозапада"}
{"url": "http://clubz.bg/64435-remonti_na_ogradata_po_granicata_bez_tyrg", "text": "Договори за изпълнение на дейности за поддръжка на оградата по границата да се сключват от институциите без провеждане на търг. Това е смисълът на промяна в Закона за обществените поръчки, внесена в парламента от депутатите от ГЕРБ Данаил Кирилов и от \"Обединени патриоти\" Христиан Митев.  Става дума за промяна в чл. 13 на ЗОП. Досега без търг и публичен избор на изпълнител по същия закон могат да се сключват договори, свързани с \"инженерни съоръжения от възпрепятстващ тип с цел опазване на държавнага граница\". Самият текст е записан в закона през 2016 г. Сега новото е, че и ремонтите на съоръженията ще минават по същия ред, ако новите правила, предложени от представители на двете управляващи формации, бъдат одобрени от Народното събрание. В четири страници мотиви вносителите разказват историята на строежа на оградата по границата с Турция и големия й успех за спиране на миграционния натиск. Въпреки че според данните броят на нелегалните мигранти е спаднал драстично, ремонти на компрометирани участъци се налагали, защото са \"увреждани умишлено\" от трети лица. Освен това природни стихии също повреждат оградата, трябва и поддръжка на помощна инфраструктура, а тези видове дейности не влизали в гаранционната поддържа на съоръжението. Като мотив да отпаднат обществените поръчки за подобни дейности е споменат и фактът, че през 2017 г. с решение на Министерския съвет оградата стана \"обект от национално значение\", а и търговете удължават сроковете за изпълнение на ремонтни и подобни дейности.", "date": "2018.02.19", "title": "Ремонти на оградата по границата - без търг"}
{"url": "http://clubz.bg/64421-indiq_pyrva_shte_pravi_liniq_s_vakuumniq_vlak_hyperloop", "text": "Индия ще стане първата държава в света с работещ високоскоростен вакуумен влак Hyperloop. съобщи Engadget. Такива поне са надеждите след сключването на споразумение между премиера на страната Нарендра Моди и Ричърд Брансън, собственик на Virgin и Virgin Hyperloop. Hyperloop работи активно от няколко години по концепцията за нов начин на транспорт, който ще е в пъти по-бърз, сигурен и може би евтин от сегашния. Използвайки липсата на триене в затворен свързан тунел, влаковете могат да достигнат скорост до 600-700 км/ч. Вакуумният влак на Илон Мъск с пореден успешен тест Първата линия ще бъде между градовете Пуне и Мумбай, като ще минава и през мумбайското летище. Разстоянието от около 160 км ще се взема за около 25 минути - спрямо 3 часа и половина сега. Това ще направи и транспорта много по-евтин. Все още обаче предстои изследване на това доколко проектът е осъществим. След 6 месеца ще стане ясно дали това наистина е в способностите на Индия до 2028 г., какъвто срок са си поставили сега.", "date": "2018.02.19", "title": "Индия първа ще прави линия с вакуумния влак Hyperloop"}
{"url": "http://clubz.bg/64424-koshlukov_i_svetiqt_sinod_bili_jertva_na_ezika_na_omrazata", "text": "Комисията за защита от дискриминацията е публикувала своя позиция, посветена на речта на омразата. В нея се призовават \"обществеността, институциите, партиите и организациите да спазват високите правозащитни стандарти за цивилизована демократична дискусия и публична критика\".  Дадени са и примери, в които се прекрачват границите в публичното говорене и действия - „Луковмарш“, който често се превръща в трибуна на езика на омразата, особено с насоченост срещу представители на еврейската и други общности. Друг пример за достигането на екстремни позиции е свързан с дебатите около Истанбулската конвенция. Сред пострадалите са и представители на Св. синод, става ясно от мнението на КЗД. Оказва се, че сред засегнатите от езика на омразата освен представителите на Светия синод е и Емил Кошлуков. Защо Кошлуков показва среден пръст в ефир? Срещу Емил Кошлуков имаше организирани протести с искане за оставката му, а след като показа среден пръст в ефир - илюстративно, той трябваше да се извини. Кошлуков с извинение: Не мога да слизам на нивото на тези хора Председател на Комисията за защита от дискриминацията е издигнатата от ГЕРБ Ана Джумалиева. Един от членовете ѝ, чието назначаване предизвика много коментари, е Петър Кичашки. Медии питат президента защо назначи Кичашки в КЗД Ето и последното изречение от позицията: Комисията за защита от дискриминация (КЗД) с тревога констатира ескалация на езика на омразата и дискриминационно отношение заради изказано мнение и заявена ценностна позиция. Като национална контактна точка на ОССЕ за престъпленията от омраза КЗД призовава обществеността, институциите, партиите и организациите да спазват високите правозащитни стандарти за цивилизована демократична дискусия и публична критика. Фундаментален принцип, залегнал както в българската Конституция, така и в Конвенцията за правата на човека и Хартата на основните права на ЕС, е правото на свободно изразяване на мнение. То обаче не е абсолютно и носи със себе си ограничения, особено в случаите, в които това право нарушава правата на другите. Именно това се случва със словото на омразата, което представлява категорична заплаха за достойнството на конкретни личности и цели социални групи. Забраната за враждебно говорене е регламентирана в множество български и международни законови актове, а борбата с нея е обект на многобройни документи и препоръки, които нямат правнообвързващ характер. Констатацията на КЗД за зачестилата употреба на езика на омразата произтича от редица примери в последно време, при които публичното говорене и действие, в т.ч. и в социалните мрежи, ескалира до недопустими крайности, дискриминационни прояви и език на омразата, които могат да предизвикат ограничаване на участието на гражданите в демократичната дискусия в обществото. Сред примерите за подобни прояви КЗД посочва предстоящото провеждане на станалия традиционен „Луковмарш“, който често се превръща в трибуна на езика на омразата, особено с насоченост срещу представители на еврейската и други общности. Друг пример за достигането на екстремни позиции е свързан с дебатите около Истанбулската конвенция. В иначе нормалния разговор и полемики по този важен въпрос, се чуха много крайни позиции, които прекрачиха границата на демократичната дискусия и се трансформираха в език на омразата спрямо определени уязвими групи. В този смисъл КЗД с притеснение отбелязва и зачестилите прояви на ad hominem атаки, целящи да обидят, унизят и засегнат достойнството на личности, които изразяват мнение и отстояват определена позиция в обществото. Отново във връзка с Истанбулската конвенция обект на нападки от такова естество станаха редица общественици, политици и дори представители на Светия синод. Без значение дали изразяват позиция ЗА или ПРОТИВ Конвенцията, различни представители на обществеността са обект на груби нападки и критики заради изразената им принципна позиция по този въпрос. Особено остра е реакцията, включително с включване на физическа разправа и посегателство срещу представители на неправителствени организации, които имат феминистки и правозащитен характер. Друг актуален пример за прекрачване на границите на демократичната дискусия и легитимната публична критика са появилите се, особено в социалните мрежи, ad hominem атаки с обидно и унизяващо достойнството съдържание, от страна на определени политически групи и среди срещу личността на програмния директор на БНТ заради изразено от него мнение за състоянието и бъдещето на обществената медия. В горепосочените примери легитимните обществени дебати и спорове около дадени позиции се изместват и отиват в посока на личностни нападки, език на омразата и крайности. С това се измества фокусът на разговора и той от дебати по важни за обществото теми (Истанбулска конвенция, БНТ и др.) се трансформират в агресивни персонални нападки срещу хора заради личността им и позициите им, които създават враждебна, застрашителна среда и нарушават правата им. А проблематиката на правата на човека и тяхната защита съставлява една от най-значимите теми на политическата реч за демократичните общества и правовата държава. Затова особено важно е хората като част от това общество да осъзнаят, че с дела и думи са отговорни за гарантирането на човешките права. Тази максима трябва да обуславя светоусещането ни всеки ден. Комисията за защита от дискриминацията призовава участници във всяка една обществена дискусия към спазване на демократичните норми на общуване, към зачитане на правото на мнение, свободата на съвестта и словото. Езикът на омразата е недопустим в публичната комуникация и ескалирането на напрежение в обществото трябва да бъде избягвано. Призоваваме всички публични фигури към това да търсим заедно национално помирение. Защото, както казва Ален дьо Беноа, френски философ и политолог: „Най-големият израз на демокрация не означава нито най-голямата свобода, нито най-голямата равнопоставеност, а най-голямата степен на участие.” Кошлуков с извинение: Не мога да слизам на нивото на тези хора Медии питат президента защо назначи Кичашки в КЗД", "date": "2018.02.19", "title": "Кошлуков и Светият синод били жертва на езика на омразата"}
{"url": "http://clubz.bg/64427-19_godishen_v_sasht_ne_moje_da_si_kupi_alkohol_no_avtomat_da", "text": "\"Безумно е, че един 19-годишен не може да си купи алкохол, но може да влезе и да си купи AR-15 - оръжие за война, което е средство за масово унищожение\", казва пред BBC Алекс Уинд, ученик от гимназията \"Марджъри Стоунмън Дъглас\", където на 14 февруари т.г. 19-годишният Николас Круз изби 17 души. Дванайсет от жертвите са били убити в училището, двама близо до учебното заведение, един на улицата и двама са починали в болница. Няколко десетки бяха ранени. Уинд заедно със 60 други ученици е бил принуден да се крие час и половина, докато из гимназията ехтели изстрели. Днес Алекс Уинд заедно с четирима свои приятели е създал кампанията Never Again. Те са неуморни в призивите си, че няма да спрат и да се откажат от инициативата си срещу оръжието и планират на 24 март поход във Вашингтон заедно с организацията  , която отдавна се бори срещу насилието, причинено от свободното носене на оръжие. Тръмп обвини ФБР за стрелбата във Флорида Освен това Алекс и поддръжниците му настояват животът на децата да бъде поставен на първо място в борбата за контрола над оръжията. Камерън Каски, на 17 години, казва, че целта на тяхната кампания е да създадат \"новото нормално\", къдещо ще има бадж на срама за тези политици, които приемат дарения от оръжейното лоби. Never Again се обръща и към учениците от всички американски училища да ги подкрепят и да се присъединят към техния протест, макар и да са твърде млади, за да гласуват, но могат да бъдат граждански активисти. Социалните медии се превърнаха в инструмент за разпространение на техните идеи и кампании. Тийнейджър в САЩ готвил \"Флорида 2\" Техните призиви за контрол на огнестрелните оръжия не се различават от онези, които са в резултат на други трагедии, но зрелостта и раздразнението на студентите, които публично изразяват своите искания, са накарали мнозина в социалните медии да кажат, че този път се чувства различно. 15-годишната Лейн Мърдок е от тези, които насилието в гимназията във Флорида е подтикнало към действия за промяна. Аз съм от Кънектикът, където се случи \"Санди Хук\", казва тя. Преди 6 години психопатът аутист Адам Ланза застреля 20 деца и шестима преподаватели.  Мърдок, подобно на  други американски студенти, е израснала в училище, където обучението се води при заключени врати и тя си спомня за това още от времето, когато е била седемгодишна. Лейн има идея да започне онлайн петиция, с която да излезе в годишнината от атаката в гимназията в Колумбайн, щата Колорадо, където на 20 април 1999 г. двама ученици убиха 12 тийнейджъри и учител, раниха 21-има и се самоубиха. Само за няколко дни кампанията на Лейн е събрала десетки хиляди последователи и подписи. Убиецът от Флорида - откачен и луд по оръжията (ВИДЕО 18+) Тийнейджърката, която споделя, че иска да стане журналистка, поддържа връзка с националните групи за застъпничество, за да се увери, че всяко действие за протести е сплотено и ефективно. Всеки опит на президента демократ Барак Обама да призове американските законодатели за ограничаване на продажбата и носене на оръжие в Щатите се сблъскват с непреодолимата сила на оръжейното лоби и подкрепата главно от средите на Републиканска партия. Настоящият президент Доналд Тръмп още като кандидат за поста получи подкрепата на Националната стрелкова асоциация (НСА), основното оръжейно лоби в САЩ. Защитниците на либералните оръжейни закони дълго време се крият зад Втората поправка на Конституцията от 1791 година, която разрешава носенето на оръжие, припомни \"Франкфуртер алгемайне цайтунг\" по повод последната кървава баня в САЩ. Но това е било във времена, в които на много места в страната хората наистина е трябвало сами да се бранят от престъпления. AR-15 - оръжието, с което е стрелял Круз, е много известна американска полуавтоматична карабина, сред най-разпространеното оръжие в САЩ. Именно с нея стават повечето масови убийства в страната, заради което продажбата на карабината е повод за много спорове в американското общество за или против лесното разпространение на огнестрелни оръжия, пише сайтът Security.bg. Цената й е около 1000 долара, като различните допълнителни приспособления като заглушители, мерници, стабилизатори и др. я повишават, а на втора употреба цената пада наполовина. Марката е притежание на Colt. Тийнейджър в САЩ готвил \"Флорида 2\" Убиецът от Флорида - откачен и луд по оръжията (ВИДЕО 18+)", "date": "2018.02.19", "title": "19-годишен в САЩ не може да си купи алкохол, но автомат - да"}
{"url": "http://clubz.bg/64425-google_reje_funkcii_na_tyrsachkata_za_izobrajeniq", "text": "Най-голямата търсачка Google за пръв път премахва функции от търсенето на изображения. Това е вследствие на сделка с Getty Images, съобщи TechCrunch. Причината са жалби от американската агенция за снимки, според която Досега човек можеше да натисне бутона \"Преглед на изображение\" веднага щом потърси снимка и да я види директно на максималната й резолюция. Можеше и да потърси веднага други размери от същия кадър. Google Chrome вече блокира най-досадните реклами Жалбите в САЩ и ЕС доведоха до преговори между двете компании и настоящото споразумение. Сега потребителите ще трябва да посетят уебсайта, на който е изображението, като надеждата е там да се информират за авторските права на снимката. Помните ли Bing? Microsoft дава награди, ако ползвате тяхната търсачка Конкурентите на Google - Yahoo, Bing и други, могат за пръв път от години да откъснат част от потребителите на техногиганта. При тях все още има директен достъп до изображенията в търсачката. Помните ли Bing? Microsoft дава награди, ако ползвате тяхната търсачка", "date": "2018.02.19", "title": "Google реже функции на търсачката за изображения"}
{"url": "http://clubz.bg/64418-koj_e_petr_kelner", "text": "Днес беше официално обявена сделката за подажбата на \"Нова Броудкастинг груп\". Купувач е чешката инвестиционна компания PPF group, собственост на 54-годишния Петр Келнер, най-богатият човек в Чехия. Той е и основен кандидат за бизнеса на норвежката група \"Теленор\" в България. Петр Келнер купи Нова телевизия за 185 милиона евро \"Форбс\" оценява състоянието му на 16.2 милиарда долара и той е смятан за най-богатия източноевропеец. Петр Келнер започва бизнеса си в началото на 90-те. Той продава офис консумативи и тегли един милион долара заем, с които основава PPF. PPF е абревиатура на První privatizační fond -  , който участва в масовата приватизация. Келнер го стартира през 1991 г. с партньори, които по-късно напускат или са отстранени от компанията, пише чешкият журналист Ян Клесла за \"Капитал\". Бизнесът на Келнер обаче не се базира на изобретение или успешен продукт, а основно на тесни връзки с държавата и публични средства. В началото на 90-те инвестиционният му фонд купува  . По-късно милиардерът започва бизнес с италианската застрахователна група Generali, но през 2013 г. продава дела на партньора си. PPF създава и   (по-късно придобита от Raiffeisenbank). Келнер инвестира също в енергийния сектор и електронната търговия. Сред най-важните му активи е   с филиали в 10 страни, сред които Русия и Китай. Според руски медии Келнер  . Според \"Ведомости\" самият Келнер е участвал в разговорите, проведени през 2011 г. Година по-късно Келнер  . PPF пък купува акциите през 2007 г. от инвеститора Александър Мамут, известен с бизнес отношенията си с Владимир Потанин. Най-богатият чех взема \"Теленор\". И Нова телевизия? Милиардерът вече има опит в медийния бизнес. Той участва в  . Тя е продадена за много пари и с огромна печалба на американската компания СМЕ - сегашния собственик на българската bTV. Най-новото и видимо начинание на Келнер е в телекомуникационния бизнес. През 2012 г. PPF обявява плана си да стане четвъртият чешки мобилен оператор, но се оказва, че целта е по-скоро да принуди някой от чуждестранните играчи да напусне пазара и да продаде активите си на ниска цена. Фондът придобива чешките активи на оператора Telefonica O2. Келнер е   и дори се говори, че има пръст в преизбирането му. Предполага се че фондът му, който има значителни бизнес интереси в Китай, стои зад организирането на посещението на китайския президент Си Дзинпин в Прага, по време на което PPF подписа сделката за продажба на операциите си в Хонконг. Сред най-големите скандали, свързвани с името на Келнер, е посещението на Земан в Пекин, когато те се връщат в Прага заедно на борда на частния самолет на Келнер, за да може президентът да пристигне навреме за официалната церемония по случай националния празник на Чехия на 28 октомври, разказва още Ян Клесла. В Чехия е популярна шегата, че всъщност президентът Земан е отишъл с Келнер на официално посещение в Китай, а не обратното. Милиардерът е известен с това, че   През последните пет години не е давал нито едно интервю. Няма негови снимки с изключение на няколкото, направени при редките му публични изяви, които са с недобро качество, както и официалните портрети от годишните доклади на компанията му. Чешките медии са предупредени \"да не използват името на господин Келнер в заглавия, освен ако не е абсолютно необходимо\", разказва още журналистът Ян Клесла. Най-богатият чех взема \"Теленор\". И Нова телевизия?", "date": "2018.02.19", "title": "Кой е Петр Келнер?"}
{"url": "http://clubz.bg/64416-depozitarqt_startira_setylment_v_evro", "text": "Централен депозитар вече може да извършва сетълмент на сделки в евро, съобщи пресцентърът на институцията.  \n\tТова е осъществено в резултат на реализиран успешен проект съвместно с Българската народна банка (БНБ). Чрез него депозитарят е придобил статут на спомагателна система в Tрансевропейската автоматизирана система за брутен сетълмент на експресни преводи в реално време (TARGET2).  \n\t\"Възможността да приключваме сделки в евро е важна предпоставка за разгръщане на много инициативи, свързани с развитието на капиталовия пазар в страната ни и региона. Всички тези инициативи са залегнали в Стратегията и ние работим активно за успешната им реализиция“, каза Васил Големански, изпълнителен директор на Централния депозитар. \n\tНовата функционалност позволява да се финализират сделки с чуждестранни депозитарни институции. По този начин ще бъдат подкрепени инициативите на БФБ-София, свързани с търговията на чуждестранни акции чрез пазара BSE International и търговията на регионалната платформа SEE Link.  \n\tДепозитарят ще може да извършва и плащания по корпоративни действия, лихви и/или главници по емисии ДЦК, деноминирани в евро. Наскоро Централният депозитар създаде и Електронна платформа за провеждане на общи събрания (ЕПОС), която предоставя нови възможности за публичните компании – всички дейности, свързани с организация, генериране на акционерната/облигационерната книга и провеждане на общи събрания, вече ще могат да стават по електронен път. Събранията могат да бъдат изцяло електронни или хибридни – комбинация между електронно участие и физическо присъствие на мястото на провеждане на събранието. Ползите за акционерите/облигационерите на дружествата са във възможностите за предварително гласуване, определяне на пълномощник, включително и онлайн участие в общите събрания, като не се изключва и физическо присъствие.  предоставя автоматизирано изчисляване на резултатите от гласуванията по време на събранията, както и получаване на статистическа информация, включително и предварителен вариант на Протокол с основните реквизити. Сред най-важните предимства на ЕПОС е възможността за проверка на легимните акционери в дадена компания, тъй като само Централният депозитар като регистър поддържа актуална база на акционерите в публичните дружества. Централният депозитар е учреден като акционерно дружество на 13 август 1996 г. на основание чл. 91 от Закона за ценните книжа, фондовите борси и инвестиционните дружества (ЗЦКФБИД). Акционери на депозитаря са големите търговски банки и инвестиционните посредници в България, участващи активно на пазара за ценни книжа. Комисията за финансов надзор осъществява надзора върху ЦД.", "date": "2018.02.19", "title": "Депозитарят стартира сетълмент в евро"}
{"url": "http://clubz.bg/64426-orban_migraciqta_e_opasna_za_jivota_sigurnostta_i_evropejskata_hristiqnska_kultura", "text": "Унгарският премиер Виктор Орбан дойде в София, за да потвърди, че подкрепя членството ни в Шенген, както и сътрудничеството между България и Турция. Освен това той даде и оценка на председателството ни - \"Виждам, че върви добре. Половин Европа идва при вас  ).\" Приятелят Орбан е тук... Не мина и без обяснения в приятелство и припомняне на близки исторически връзки, \"и сърцето, което тежи повече от политиката\". „Виждаме, че България е член на ЕС и би трябвало да бъде и член на Шенгенското пространство. Още не е, но между България и Унгария има много други страни, които отдавна желаят да бъдат членове на ЕС, но това досега не се е случило“, заяви Орбан. По думите му с радост се вижда, че България поема историческа отговорност и взема в свои ръце този въпрос. Според него \"не е достатъчно Балканите да бъдат само в политически смисъл в Европейския съюз, а трябва да имат автомагистрали и жп линии, за да се сраснат с икономическото тяло на Европа\". Имало \"историческа възможност и историческа тежест на гърба на българското председателство, защото се е отворила \"нова врата\" за интеграцията на Балканите в ЕС\". Темата за мигрантите и защитата на границите на ЕС също не беше подмината. Само ден по-рано в годишната си реч Орбан обяви, че бъдещето на Европа е застрашено от мюсюлманите и че единственото ѝ спасение е християнството. Орбан: Християнството е последната надежда на Европа за спасение \"Споразумението с Турция трябва да работи и то е от полза за всички европейски страни, не само на България.\" Това допълни по темата премиерът Бойко Борисов. „Благодаря на Виктор Орбан за подкрепата, защото исторически ние знаем какви съседи имаме, какво би могло да се случи при недалновидна политика“, коментира премиерът. По отношение на Шенгенската граница премиерът поясни, че България отдавна е изпълнила не само критериите, но е най-надеждната граница в ЕС. „Затова сме решили, че ще изработим собствено наше предложение за модификация, цял пакет, които ще съдържат тези предложения, които Унгария е формирала“, заяви Орбан. Унгарският премиер посочи, че няма смисъл да се говори за релокация, докато не се гарантира охраната на границите и въздуха. Орбан заяви, че е информирал за предложението българския министър-председател и ще му предостави това досие. Според него може да се премести Шенгенската граница по-навътре. \"Унгарското становище не е променено, виждаме, че на много места в света е тежко положението, но не трябва да докарваме бедата тук\", допълни Орбан. Разглеждаме задължителната релокация в обратна посока, каза от своя страна Борисов. „Какво би се случило, ако в Гърция, в България или в Италия влязат изведнъж няколко милиона мигранти? Тогава те трябва да останат на територията на Италия, на България или на Гърция или трябва да ги поемат другите европейски държави?\", даде той познати примери. Според него ЕС трябва да инвестира в моряци, кораби и гранични полицаи. Борисов отново повтори, че трябва да има центрове за сигурност близо до конфликтите, а не вътре в ЕС. „За да може тези хора, след като приключи войната, да се върнат по собствените си домове и активно да участват в развитието на тези страни“, каза още българският премиер. По думите му това, което се случва по изборите в Европа, има само едно обяснение и това е мигрантската криза. „В много държави просто се тресе политическата класа как да се реши този проблем“, каза още той. Според него България предлага 100% надеждна граница на ЕС. Орбан: Християнството е последната надежда на Европа за спасение", "date": "2018.02.19", "title": "Орбан: Миграцията е опасна за живота, сигурността и европейската християнска култура"}
{"url": "http://clubz.bg/64415-priqtelqt_orban_e_tuk", "text": "\"Моят приятел Орбан\", както обича Бойко Борисов да нарича унгарския премиер, е тук.  Правителствената пресслужба разпространи първи снимки от официалното посещение на министър-председателя на Унгария. Борисов посреща бореца срещу \"сороския човек\" От тях личат всеизвестните отлични отношения между двамата. Както и известна метафоричност на гледането в обща посока... ...И от отсрещната страна: На срещата в резиденция \"Бояна\" ще бъдат обсъдени развитието на двустранните отношения, възможностите за взаимодействие между българското председателство на Съвета на ЕС и унгарското председателство на Вишеградската група, както и актуални европейски теми.", "date": "2018.02.19", "title": "Приятелят Орбан е тук..."}
{"url": "http://clubz.bg/64417-bylgariq_ima_seriozni_namereniq_za_investicii_v_kabo_verde", "text": "България все повече се разгръща на международната и икономическата сцена и сега е насочила сериозните си намерения към инвестиции в... Кабо Верде. Това стана ясно от изказване на премиера Бойко Борисов, който тази сутрин се срещна в София с министър-председателя на островната държава Жузе Юлисеш де Пина Корея е Силва. \"Имаме много сериозни намерения за инвестиции в Кабо Верде в сферата на бизнеса, особено на туризма\", каза Борисов.  \"Голям интерес има в ИТ сектора, България е водеща и призната в това отношение, както и в сферата на управление на туризма“, посочи той, но не става ясно този интерес от коя страна идва или е двупосочен. После той разшири мисълта си: „Кабо Верде има много близки отношения с ЕС и ЕНП. Тя е истинска демократична страна в тази част на света.\"  „Страната е пример как би могло в един момент да се спре с непрекъснатите помощи за Африка, а в същото време миграционният поток оттам, особено през Либия - Италия, придобива огромни размери“, подчерта той. „С подобна политика може хората от Африка, с наша помощ и инвестиции в образование и икономика, да се задържат на своя континент. Това са над 300 млн. души, които „чукат на вратата ни“, ако не се вземат мерки“, каза още Борисов. Премиерът на Кабо Верде акцентира върху образованието - и най-вече на студентите от държавата му, които учат медицина у нас. „Споделяме вашата визия за Африка. Страната ни е малка и разбираме, че развитието се постига, когато се използват максимално добре всички ресурси -гражданското общество, образованието, качеството на живот и свободата на гражданите, както и възможността те да участват в процеса на развитието на собствената си страна“, изтъкна премиерът на Кабо Верде. „Ако тази гледна точка бъде възприета от ЕС, а Кабо Верде се възприеме като пример за демократична държава, от каквото Африка се нуждае, страната ни би могла да развие добри икономически и финансови отношения, за все по-добри условия за щастлив живот на африканските граждани“, каза още той. Кабо Верде е островна държава в Северния Атлантически океан на запад от бреговете на Африка с площ 4033 km² и население от 539 560 души. През 2016 г. БВП на глава от населението е бил 2997,75 щатски долара. За този период БВП на глава от населението в България е 7350,80 щатски долара. 20 на сто от БВП на Кабо Верде е от паричните потоци, които идват в малката африканска държава от емигрантите ѝ. Икономиката на Кабо Верде разчита основно на вноса, изнася малко риба и рибни продукти, развива туризъм. Кабо Верде има прогрес и от 2007 г. вече не е в групата на най-изостаналите страни, а е със статут на развиваща се държава. Малката островна държава най-често се асоциира с покойната световна звезда Сезария Евора.", "date": "2018.02.19", "title": "България има сериозни намерения за инвестиции в... Кабо Верде"}
{"url": "http://clubz.bg/64419-860_kandidatstvat_za_31_prokurorski_mesta", "text": "2140 заявления на кандидати за участие в конкурсните процедури за заемане на длъжностите „младши съдия”, „младши прокурор” и „младши следовател” са депозирани във Висшия съдебен съвет, съобщават оттам. В петък приключи приемът на документи за участие в обявените конкурси за младши съдии в окръжните съдилища, младши прокурори в районните прокуратури и младши следователи в следствените отдели в окръжните прокуратури. Заявления за участие в конкурса за младши съдии са подали  в конкурса за младши прокурори –  и в конкурса за младши следователи –  Провеждането на конкурс за младши следователи се въведе с измененията и допълненията в Закона за съдебната власт от 2016 година. Предстои да се извърши проверка на документите на всички кандидати, след което комисиите по атестирането и конкурсите към съдийската и прокурорската колегия ще се произнесат по допустимостта на кандидатите. Списъците с допуснатите и недопуснатите кандидати ще бъдат публикувани на интернет страницата на ВСС, като за участниците, които не отговарят на условията, ще бъде посочено основанието за недопускането. Писмените изпити ще се проведат, както следва:  Комитет на ООН: българската полиция бие, прокуратурата прикрива Клуб Z напомня, че според различни сондажи на общественото мнение доверието в прокуратурата варира от 6 на сто до максимум 10% в населението.", "date": "2018.02.19", "title": "860 кандидатстват за 31 прокурорски места"}
{"url": "http://clubz.bg/64420-sporyt_za_imeto_na_makedoniq_se_reshava_prez_yuli", "text": "Близо 30-годишният спор за името на бившата югославска република Македония (БЮРМ) между Атина и Скопие се очаква да бъде решен на срещата на върха на НАТО, насрочена за 11-12 юли в Брюксел. Форумът ще бъде проведен в новата щабквартира на Алианса Белгия и е след края на българското председателство на Съвета на Европейския съюз, което приключва в края на юни т.г. В интервю за австрийското радио ORF премиерът на Македония Зоран Заев обяви новината. Заради спора за името Гърция блокира членството на Скопие в ЕС и НАТО.  Радев даде от Скопие указания за името на Македония Двете страни се договориха да засилят преговорите през тази година, за да разрешат спора, което разочарова малката северна съседка на Гърция да се присъедини към НАТО и Европейския съюз, коментира агенция Ройтерс. Гърция е член на двете общности. Гърция възразява срещу използването на името \"Македония\" от бившата югорепублика, като твърди, че тя, заедно със спорни текстове в конституцията на Скопие може да означава териториални претенции по отношение на собствения й северен регион. Засега са известни четири варианта на име, които се обсъждат: Република Северна Македония, Република Нова Македония, Република Вардарска Македония, Република Македония (Скопие). Преговарящите страни вече обявиха, че е избран вариант с географски класификатор в името, но не е ясно кой. Скоро Македония с ново име Скоро Македония с ново име", "date": "2018.02.19", "title": "Спорът за името на Македония се решава през юли"}
{"url": "http://clubz.bg/64414-strahovito_nepodgotveni_eliti", "text": "Благородството е такова именно защото трудно се култивира, но лесно вехне. От кръгозора ни обаче не можа да убегне една крайно любопитна асиметрия, отнасяща се до двете страни в дебатите както за „Брекзит“, така и около личността и политиката на Доналд Тръмп. И непонятна е, струва ми се, причината, която накара анализаторите да не обърнат достатъчно внимание на този въпрос. Иде реч за тона - някаква микстура от истеричност и високомерие, с който подхождат голяма част от противниците на „Брекзит“ и Тръмп. И тъй като съм склонен да приема, че и „Брекзит“, и Тръмп не са съвсем положителни явления, мога да си позволя да сравня много от критиците на последните с тежко болен, който отказва да отиде на лекар от страх да чуе диагнозата си. Санкции за Лондон, ако наруши договора за \"Брекзит\" Преди дни британският външен министър Борис Джонсън   за единение по пътя към „Брекзит“ и заяви, че ще се стреми да успокои напрежението у гласувалите за оставане в Съюза. И независимо че Джонсън е поддръжник на твърдото скъсване с ЕС, той обяви, че чувствата и възгледите на всички британски граждани, включително и на антибрекзит настроените, трябва да се вземат предвид. На другия полюс сякаш стои отношението на тъй наречения проевропейски лагер към избралите да се разделят с 27-те. След вота от юни 2016 г. тук и там започнахме да чуваме нещо, което явно представляваше политически довод, а именно, че старите, провинциалните и необразованите са тези, които са взели това катастрофално решение, наречено „Брекзит“. Депутатът от лейбъристката партия Бари Шийрман ехидно подметна, че тези, които са гласували за оставане в ЕС, са по-образованите хора в страната. Ще се въздържа да коментирам тази нерядко срещана антиномия, проявяваща се в образа на социалист, бълващ елитаризъм. Като аналог мълчаливо си спомнете изказването на една народнопредставителна натура от БСП преди месеци. Благоприличието понякога изисква мълчание... Соцдепутат: Червената армия спаси евреите, а 80% от населението е дебилно Все пак обаче онова, на което искаме да обърнем внимание тук, не е психологическият профил на някои социалисти, а излишното високомерие на антибрекзит и антитръмп лагерите. Нищо от това обаче не стана. Журналисти, актьори, политици, писатели и изобщо повечето хора, ползващи се с известна гласност, се надпреварваха да се подиграват с необразованите фермери от Средния запад и с пенсионерите от британската провинция, които са били достатъчно нагли да са несъгласни. И у мен остана впечатлението, че висшата класа действително си въобразява, че става дума за някаква случайна и крайно досадна грешка. Френският министър-председател от 40-те години на XIX век Франсоа Гизо отговорил на претенциите за отпадането на имуществения ценз за избирателно право с Enrichissez-vous  . Малко след това – през 1848 г., бил свален от Февруарската революция. Мнозина днес сякаш страдат от подобна високомерна непрозорливост. И понеже като консерватор недолюбвам революциите, казвам последното с повече горчивина, отколкото задоволство. Но в крайна сметка смятам, че „Брекзит“ и Тръмп ни направиха досега една непредвидена услуга. А именно, разкриха добре прикриваната недемократичност на определни групи и преди всичко на лявонастроените. Евгений Дайнов: Ще се справят ли САЩ и Великобритания с Тръмп и \"Брекзит\"? Макар и по грешен начин, британският народ даде знак, че отхвърля интернационализма. На това социалистите се изсмяха презрително. Макар и чрез грешния човек, американският народ заяви, че не желае още от същото. И елитът си умира от смях. Но все ми се струва, че в смеха се долавя истерия. Истеричността е символ на страховитата неподготвеност на елитите пред настъпващата промяна. Но ако някой не обуздае промяната, ако не я преработи с премерен жест, жизнените сили на Запада могат лесно да се превърнат във варварство. И за това виновни ще бъдат единствено онези, които днес се смеят... ----- Константин Туманов – философът с неограничено съзнание Соцдепутат: Червената армия спаси евреите, а 80% от населението е дебилно Евгений Дайнов: Ще се справят ли САЩ и Великобритания с Тръмп и \"Брекзит\"? Константин Туманов – философът с неограничено съзнание", "date": "2018.02.19", "title": "Страховито неподготвени елити"}
{"url": "http://clubz.bg/64423-pyrl_djem_s_kampaniq_protiv_svobodnoto_nosene_na_oryjie", "text": "Стрелбата в училището в Паркланд, Флорида, от миналата седмица отново възстанови дългогодишните дебати за контрола над продажбата на оръжие в страната. Това беше осемнайсетата стрелба в училище само за 2018 година, а \"Пърл Джем\" - известни с активната си гражданска позиция, стартираха кампанията #throwthemout, съобщава zrock.bg. Убиецът от Флорида - откачен и луд по оръжията (ВИДЕО 18+) Групата пусна и изображение, което описва . „Заслужаваме да живеем в страна, в която децата могат да живеят без въоръжено насилие в училищата, в домовете и в обществата им. #EndGunViolence“, написа още бандата.     Бандата е и сред радетелите да се изисква поне удостоверение за психично здраве при продажбата на оръжия.", "date": "2018.02.19", "title": "\"Пърл Джем\" с кампания против свободното носене на оръжие"}
{"url": "http://clubz.bg/64411-simeonov_namekna_za_patriotichen_razvod_na_nfsb_i_vmro_za_evrovota", "text": "Не е изключен \"патриотичен развод\" за изборите за евродепутати, които ще са през пролетта на 2019 г. За това предупреди вицепремиерът и лидер на НФСБ Валери Симеонов в предаването \"Свободна зона\" с Георги Коритаров по тв \"Европа\". Напрежението в коалицията \"Обединени патриоти\" е видимо от няколко седмици, а Симеонов и лидерът на ВМРО Красимир Каракачанов периодично си обменят критики през медиите. И от двете партии пък валят декларации и инициативи по различни теми, които взаимно са опровергавани или обявявани за неконсенсусни.  Валери Симеонов: БСП и ВМРО търсят политически дивидент с \"джендъра\" Според Валери Симеонов напрежението се дължи на агресивната медийна политика на ВМРО - представители на партията на Каракачанов измествали членовете на останалите две политически сили – НФСБ и \"Атака\". Според лидера на НФСБ атмосферата в парламентарната група е лоша, диалогът е нарушен, четири седмици депутатите не са заседавали. Освен това председателят на ВМРО Каракачанов отказвал да обсъжда със своите коалиционни партньори медийните изяви на членовете на парламентарната група. НФСБ и ВМРО се разминаха драматично например по отношение на предложения от Каракачанов референдум покрай Истанбулската конвенция. Симеонов нарече това \"глуповато\", а Каракачанов му отвърна, че не е потърсил разговор, преди да се \"изплющи\" пред медиите. Каракачанов към Симеонов: Да беше говорил с мен, преди да се изплющи в медиите Каракачанов към Симеонов: Да беше говорил с мен, преди да се изплющи в медиите", "date": "2018.02.19", "title": "Симеонов намекна за \"патриотичен развод\" на НФСБ и ВМРО за евровота"}
{"url": "http://clubz.bg/64412-gradove_v_rusiq_izmirat_zaradi_oligarsi", "text": "Въздухът в сибирския град Красноярск е толкова непоносим, че миналия понеделник над сто души се събраха пред сградата на областната управа, като демонстративно носеха на лицата си маски. Така те протестираха срещу екологичната ситуация, влошила се драматично през зимните месеци. Според AirVisual, интернет платформа за онагледяване качеството на въздуха в големите градове, в началото на февруари Красноярск многократно е оглавявал списъка на градовете с най-мръсен въздух, надминавал е дори такива в развиващи се азиатски държави. Колко сериозно е положението, свидетелства и фактът, че от началото на годината седем пъти са били обявявани “неблагоприятни метеорологични условия”. Властите в Красноярск призовават гражданите да не карат автомобилите си, да държат децата далеч от улици и по възможност по-често да се отправят към вилите си или сред природата. Как се троли Путин – рецептата на виртуоза (ВИДЕО) Според много жители на Красноярск причината за замърсяването на въздуха се дължи на две големи предприятия, собственост на известни милиардери – ТЕЦ на Андрей Мелниченко и алуминиевия завод на Олег Дерипаска, който е най-големият в света. Ето защо протестите са насочени главно срещу тези замърсители на въздуха. , гласеше един от лозунгите. Демонстрацията срещу олигарсите беше организирана с призив по инстаграм от “една съпруга и майка”. Тя затаи името си, тъй като властите забраниха протеста. Във фейсбук се появи призив и на Процкова: Твърде странно било синьото небе, когато президентът или други високопоставени политици пристигали в Красноярск. След отпътуването им местни политици споделят, че по време на визитите са разговаряли за грижите, които се полагали за решаването на екологичните проблеми в региона. Така беше и през миналата седмица, когато Владимир Путин, чийто приближен е Дерипаска, пристигна на посещение в Красноярск и се срещна с Александър Ус, губернатор на областта. По време на съвместно заседание Путин е обърнал внимание върху вредните емисии, причинени от двете най-големи фирми, и е натоварил местната власт да продължи усилията си в процеса по въвеждане на максимално най-добрите от екологична гледна точка технологии. Същевременно Путин е подчертал, че 36 на сто от вредните емисии се дължали на автомобилите, а 29 на сто на завода за алуминий. Ус пък добавил, че 60 на сто от пътните транспортни средства били стари, а и не бивало да се забравя, че след Москва и Санкт Петербург Красноярск бил с най-натовареното движение по пътищата. Но дори и независими руски медии сочат като главна причина за замърсяването на Красноярск големите предприятия на Мелниченко и Дерипаска. Последният пое алуминиевия завод преди 18 години, броени дни след избора на Путин за президент. Тогава производството е възлизало на 800 тона годишно, вече е нарасло на 1 милион тона, пише “Новая газета”. Според изданието през този период значително е нараснал и броят на раковите заболявания. Понастоящем обаче алуминиевият магнат има други грижи. През миналата седмица лишеният от право да се кандидатира на президентските избори и борец срещу корупцията Алексей Навални на предизборния си блог представи разкритие, което поставя милиардера в крайно лоша светлина. През миналата година няколко дами, облечени в латекс, пристигнали в изборния щаб на Навални, за да застанат със сътрудниците му пред камери на проправителствена телевизия. Навални е започнал разследване, за да разбере кои са били посетителките при помощниците му, но открива нещо повече. На акаунта в инстаграм на Анастасия Вашукевич, която публично се представя като Настя Рибката и е била сред посетителките в предизборния щаб на Навални, има качено видео, на което се вижда излет на Дерипаска с високопоставения руски правителствен представител Сергей Приходко в компанията на проститутки, сред които и Настя Рибката. Рибка, която в книга описва излета в детайли, гледа на публикуваното като на указание как да си на разположение на олигарси. За Навални обаче видеото и разходката с луксозната яхта на Дерипаска преди всичко е алармиращо доказателство за корупционните връзки между Кремъл и олигархията. Междувременно Дерипаска премина в контранастъпление. След публикуването на материала той обвини Настя Рибката и нейния познат Александър Кирилов, наричан Алекс Лесли, в разпространяване на информация за личния му живот. По силата на съдебно разпореждане руската служба за медиен надзор Роскомнадзор блокира сайтове, разпространяващи информации за разследването на антикорупционната фондация на Навални. Миналата сряда новинарската агенция Интерфакс, позоваваща се на източник от Роскомнадзор, съобщи, че 30 източника, сред които всички големи медии, са заличили съответния материал. Видеото обаче продължава да е достъпно в ютюб, а до четвъртък заранта Навални се радваше на над пет милиона гледаемост. Същия ден по разпореждане на Роскомнадзор сайтът му частично беше блокиран. За хората в Красноярск никак не е приятно, че точно сега, когато се заговори предимно за екологичните проблеми на града им, на преден план излизат други аспекти около Дерипаска вместо вредните за околната среда негови алуминиеви фабрики. Възмущава се и “Новая газета”, че за Москва е по-важна дискусията дали пораснали момчета имат право на платен секс, отколкото тази защо сибирски градове трябва да умрат, за да се плаща за подобен секс. Зад подобни тези прозира обяснение. Азиатската част на Русия с нейните богати залежи доставя голяма част от суровините, от чиито износ страната е силно зависима. В бъркотията след разпада на Съветския съюз бизнесмени като Дерипаска се добраха до богатства, като сложиха ръка на тамошните предприятия в областта на суровинната индустрия. Днес между другото Дерипаска е основен акционер във втория по-големина в света алуминиев концерн „Русал“. Редом със завода в Красноярск към концерна принадлежат фабрики в Братск, Иркутск, Саяногорск и Богучани, всички в азиатската част на страната, където според руското Министерство на околната среда се намират 20 градове с най-замърсения въздух. Дерипаска упражнява контрола върху „Русал“, както и върху енергийния концерн „Евросибенерго“ чрез ръководения от него холдинг ЕН+.", "date": "2018.02.19", "title": "Градове в Русия измират заради олигарси"}
{"url": "http://clubz.bg/64401-edi_rama_kosovo_i_albaniq_shte_imat_obsht_prezident", "text": "Албанският министър-председател Еди Рама заяви вчера в Прищина, че допуска възможността един ден Косово и Албания да имат \"общ президент като символ на национално единство\", предаде Франс прес. Двете страни имат няколко общи консулства, отбелязва АФП. Това изявление няма да се хареса в Сърбия, чиито лидери редовно обвиняват Тирана, че има планове за \"велика Албания\" - което тя отрича. Сърбия не признава независимостта на бившата си провинция Косово. Диалогът за нормализиране на отношенията между Белград и Прищина е замразен, добавя АФП. Президентите на Косово Хашим Тачи и на Сърбия Александър Вучич изразиха желание той да бъде подновен. Хашим Тачи заяви, че ще се стреми държавата Косово да се сдобие възможно най-бързо със собствена армия. Косово има сили за сигурност, но не и армия и е под закрилата на НАТО. Независимостта на Косово е призната от 115 страни, включително Съединените щати и 23 от 28-те страни в Европейския съюз, сред които и България. Около 80 страни, сред които са Русия и Китай, отказват да я признаят, припомня АФП.", "date": "2018.02.19", "title": "Еди Рама: Косово и Албания ще имат общ президент"}
{"url": "http://clubz.bg/64413-knsb_pak_izchisli_nevyzmojniq_standart_na_jivot", "text": "За нормален живот в България на четиричленно семейство му трябват 2300 лева. Толкова е било в края на декември м.г. по данни на КНСБ, обявиха от Института за социални и синдикални изследвания. Издръжката на живота у нас е излизала средно 581 лева за член на четиричленно домакинство и се увеличава плавно заедно с доходите. Те обаче се разпределят неравно, като богатите българи стават по-богати, а бедните - все по-бедни. Според данните на синдиката за последните години разликата в доходите на най-бедните и най-богатите се е увеличила драстично - от 6.1 пъти през 2012 година до 7.7 пъти през 2016 г. - най-високата разлика за страна от ЕС. Размерът на общия доход средномесечно на едно лице представлява 83% от необходимите средства за издръжка на живот, докато през 2010 г. това съотношение е било около 60.3%. Поради изключително ниската база той не е осезаем и не се усеща от българските домакинства. За всеки от двамата родители в семейство, живеещо в София, средната работна заплата не трябва да бъде по-ниска от 1512 лева, за да се осигурят необходимите средства за нормален живот в столицата. По данни на КНСБ необходимите средства за издръжка на живота на домакинство в София е значително по-висока - 3023 лева, което прави близо 756 лева на човек, или с около 30% по-високо от средното за страната. За десет години издръжката се е повишила със 108 лева на човек - или с 22.7%. Официалните данни за трудовите възнаграждения в София за четвъртото тримесечие на 2017 година отчитат нетна средна работна заплата от 1151 лева (бруто 1476 лева), която е с близо 24 на сто по-ниска от необходимите средства за издръжка на живота. Както показват данните на националната статистика, над 1/2 от доходите на населението идват от работната заплата и пенсиите, делът на доходите от самостоятелна заетост е под 10%. Ако работната заплата е единственият източник на доходи, то нейният нетен размер не трябва да бъде по-нисък от 1163 лева за всеки от двамата родители - (1489 лева бруто). За декември нетният размер на средната работна заплата е 876 лева, което означава, че изостава с около 25% от необходимите средни стойности за издръжка, посочиха от КНСБ.  Издръжката на живот отчита слаб тримесечен ръст от 1 на сто, а на годишна база до 3.3 на сто. Основен принос за повишението на издръжката имат храните с ръст от 3.9 на сто на годишна база, при нехранителните ръстът е 1.1 на сто. Данните за подоходното разпределение показват, че 27.1% от домакинствата са с общ доход на човек до 314 лева - линията на бедност, или близо 1.955 млн. души. 45.1 на сто домакинствата са с общ доход на човек от линията на бедност до необходимите средства за живот -  или около 3.253 милиона, а 27.8% от домакинствата са с общ доход на човек над издръжката на живот, което е около 2 млн. души. Има неравенство и в спестяванията на българите. От КНСБ цитираха изследване на социологическа агенция \"Тренд\", според което около 70% от българите не разполагат с банкови депозити и не спестяват. Общият брой на депозитите до 1000 лева са 64 на сто от всички депозити на домакинствата - по данни на БНБ от декември 2017 г. Данните на БНБ показват тенденция към намаляване на спестяванията в ниските депозитни групи и обратен тренд при високите, каза шефът на КНСБ Пламен Димитров. Броят на депозитите до 1000 лева намалява със 7.2 на сто, а най-голям ръст бележат тези между 200 и 500 хиляди лева.", "date": "2018.02.19", "title": "КНСБ пак изчисли невъзможния стандарт на живот"}
{"url": "http://clubz.bg/64406-direktoryt_na_turnira_v_roterdam_grigor_igra_bolen_na_finala", "text": "Григор Димитров е играл болен във финала на турнира в Ротердам срещу Роджър Федерер вчера (2:6, 2:6), заяви директорът на надпреварата Рихард Крайчек, бивш топ тенисист и шампион на \"Уимбълдън\". Григор не успя срещу Федерер и от седмия опит, загуби финала Крайчек пусна съобщение в туитър, а след това почти дословно повтори думите си на пресконференция в зала \"Ахой\". А на церемонията по награждаването Крайчек припомни как през 2009 г. е дал \"уайлд кард\" на изгряващия Григор Димитров. Тогава той поднесе сензация с победа над Томаш Бердих и отпадане от Рафаел Надал в оспорван мач. От днес Григор Димитров отново е на четвърто място в световната ранглиста на ATP. Българинът има 4635 точки. Пред него са Марин Чилич (Хърватия) - 4960 т., Рафаел Надал (Испания) - 9760 т., и Роджър Федерер - 10 105 т. Разликата между Григор и петия Александър Зверев (Германия) е много малка - той е с 4450 т. Маестрото държи няколко рекорда. Той е най-възрастният № 1 - на 36 г. Най-много седмици е бил начело - 303. 14 години го делят от първото заемане на върховата позиция. И 5 г., откакто за последно е бил там. На Григор предстои участие на турнир в Дубай от същата категория - ATP 500. Засега той е № 1 в схемата там. Надпреварата започва след седмица. Снощи Федерер заяви, че обмисля дали да се включи в турнира.", "date": "2018.02.19", "title": "Директорът на турнира в Ротердам: Григор игра болен на финала"}
{"url": "http://clubz.bg/64409-potvyrdeno_systezatel_po_kyrling_e_dal_polojitelna_doping_proba", "text": "Арбитражният спортен съд в Лозана (КАС) потвърди официално, че е започнал процедура за нарушаване на антидопинговите правила срещу руския състезател по кърлинг Александър Крушелницкий. Има подозрения, че Крушелницкий е дал положителна проба за забранения препарат мелдоний по време на зимните олимпийски игри в Пьончан, където със съпругата си Анастасия Бризгалова спечелиха бронз при смесените двойки. Руски състезател по кърлинг хванат с допинг в Пьончан? Днес трябва да бъде огласен резултатът от Б пробата. На този етап не е ясно кога ще се произнесе КАС. Това може да стане много скоро след потвърждаване на резултата. Ройтерс окончателно потвърди самоличността на подозирания за допинг спортист. Пред агенцията пресаташето на руския отбор на игрите Константин Виборнов е обявил, че Крушелницкий вече е върнал акредитацията си, напуснал е олимпийското село и се намира в Сеул, където чака думата на КАС. Напълно логично всички си задават въпроса с какво ще помогне забранена субстанция в спорт като кърлинга, в който е важна концентрацията и това да си прецизен в преценката и пускането на \"камъка\" по леда. Спортът има специфична техника (като всеки друг), която не е свързана с физическа сила или с издръжливост. Лекарството мелдоний, което се произвежда в Латвия и е в забранения списък на Световната антидопингова агенция от 1 януари 2016 г., подобрява кръвообращението. Предписва се на болни от исхемия и въобще при сърдечни проблеми. В спорта може да подобри физическия капацитет, тъй като спомага на кислорода да остане по-дълго в мускулните влакна. Оттам по-дълго и ефективно може да се тренира и играе. Мелдоният нашумя покрай Мария Шарапова, която беше наказана за 15 месеца заради положителна проба на \"Аустрелиън оупън\" преди две години. После се оказа, че и други руски спортисти са го приемали масово. Самата Шарапова обясни, че десет години е пила мелдоний, тъй като често боледувала като малка и се нуждаела от повече магнезий. Не е забелязала, че препаратът е попаднал в забранената листа. Пред Ройтерс Дмитрий Свичев, президент на руската федерация по кърлинг, заявява, че състезателите в този спорт са тествани на 22 януари и пробите им са били отрицателни. Това са последните тестове преди заминаването за Южна Корея. Казусът е истински удар за руския спорт. Преди броени дни МОК обяви, че забраната за участие на страната на олимпийски игри може да падне още преди края на форума в Пьончан. Така руснаците ще се готвят спокойно за Токио 2020. Положителна проба обаче може да отложи това. Както е известно, в Южна Корея тимът на Русия не участва официално, а представителите й са под наименованието \"Олимпийски спортисти от Русия\". От Москва заявяват, че ако КАС накаже Крушелницкий, ще направят собствено разследване, за което вече се сформира комисия.", "date": "2018.02.19", "title": "Потвърдено: състезател по кърлинг е дал положителна допинг проба"}
{"url": "http://clubz.bg/64404-peevski_poiska_rumen_radev_da_mu_se_izvini_bil_obiden", "text": "Извинение от президента Румен Радев и \"да каже кой го е подвел\", преповтаряне на тезата как Иван Костов е назначил олигарси, а той се бори срещу тях, обвинение \"и към трите национални телевизии\", че са \"превзети от хората на Иво Прокопиев и Христо Иванов\" - това са твърдения от интервю на депутата от ДПС и бизнесмен Делян Пеевски, публикувано в собствения му вестник \"Телеграф\" и препечатано от другия му вестник - \"Монитор\". Интервюто няма подпис от автор според препечатката.  На КОЙ сега е \"Труд\"? Че стана объркващо... На въпрос \"за коментар\" за разменените между премиера Бойко Борисов и президента Румен Радев реплики, в които фигурира името му, Пеевски заявява, че не приема да бъде замесван в \"техните конфликти\". След което се обръща към държавния глава: До замесването на името на Пеевски в разговор между първите двама мъже в държавата се стигна, след като Борисов заяви как началникът на кабинета на Радев - Иво Христов, бил работил в телевизия на депутата от ДПС. Румен Радев: Има ли Борисов общи бизнес интереси с Пеевски? Христов е бил директор в Би Би Ти (която вече не съществува), но преди много години, когато тя е собственост на бизнесмена Петър Манджуков, а не във времето, когато тя е на семейството на депутата от ДПС. В отговор президентът отправи няколко въпроса към Бойко Борисов, на които пък последният отговори общо с думите, че няма какво да го свързва с Пеевски. Кое му е срамното, че се обиждат на Пеевски? Пеевски повтаря любимата си версия как Иван Костов назначил олигарси, а депутатът и бизнесмен се борел срещу \"фалшивите новини\" на техните медии. А това му носело удовлетворение. Пеески твърди и как в т.нар. медийна машина срещу него били и \"трите национални телевизии\", които били \"превзети изцяло от хората на Прокопиев и Христо Иванов\". Представителят на ДПС твърди, че няма нищо общо с монопол в медиите или с разпространението им. И заявява, че няма конфликт на интереси, внасяйки законопроект, засягащ медиите, бидейки депутат и собственик на такива едновременно. Пеевски с нов закон - за \"прозрачност\" на медиите Румен Радев: Има ли Борисов общи бизнес интереси с Пеевски? Кое му е срамното, че се обиждат на Пеевски? Пеевски с нов закон - за \"прозрачност\" на медиите", "date": "2018.02.19", "title": "Пеевски поиска Румен Радев да му се извини. Бил обиден"}
{"url": "http://clubz.bg/64400-rabotodateli_lyubiteli_na_silikonki_s_bentli", "text": "Ето картината за \"работодателите\", които се оплакват от липса на работна ръка и искат да внасят евтина работна сила от Третия свят. При това след като много добре знаят, че тези 300-400 лв., които се приготвят да плащат на имигрантите, ще бъдат достатъчни само за няколко месеца - докато последните разберат, че на 500-1000 км оттук за същата работа могат да получават 3-5 пъти повече. За какво е целият напън тогава? За да може към нашенските силиконки да се прибави свежа плът от другаде? Или за да въртим един безкраен поток нископлатени нещастници през България, чиито граждани ще трябва дългосрочно да търсят достойно препитание в чужбина? Против съм да им се разреши на \"работодателите\" - любители на силиконки - да внасят имигрантска работна ръка. Поне не преди да продадат \"Бентли\"-тата и да започнат да плащат достойни заплати за достоен труд. Не съм икономист, социолог съм, но от всичко, което съм чел по темата, съм научил следното: Няма чисто \"пазарен\" начин за увеличаване цената на труда. Тя се увеличава чрез борба на синдикатите и чрез икономическа политика на държавата, която разглежда по-високите доходи като предпоставка, а не като препятствие за икономически растеж. Именно чрез такива макроикономически политики цената на труда нарасна феноменално в западния свят през 50-те и 60-те години на ХХ век и създаде обществата на доминиращата заможна средна класа. След това чрез глобализацията корпоративните елити изнесоха голями части от производствата на Запада в Третия свят, за да плащат отново жълти стотинки за труд. Стратегията за внасяне на работна ръка в България е стратегия за по-нататъшно обезлюдяване и рухване на българската нация, за превръщане на България в територия за превъртане на нископлатени, прехождащи от Изток на Запад мигрантски потоци. Не, не бива - поне докато не е направено всичко възможно наличните трудови ресурси в България и сред българите по света да бъдат максимално ангажирани и достойно заплатени.    ", "date": "2018.02.19", "title": "Работодатели - любители на силиконки с \"Бентли\""}
{"url": "http://clubz.bg/64402-shefyt_na_nzok_nqma_da_podam_ostavka", "text": "Няма да подам оставка, нищо незаконно не съм направил. Това заяви шефът на здравната каса (НЗОК) проф. Камен Плочев пред бТВ. През миналата седмица министърът на здравеопазването Кирил Ананиев поиска оставката на Плочев, защото управителят на касата поискал актуализация на бюджета, без да я съгласува с министерството. Плочев каза, че вчера е разговарял и с премиера Бойко Борисов. Той му обяснил, че трябва да се спрат течове от НЗОК към чужбина. Плочев е категоричен, че Борисов не му е поискал оставката. Управителят на здравната каса каза, че негов близък приятел му се обадил да му въздейства да подаде оставка. Той отказа да каже точно откъде е дошъл натискът. В студиото беше и депутатът от БСП Славчо Велков, който е личен приятел на Камен Плочев. Той поясни, че натискът срещу него идва от политик на висок пост в управлението на държавата. Здравният министър Кирил Ананиев също разговарял със Славчо Велков с молбата да въздейства на Плочев да подаде оставка. Според него главната фигура, която движи това, е зам.-министърът на здравеопазването и член на надзорния съвет на НЗОК Жени Начева. И заяви, че касата не е дирекция на министерство, а независима институция, върху която може да въздейства само парламентът.", "date": "2018.02.19", "title": "Шефът на НЗОК: Няма да подам оставка"}
{"url": "http://clubz.bg/64408-bi_bi_si_desetki_ruski_naemnici_zaginali_v_siriq_prez_septemvri_2017_g", "text": "Най-малко 54-ма бойци от руски частни военни компании (ЧВК) са загинали в Сирия само през септември 2017 г. Те не са убити наведнъж, а при различни инциденти в продължение на целия месец. Това съобщава в свое разследване Би Би Си. Новината излиза на бял свят чак сега. Но тя е знак, че гибелта на десетки руски наемници на 7 февруари т.г. не е първата трагедия от такъв род в арабската република. Все още не е ясно колко са загиналите бойци от ЧВК на Вагнер преди две седмици в резултат на американски въздушен удар в провинция Дейр аз Зур. Според твърдения на запознати броят на жертвите варира от няколко десетки, през 200, та чак до 600. В края на миналата седмица Москва призна за първи път, че  . Пращат руски наемници на смърт, за да не им плащат В средата на септември 2017 г. пенсионерката Нина Атюшева от селището Североонежское, Архангелска област, е потърсена от човек от южния руски град Ростов на Дон. Той се представя като Андрей и й съобщава, че тя трябва да дойде и да вземе тялото на сина си Евгений Аликов, загинал в Сирия. Жената не могла да отиде и тогава ковчегът с тленните останки на сина й бил докаран в нейния дом заедно с документите и изплатена застраховка от 5 милиона рубли (88 672 долара). Този месец репортери на Би Би Си заедно с Нина Атюнешва опитали да се свържат с Андрей. Обадилият се мъж отговорил, че се казва иначе и че не знае нищо за руски доброволци в Сирия. Евгений Аликов първо воювал на страната на самообявилата се Луганска народна република (ЛНР) в Украйна. През лятото на 2017 г. заминал за Сирия. Там се бил два месеца и половина. Загинал на 2 септември край град Тиас, провинция Хомс, от огнестрелна рана в коремната област. Блумбърг: Над 200 руски наемници са убити от американците в Сирия (ВИДЕО) Москва: Има убити в Сирия. Петима, вероятно руски граждани Интересното обаче е, че когато тялото на Аликов било доставено у дома, с него пристигнали и два медала от ЧВК с дата... 1 септември 2017 г. Причините може да са две. Възможно е гравьорът да е допуснал грешка. Но може също така да означава, че Аликов е загинал в края на август, а тялото му да е прибрано от бойното поле едва около 2 септември, на която дата според официалните документи той е загинал. На 27 октомври 2017 г. Ройтерс публикува разследване, според което през първите девет месеца на 2017 г. в Сирия са починали най-малко 131 руски граждани. В тази бройка не влизат официалните жертви, за които съобщава Министерството на отбраната в Москва. В основата на публикацията е справката за смъртта на руския наемник от ЧВК Сергей Поддубни. Той загинал месец по-рано също в Тиас. Причина - овъгляване на тялото. Справката за смъртта на Поддубни е под номер 131. По заповед на руското Министерство на правосъдието номерацията на такива документи във всяко ведомство, регистриращо смъртните случаи - в случая руското посолство в Дамаск - започва от началото на календарната година и се води последователно. Така номерът на всяка спрака съответства на броя на умрелите в момента на регистрирането на смъртта през годината. Документът за гибелта на Евгений Аликов пък бил под номер 77. По този начин само през септември 2017 г. в Сирия са загинали най-малко 54-ма бойци от руски ЧВК.   Това е повече от официалната цифра за всичките две и половина години от началото на руската кампания в арабската република, започнала на 30 септември 2015 г. Според данни на Министерството на отбраната в Сирия досега са загинали 44-ма души. Но това са военнослужещи от редовната армия. Само в Клуб Z - Над 100 руски десантчици са загинали в Украйна Руските власти не признават официално и не коментират многобройните загуби сред руските доброволци в Сирия. Майката на Евгений Аликов обаче започва да се бори за признание към паметта му още след погребението му, пише Би Би Си. Нина Атюшева изпратила запитване до Военния комисариат в близкия град Плесецк. Тя питала дали не й се полага нещо като на родител на загинал войник. И получила следния отговор след месец и половина: На помощ се притекло и ръководството на селището Североонежское, но и то получило подобен отговор. От Плесецк заявили също, че не било възможно да се установи как Аликов попаднал в Сирия и от какво е починал. Нина Атюшева иска само едно - властите да признаят сина й за загинал за родината. И недоумява с какво той, доброволецът, е по-различен от тези, които са изпратени от военните комисариати в Сирия. Хората в Североонежское са твърде чувствителни по този въпрос. Местната жителка Елена Ипатова е сред над 100-те заложници, загинали през 2002 г. при щурм на командоси и ингушки бунтовници в театър \"Дубровка\" в Москва. Дария Яцкова пък е сред 224-мата загинали във взривения руски самолет над Синайския полуостров в Египет през 2015 г. Родом от Североонежское е и старши сержант Леонид Кичаткин. Той е един от над 100-те бойци от 76-а псковска дивизия, тайно изпратени в Украйна през 2014 г., където са убити в бой. Москва и до днес отрича в Украйна да е имало и да са загивали руски военни освен такива, които са били в отпуск и доброволно са отишли там без знанието на командирите си. Блумбърг: Над 200 руски наемници са убити от американците в Сирия (ВИДЕО) Москва: Има убити в Сирия. Петима, вероятно руски граждани Само в Клуб Z - Над 100 руски десантчици са загинали в Украйна", "date": "2018.02.19", "title": "Би Би Си: Десетки руски наемници загинали в Сирия през септември 2017 г."}
{"url": "http://clubz.bg/64407-petr_kelner_kupi_nova_televiziq_za_185_miliona_evro", "text": "Чешката инвестиционна компания PPF group на Петр Келнер купува 100% от „Нова Броудкастинг груп“, която притежава Нова телевизия, спортните канали \"Диема\", списание „Ева“ и интернет групата „Нетинфо“. 95% са купени от шведската група Modern Times Group (MTG), а останалите 5% - от главния изпълнителен директор Дидие Щосел.  - 185 милиона евро. За сравнение - преди десет години MTG купи Нова телевизия за 620 милиона евро, като след това групата дори се разрасна. Кой е Петр Келнер? Екипът на Нова тв е бил информиран тази сутрин с писмо от главния изпълнителен директор Дидие Щосел за промяната в собствеността. Петр Келнер е и основен кандидат за бизнеса на норвежката група „Теленор“ в България. Според публикация в „Капитал“ той предлагал близо 2 млрд. евро за мобилния оператор и медийната група. Придобиването на Нова бе най-скъпото вложение на MTG – през 2008 година те платиха 620 милиона евро за Нова телевизия, кабелния канал Нова+ и 80% от списание \"Ева\", които бяха собственост на гръцката \"Антена груп\". След това Нова навлезе по-активно в онлайн бизнеса и придоби групата „Нетинфо“, която притежава VBOX7 и новинарския портал „Вести“. Преди година шведският вестник „ “ съобщи, че MTG планира да се изтегли изцяло от България, след като е инкасирала загуби от няколко милиарда (в крони, 10 крони са 1 евро – б.р.). По-късно изпълнителният директор Дидие Щосел е направил опит да придобие телевизията, в която притежава 5%. Шведската компания MTG обаче е отказала да продаде българския си бизнес на Щосел и воден от него консорциум инвеститори. Според информацията на „Студия трансмедия“ MTG е отклонила офертата с мотива, че в момента компанията има натрупана достатъчно голяма ликвидност и не планира продажби на свой бизнес. Критична точка в офертата е било разпределението на финансирането. В него са участвали поне две банки с българско участие и един голям портфейлен инвеститор, който в серия от медийни публикации е свързван с депутата от ДПС Делян Пеевски.", "date": "2018.02.19", "title": "Петр Келнер купи Нова телевизия за 185 милиона евро"}
{"url": "http://clubz.bg/64397-trite_bilborda_obraha_nagradite_na_bafta", "text": "Филмът   на режисьора Мартин Макдона е големият победител сред отличените от Британската академия за кино и телевизия (БАФТА), предаде Асошиейтед прес. Разказът за съкрушена майка, която търси справедливост и настоява да се сложи край на тормоза, неравенството и посегателствата, бе удостоен с пет награди на БАФТА на снощната церемония в Роял Албърт Хол в Лондон, включително за  53-годишният мексиканец   спечели наградата на британската филмова академия за най-добър режисьор за филма  \".  бе удостоен с наградата за  за ролята на Уинстън Чърчил във филма \"Най-мрачният час\".  На червения килим и в залата се виждаха много жени, облечени в черно, включително актрисите Анджелина Джоли и Дженифър Лоурънс, в израз на солидарност с пострадалите от сексуален тормоз и дискриминация. Почетни гости бяха принц Уилям и съпругата му Катрин, херцогиня на Кеймбридж, която бе облечена с тъмнозелена рокля с черен колан. Призивът за черни тоалети постави Катрин в деликатно положение, тъй като кралското семейство се стреми да не изразява политически позиции, посочва Асошиейтед прес.", "date": "2018.02.19", "title": "Трите билборда обраха наградите на БАФТА"}
{"url": "http://clubz.bg/64405-na_koj_sega_e_trud_che_stana_obyrkvashto", "text": "В резюме на интервю на Делян Пеевски \"Труд\" днес препредава мислите на депутата, изпълнени с много болка и бащинска загриженост за добруването на народа. Както и срещу основния му враг - дезинформацията, неясната собственост и монополите в медиите. Пеевски поиска Румен Радев да му се извини. Бил обиден Освен че апелира българите \"да започнат да мислят с далечен хоризонт\" и че хората трябва да знаят истината, депутатът още говори за \"медийната машина\" на олигарсите, един от които - както вече знаем от старо негово изявление пред   Блиц - той не е и не е бил. Пеевски \"блицна\": Аз не съм олигарх, няма да ме уплашите Оригиналът на днешното интервю е даден пред \"Телеграф\" - част от официалния съвсем скромен портфейл на депутата от ДПС, който, както призна след \"Бялата книга\" - притежава само медии. Въпросът е колко. Знаем ли сега кои са тия пусти медийни машини за дезинформация... Защото след това той говори за \"огромна армия за дезинформация\" и за собствения си внесен закон за осветляване на медийната собственост. По-нататък - все по преразказа на \"Труд\", обещава, че \"ще се познае кой се страхува от осветяването на собствеността и финансирането на медиите\". Та кой се страхува точно? Това заявява депутатът от ДПС Делян Пеевски в интервю за вестник “Телеграф“.\"       Пеевски \"блицна\": Аз не съм олигарх, няма да ме уплашите", "date": "2018.02.19", "title": "На КОЙ сега е \"Труд\"? Че стана объркващо..."}
{"url": "http://clubz.bg/64403-ruska_namesa_na_izborite_v_sasht_tova_e_tolkova_lesno_i_evtino", "text": "Разбира се, че Русия се е опитала да повлияе на президентските избори в САЩ - шокиращото е, че се е оказало толкова лесно. Повечето следили случая вече са убедени, че Москва е направила всичко по силите си за избирането на Доналд Тръмп, но подробностите какво точно е било направено според обвиненията на специалния Робърт Мълър са по-слабо проучени, отбелязва в. \"Гардиън\". Според отправените от Мълър обвинения за повлияване на изборите в САЩ 80 души са работили на пълен работен ден, преструвайки се на американски граждани и използвайки частна виртуална мрежа, за да изглежда, че постовете им идват от САЩ. Те са се концентрирали върху фейсбук, където са създавали групи, чиито имена са имали за цел да използват и да разпалят разделението в американското общество. И \"готвачът на Путин\" обвинен в намеса в изборите на САЩ Всичко това може да е шокиращо за тези, които не знаят как може да бъдат използвани фейсбук и други социални медии. По-важният въпрос е дали новините трябва да ни шокират. Както показват обвиненията за руската кампания, някои от най-ефективните методи за разпространяване на послания в социалните медии дори не се отчитат като реклама, което ги прави по-ефективни - също като пропагандата, представена като нечие мнение. Когато зададем въпроса защо Русия е била в състояние да направи това, очевидният отговор е, че може би защото всеки може да го направи. Големият дуопол на фейсбук и гугъл ги превръща в най-влиятелните рекламни агенции, които светът е виждал. От услугите им може да се възползва практически всеки. Най-притеснителният въпрос зад подробностите от обвинението не е дали Русия е направила това, което се твърди, а кой още може да води подобни кампании. Групи за натиск от САЩ като НРА (Националната асоциация на притежателите на огнестрелни оръжия), големите петролни и тютюневи фирми са използвали подобни методи от десетилетия, съзнателно създавайки объркване за известни факти. Всъщност те дори са подобрили предполагаемия план на Русия, правейки дарения за предизборните кампании на известни политици. Рекламите, поствани от Русия във фейсбук, са били абсурдни, но ефективни, защото стотици хиляди американци са казали подобни неща, без да им се плаща. Големият шок от обвиненията на Мълър не е, че Русия се е възползвала от големите слабости в американската политическа система - това е нормално за враждебно настроена сила, а това, че тези слабости са толкова лесни (и относително евтини) за използване от всекиго, подчертава в. \"Гардиън\". Тръмп: В Москва умират от смях на бъркотията в САЩ Описаният от министерството на правосъдието на САЩ руски заговор изглежда дързък, но с относително тясна насоченост, пише в. \"Ню Йорк таймс\". Самият факт, че подобни усилия може да са повлияли на резултата или поне са имали подобна цел, подчертава влиянието на една сила, която дестабилизира американската демокрация далеч повече от които и да било измислени в Москва новини. Тази сила е политическата поляризация. Политическото разделение е обхванало политическата система на САЩ, отслабвайки политиката й и правейки я податлива на манипулации. Руската дезинформация може да е влошила симптомите, но самото обвинение напомня, че основната болест, вероятно далеч по-вредна, е чисто американско творение. Фалшивите твърдения не са създали нови разделения в обществото на САЩ, а са използвали вече съществуващи такива. Тръмп: В Москва умират от смях на бъркотията в САЩ", "date": "2018.02.19", "title": "Руска намеса на изборите в САЩ? Това е толкова лесно и евтино"}
{"url": "http://clubz.bg/64395-strelba_v_cyrkva_v_dagestan_pet_jertvi_petima_raneni", "text": "Мъж нахлу в църква в Дагестан, уби петима души и рани най-малко още пет, съобщи Ройтерс, като се позова на руски новинарски агенции, които цитират местното здравно министерство. Нападението е станало в село Кизляр в населената с преобладаващо мюсюлманско население република, която е част от Руската федерация. Отговорност за стрелбата пое \"Ислямска държава\", без да даде доказателства за твърденията си. Дагестан граничи с Чечения, където Москва води две войни срещу сепаратистите и радикалните религиозни групи след краха на Съветския съюз и откъдето има много хора, които са се присъединили към ИД. Според руските медии атаката е станала, докато хората в църквата са празнували Масленица, християнски празник, който отбелязва последния ден преди началото на Великия пост, според православния календар. Нападателят е идентифициран като 22-годишен местен мъж, съобщи ТАСС, като се позова на разследващите. Той е бил застрелян смъртоносно от службите за сигурност. Според ТАСС в него са били открити пушка, куршуми и нож. Според първоначалните данни всички жертви са жени. Сред ранените има двама представители на службите, цивилните отново са жени, съобщава \"Интерфакс\".", "date": "2018.02.19", "title": "Стрелба в църква в Дагестан: пет жертви, петима ранени"}
{"url": "http://clubz.bg/64396-trymp_v_moskva_umirat_ot_smqh_na_byrkotiqta_v_sasht", "text": "Критикувайки комисиите, разследванията и междупартийната омраза, предизвикани от руската афера, американският президент коментира, че Москва е \"постигнала по-голям успех, отколкото в най-безумните си мечти, ако намерението й е било да всее раздор, смут и хаос в САЩ\", предаде Франс прес. Имало \"неоспорими доказателства\" за руска намеса в изборите в САЩ Президентът обяснява, че неговият екип никога не е бил забъркан с руснаци за намеса в изборите през 2016 г., предава БТА. През миналата седмица шефовете на разузнавателни агенции и органи за сигурност в САЩ бяха единодушни, че Русия се е намесила във вота за президент през 2016 година. Те даваха показания в Комисията по разузнаването на Сената. Имало \"неоспорими доказателства\" за руска намеса в изборите в САЩ А лидерката на демократите в Камарата на представителите Нанси Пелоси защити законопроект, с който се иска отпускането на 1 милиард долара за неутрализирането на руска намеса в бъдещи избори. Имало \"неоспорими доказателства\" за руска намеса в изборите в САЩ", "date": "2018.02.19", "title": "Тръмп: В Москва умират от смях на бъркотията в САЩ"}
{"url": "http://clubz.bg/64399-borisov_posreshta_boreca_sreshtu_soroskiq_chovek", "text": "Премиерът Бойко Борисов ще се срещне с премиера на Унгария Виктор Орбан, който ще бъде на работно посещение в България. Това съобщиха от правителствената информационна служба. На срещата в резиденция \"Бояна\" ще бъдат обсъдени развитието на двустранните отношения, възможностите за взаимодействие между българското председателство на Съвета на ЕС и унгарското председателство на Вишеградската група, както и актуални европейски теми. Орбан: Християнството е последната надежда на Европа за спасение Вчера унгарският премиер обяви, че  и че политиците в Брюксел, Берлин и Париж, които насърчават миграцията, Орбан произнесе годишната си политическа реч, с която стартира и участието си в предизборната надпревара. Той и партията му \"Фидес\" ще се борят за трети мандат на парламентарния вот през април. В. \"Гардиън\" коментира, че Орбан е засилил популистките си изявления. В статията се изтъква, че американският финансист от унгарски произход Джордж Сорос отново е бил споменат от Орбан. Унгарският премиер е заявил, че заговорът за създаване на така наречения с трябва да бъде спрян и е обещал да работи със западноевропейци, които искат да спасят страната си и християнската си култура. Орбан води антиимиграционна политика, илюстрирана от изграждането на огради от бодлива тел по границите и остри критики към ЕС. Позицията му по отношение на имиграцията засили неговата популярност въпреки критиките, че Унгария се насочва към авторитарен режим, отбелязва френското издание \"Експрес\".", "date": "2018.02.19", "title": "Борисов посреща бореца срещу \"сороския човек\""}
{"url": "http://clubz.bg/64213-razbojnichestvoto_vystanieto_i_pomoshtta_ot_chujdi_dyrjavi", "text": "Днес България почита паметта на своя най-велик син - Васил Левски, обесен край София преди 145 години. Обесването на Левски е според присъдата на турския съд. От протоколите от разпитите на Апостола на свободата се вижда, че основната мисъл на Левски е била да запази, доколкото е възможно, създадената с толкова усилия вътрешна революционна организация. Сред отговорите на Левски обаче могат да се намерят и такива, които пряко кореспондират с неговите политически идеи, споделени в документите, свързани с революционната му дейност. \"Чак тогава, когато съберем и четирите краища на Българско в едно...\" Левски например казва пред съда, че   И изтъква, че българите не трябва да търсят помощ от чужди държави. Той специално отбелязва, че неговата дейност  Ето някои извадки от казаното от Васил Левски пред турския съд:", "date": "2018.02.19", "title": "Разбойничеството, въстанието  и помощта от чужди държави"}
