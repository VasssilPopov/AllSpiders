{"url": "http://clubz.bg/65075-pravitelstvoto_glasuva_v_srqda_za_izteglqneto_na_istanbulskata_konvenciq", "text": "Министерският съвет ще изтегли на утрешното си заседание предложението си България да ратифицира Конвенцията срещу насилието над жените и домашното насилие на Съвета на Европа, съобщава Нова тв като се позовава на свои източници. Очаква се кабинетът да приеме решение, с което ще отмени решението си, с което одобри конвенцията от 3 януари. Министрите ще гласуват и за изтегляне на предложението до парламента да се ратифицира документа. При предишното гласуване на МС осем от министрите бяха против. Един призрак броди по света - призракът на джендъра След бурни обществени дебати и протести премиерът Бойко Борисов обяви, че е нужен по-широк дебат по нейните текстове. Срещу приемането на конвенцията се обявиха коалиционните партньори в правителството от \"Обединени патриоти\", които даже заплашиха с трусове във властта, ако документът бъде приет. От ВМРО заговориха за референдум срещу гей браковете и джендър понятията. БСП също се оказа против конвенцията, както и СДС. Социалистите имаха идея дори да се свика всенародно допитване за или против Истанбулската конвенция. Каракачанов зове: Референдум срещу гей браковете и джендър понятията Св. синод пусна позиция, в която заклейми документа, който защитава жените от домашното насилие. Оттам предвиждаха и молитви, които да предотвратят приемането на конвенцията. Светият синод за Истанбулската конвенция: Това е втора смърт \"Третият пол\" раздели Румен Радев и Илияна Йотова. Поне котаракът Чарли не е намесен Противниците на конвенцията създадоха заплашителни образи, според които тя се опитва да въвежда, налага и защитава трети пол, а не е основно насочена срещу домашното насилие.  В разпространения предварителен дневен ред такава точка липсва. Каракачанов зове: Референдум срещу гей браковете и джендър понятията Светият синод за Истанбулската конвенция: Това е втора смърт \"Третият пол\" раздели Румен Радев и Илияна Йотова. Поне котаракът Чарли не е намесен", "date": "2018.03.06", "title": "Правителството гласува в сряда за изтеглянето на Истанбулската конвенция?"}
{"url": "http://clubz.bg/65074-otnovo_pobeda_v_kraq_za_ludogorec_i_pak_sydijski_greshki", "text": "\"Лудогорец\" се добра до труден успех с 1:0 като гост на \"Берое\" в първи мач от 24-ия кръг на Първа лига. Така шампионът отново дръпна с 6 точки пред ЦСКА-София, който след два дни приема \"Етър\".  За втори пореден път \"орлите\" спечелиха в края. Победният гол реализира Марселиньо в 80-ата минута с глава след изпълнение на ъглов удар. Остава съмнение за засада в момента на подаването на Игор Пластун към бразилеца. И ако това положение е \"тънко\" и трудно може да се прецени дори на видеозапис, то минути преди гола Сисиньо от \"Лудогорец\" настъпи умишлено Карлос Окехе от \"Берое\". Реферът Драгомир Драганов не показа картон на Сисиньо, който заслужаваше да бъде изгонен. А в 79-ата минута \"Берое\" можеше да открие резултата при ситуация, при която имаше явна засада. Милен Желев даде отличен пас на Мартин Райнов, а той от непосредствена близост прати топката над вратата. В края на първото полувреме пък вратарят Ренан излезе и блокира удар на Бригадо, който бе изведен на чиста позиция. В самия край Иван Иванов можеше да изравни с глава. Това бяха златните възможности за \"беройци\". Гостите имаха своите. В 28-мата минута се стигна до разбъркване пред вратата на домакините, замесен бе Клаудиу Кешеру. Драганов отсъди фаул в атака на румънеца, който пък претендираше за дузпа. В 84-ата минута Върджил Мисиджан разтресе напречната греда. В последните дни крилото тренира малко с тима си, тъй като пътува до Холандия, където му се е родило дете. Станаха банални съдийските грешки. Добре поне, че треньорът на старозагорци Александър Томаш говореше за футбол след края на срещата, а не потърси оправдания в реферите. Останалите мачове от кръга са в сряда и четвъртък. Утре интересно ще бъде във Варна, където \"Черно море\" приема \"Левски\".", "date": "2018.03.06", "title": "Отново победа в края за \"Лудогорец\". И пак съдийски грешки"}
{"url": "http://clubz.bg/65073-evakuiraha_stolichniq_balkan_zaradi_pojar_video", "text": "Пожар избухна в столичния хотел \"Балкан\", бившия „Шератон”,  съобщи Нова тв. Сградата е затворена. Персоналът и посетителите са евакуирани. Към 18.45 ч. е получен сигнал за излизащ пушек от покрива на хотела.     На място са изпратени 6 пожарни коли, автомеханична стълба, екип на столичната пожарна, съобщиха от МВР.  Движението в района беше отцепено. Към 19,20 ч стана ясно, че няма пострадали, а пожарът е потушен. Причината са проблеми в аспирацията на ресторанта до хотела.  ", "date": "2018.03.06", "title": "Евакуираха столичния \"Балкан\" заради пожар (ВИДЕО)"}
{"url": "http://clubz.bg/65053-vijte_kakvo_stana_s_trite_sestri_chiito_roditeli_ubiha_dqdo_im", "text": "Трите деца от жк \"Люлин\", чиито родители са в ареста по обвинение в убийството на дядо им Стефан Янев,  изведени са от жилището, но са добре. Това става ясно от отговор на Агенцията за социално подпомагане на въпрос на Клуб Z. Убиха дядо, разкрил, че внучките му са държани в плен Както Клуб Z писа, трите момичета - на   никога не са ходили на училище по причина, че родителите им Мария и Свилен Велеви смятат, че там е опасно. Двамата обаче са непрекъснато в ареста от 22 февруари, когато стана ясно, че вероятно са убили 86-годишния баща на жената, който разкри историята в \"Съдебен спор\" по Нова тв. Днес и САС отказа да ги пусне. Тази мярка вече не подлежи на обжалване, т.е. най-вероятно следващото им искане ще е след няколко месеца. Постоянен арест за родителите, убили дядо след тв предаване Мярка за закрила  е  предприета спрямо двете непълнолетни деца още след изтичане на 24-часовата полицейска закрила над тях, съобщиха ни от АСП. От 23.02.2018 г. със заповеди на „Социално подпомагане-Люлин\" те са настанени в кризисен център в София за оказване на необходимата подкрепа. Изготвен е план за действие, в който са заложени дейности за задоволяване на базовите им потребности. След \"Люлин\": гаси и закривай! (В ТРИ ДЕЙСТВИЯ) По данни на специалистите, работещи с децата, те се чувстват добре и са спокойни. По-голямата - Богомила, може да чете и да пише, рисува добре и знае английски, твърдят от АСП. По-малката сестра Йоанна-Мария обаче е затворена и с проблеми в общуването. При посещение на социален работник от отдел „Закрила на детето“ е установено, че каката участва в дейности по интереси, а най-мъничката от трите не общува с другите деца, но като цяло е спокойна. Друг е случаят с най-голямата пълнолетна сестра. Тя е настанена в социална услуга „Преходно жилище“ в София. По последни данни е във видимо добро психическо състояние, занимава се с рисуване и компютри. Работата с  двете непълнолетни деца и с пълнолетната сестра е индивидуална и това обяснява настаняването им в различни специализирани социални услуги, уточняват от АСП. Постоянен арест за родителите, убили дядо след тв предаване След \"Люлин\": гаси и закривай! (В ТРИ ДЕЙСТВИЯ)", "date": "2018.03.06", "title": "Вижте какво стана с трите сестри, чиито родители убиха дядо им"}
{"url": "http://clubz.bg/65060-tajnite_slujbi_na_putin_v_rolqta_na_mafioti", "text": "Пренасяне на кокаин с правителствен самолет, посолството на Москва в Буенос Айрес като координатор, тайните служби на Путин в ролята на мафиоти. Това са тежки обвинения, отправени от московски критици на Кремъл към собственото им правителство, след като се провали планиран нелегален трансфер на наркотици от Аржентина за Русия. За Запада подобни обвинения граничат с фантастика. Който обаче продължително се занимава с днешна Русия, не може да не забележи тесните връзки между мафия и всесилни, между тайни служби и организирана престъпност. Обстоятелствата около операцията, при която бяха иззети 389 кг кокаин на стойност 50 милиона евро, са като в приключенски филм. Но само на пръв поглед. Следа води и до Германия. Не е чудно, че верните на Кремъл руски медии дълго премълчаваха скандала. Те съобщиха и то крайно смекчено, едва след като руският професор и блогер Максим Миронов разпространи свой доклад по случая, а широкият отзвук в аржентинските медии достига по интернет и до Русия. В началото на 2017 г. престъпниците укриват кокаина в 12 куфара в съседна на руското посолство в Аржентина сграда – посолското училище. Сдобили са се с право на достъп до обекта чрез съветник по сигурността в дипломатическото представителство. В същото време обаче аржентинските власти са били в дирите на наркотика. Те тайно са подменили кокаина с брашно и в товара са поставили GPS-предаватели. Южноамериканските разследващи едва ли са повярвали на очите си, когато година по-късно «кокаинът» е бил извозен и натоварен в самолета на приближения на Путин и шеф на Съвета по сигурността Николай Патрушев. При пристигането в Москва на товара на борда на правителствения самолет в началото на февруари т. г., руската полиция нанася удар и задържа трима мъже, един от които функционер. В същото време аржентинските сили за сигурност арестуват двама  заподозрени за участие в престъплението. Аржентинският  в. «La Nacion» съобщи, че това не е бил първият подобен товар. Още между 2012 и 2015 г. такива кокаинови доставки за Европа са били осъществени под “дипломатическия защитен чадър” на руското посолство. Според аржентинска министърка ставало дума за един от най-обхватните и професионално извършени гешефти с дрога, какъвто някога е имало в Аржентина. Според Навалин най-вероятно ставало дума за постояннен трафик на дрога към Русия по дипломатически канали, което не би било възможно без съдействието на дипломати и тайни служби. Поредицата от опровержения на руските власти били изпълнени с противоречия: В началото Външно в Москва отрече в канала за дрога да са били замесени дипломати. Имало само един “технически сътрудник”. Властите в Буенос Айрес опровергаха подобна теза. Фактически с лъжите си руските власти сами са потвърдили, че има какво да крият и ето защо най-вероятно са били замесени в наркотрафика, смята  социологът и критик на Кремъл Игор Айдман. И според него е факт, че доставката е пристигнала в Москва с правителствения самолет на Патрушев. В началото руските власти отричат, че въпросните куфари са били на борда, всичко било фотомонтаж. Но и това беше опровергано от аржентинците, като публикуваха видео със съответните кадри. Докато първоначално Москва тръдеше, че руският посланик открил кокаина и съобщил това на властите, по-късно стана ясно, че точно аржентинските служби са влезли в дирите на наркотика и са били по петите на куриерите на дрогата по пътя им към руското посолство. За “собственик” на куфарите се смята полковникът от тайните служби Андрей К., работил в различни руски посолства, също и в Берлин. Прелюбопитен факт: Андрей К. понастоящем живее в Германия. Миналия петък полицията задържа 49-годишния мъж на брега на езерото “Шармютцел” край Берлин. Според опозиционния лидер Навални Путин не е замесен в наркоскандала около руското посолство в Аржентина. Вината обаче носела създадената от Путин система.", "date": "2018.03.06", "title": "Тайните служби на Путин в ролята на мафиоти"}
{"url": "http://clubz.bg/65071-karakachanov_obqvi_dnes_reshihme_pri_premiera_che_temenujka_petkova_ostava", "text": "Силовият вицепремиер Красимир Каракачанов се включи в коментарите около случая с доктора от Пловдив, застрелял човек, протестите за ареста. И даже даде решение как вече да няма подобни случаи - като се разшири обхватът на \"неизбежната самоотбрана по закон\".  Докторът гледал половин час как Плъха краде от гаража. Не звъннал на полиция Макар че все пак призна, че конкретният казус се е оказал доста по-различен от това, което първоначално е изглеждал, в обществената реакция в защита на пловдивския лекар имало логика.  Вицепремиерът не спомена първоначално етноса, който визира, но темата с т. нар. \"циганска престъпност\" му е любима отдавна. Яснотата в разговора внесе водещата Цветанка Ризова, а Каракачанов не отрече, че точно това има предвид. Примерите му позагрубяха, когато заговори, че битовата престъпност се извършва \"точно от тези хора - ще ти откраднат гумите от гаража, ще секат дърва и ще набият горския, ще изнасилят възрастна жена... много такива случаи има\". Решението според него обаче не е свързано с ефективността на работата на правоохранителните органи. Дори отчете, че за 10 месеца са назначени нови 1000 полицаи, а за миналата година от 95 убийства били разкрити 94. Решението било да се даде инструмент на хората да се защитават - тоест да се разшири обхватът на т. нар. \"неизбежда отбрана\", защото сега законът бил остарял.  Сега неизбежна отбрана имало само ако някой проникне в жилището ти \"с насилие или с взлом\". Това обаче вече не се правело - крадците влизали с ключове, обезвреждали аларми. Каракачанов прочете и текста, който от партията му са подготвили за промяна в Наказателния кодекс, за да може  Според предложенията за \"неизбежна самоотбрана\" може да се говори, когато има действие срещу \"противозаконно влизане\" в нечий имот, когато е налице заплаха за \"живота, здравето, свободата, половата неприкосновеност\" на обитателите, когато нападението е от две или повече лица, когато е от едно лице, но то е въоръжено, или когато случката се развива нощем.  За самоотбрана ставало дума и когато човек защити друг нападнат, допълни той.  В справянето с битовата престъпност вицепремиерът намери и друг законов проблем - кражбите на стойност под 1 минимална заплата се смятали за \"маломерни\" и не се разследвали, а наказанието било само глоба. Затова в проекта му за промени в НК имало и завишаване на глобите, и ефективни присъди при рецидив.  Оставката на министърката на енергетиката Темежунка Петкова да не бъде приета - това решение е било взето на среща между министър-председателя Бойко Борисов и повечето му министри тази сутрин, каза Каракачанов.  Теменужка Петкова подава оставка заради връзки с купувача на ЧЕЗ Още миналата седмица той обяви, че \"Обединените патриоти\" не биха подкрепили оставката. Днес решението било в тази посока. Според вицепремиера министър Петкова няма вина за създалата се ситуация с продажбата на ЧЕЗ.  Обрат - Теменужка Петкова може и да остане на поста си По думите на Каракачанов не трябвало да се случва така, че държавата да подпомага купувача на ЧЕЗ - \"Инерком\" на Гинка Върбакова, ако влиза в сделката, за което предстоят преговори с чешката страна. Затова разумният вариант бил държавата да купи 34% от дружеството и да изплаща този дял от дивидентите при печалба в годините.  Вицепремиерът каза още, че очаква утре да бъдат внесени промени в енергийния закон, представени миналата седмица, които да дадат правомощия на КЕВР да спира разпореждане с акции и активи на фирми в енергетиката. При обявяването на законопроекта обаче се разбра, че целта е да може да бъде спряна и сделката за ЧЕЗ. По повод поведението на руския патриарх Кирил в София по време на срещата му с президента Румен Радев, за което се разбра от видео на руската патриаршия, Каракачанов заяви: Защо българските зрители не видяха как Кирил се кара на Румен Радев Вицепремиерът и лидер на ВМРО заяви, че в Руско-турската война, довела до освобождението на България, са участвали хора от различни националности - от Финландия, Полша, Украйна и много други, \"и ние сме благодарни\". Като историк припомни и как Батак е освободен от руска военна част, в която са преобладавали чеченци и други кавказки народи. Каракачанов реши да уточни, че \"години наред се казваше как освен Русия, и други държави са участвали\", а всъщност представителите на останалите народи били част от руската армия.  Теменужка Петкова подава оставка заради връзки с купувача на ЧЕЗ Обрат - Теменужка Петкова може и да остане на поста си Защо българските зрители не видяха как Кирил се кара на Румен Радев", "date": "2018.03.06", "title": "Каракачанов обяви: Днес решихме при премиера, че Теменужка Петкова остава"}
{"url": "http://clubz.bg/65059-bsp_dade_sdelkata_za_chez_na_prokuraturata", "text": "БСП внесе три молби в прокуратурата за покупко-продажбата на ЧЕЗ и вече започна подписка за спиране на сделката. Това каза заместник-председателят на парламентарната група на партията Крум Зарков. Малко преди това той и негови колеги внесоха сигнал до главния прокурор Сотир Цацаров. Дежавю: стягат протести срещу кабинета заради ЧЕЗ От БСП питат държавното обвинение и какво се е случило с образувано досъдебно производство срещу неизвестен извършител - длъжностно лице, срещи което е имало обвинения, че не е положило достатъчно грижи за управлението на ЧЕЗ и стопанисването на имуществото. Социалистите ще участват в националния протест срещу сделката с ЧЕЗ, който е утре от 11.00 пред МС. БСП организира сваляне на правителството. Така депутатът от ГЕРБ Валентин Николов коментира съпричастността на социалистите към протестите. Николов цитира Бойко Борисов, който още миналата седмица заяви, че някой иска да повтори февруарските събития от 2013 г. по друг сценарий, но със същите изпълнители. Тогава Борисов подаде остаква заради протести, свързани с високи сметки за ток. Впоследствие се оказа, че хората са получили по две сметки наведнъж.", "date": "2018.03.06", "title": "БСП даде сделката за ЧЕЗ на прокуратурата"}
{"url": "http://clubz.bg/65061-levski_se_prisyedini_kym_bunta_sreshtu_sydiite_iska_ostavki", "text": "\"Левски\" се нареди до отбори като \"Септември\" в недоволството срещу съдийската комисия (СК) и определени отсъждания на реферите в 23-тия кръг на Първа лига. Нещо повече - ръководството на \"сините\" иска оставката на шефа на СК Петър Петров в писмо до него самия и до президента на БФС Борислав Михайлов. Шефът на съдиите: Има дузпа за \"Лудогорец\". \"Септември\": Петров е наглец Депешата е подписана от изпълнителния директор Красимир Иванов. ЦСКА-София би \"Дунав\" в мач със съдийски грешки \"Левски\" негодува от грешките на Волен Чинков и Георги Кабаков в срещите \"Лудогорец\" - \"Септември\" и \"Дунав\" (Русе) - ЦСКА-София. Прави сравнения с миналото и настоява за промени. Междувременно днес стана ясно, че Георги Кабаков е изваден от нарядите на междинния кръг в Първа лига. Комисията тепърва ще се произнесе какво ще е неговото наказание най-вече за спестения червен картон на Божидар Чорбаджийски.  Дисциплинарната комисия на БФС поиска експертен доклад от съдиите на мача в Русе, за да се произнесе по казуса на Чорбаджийски на следващо заседание. Това почти сигурно означава, че капитанът на \"червените\" ще отнесе санкция. Десетима от \"Берое\" удържаха анемичен \"Левски\" Любопитно е, че комисията глобява \"Левски\" само с 1000 лева и предупреждение за лишаване от домакинство заради снежните топки. А имаше ударени футболисти, при това и от тима на \"сините\". ЦСКА-София би \"Дунав\" в мач със съдийски грешки Десетима от \"Берое\" удържаха анемичен \"Левски\"", "date": "2018.03.06", "title": "\"Левски\" се присъедини към бунта срещу съдиите, иска оставки"}
{"url": "http://clubz.bg/65044-desette_naj_golemi_zaplahi_pred_svetovnata_ikonomika", "text": "Въпреки ускоряващия се растеж, световната икономика е изправена пред най-високото ниво на риск през последните десетилетия, твърдят експерти от Economist Intelligence Unit (EIU), аналитичното звено на The Economist. Те публикуваха десетте най-сериозни заплахи. Протекционизмът, териториалните спорове, тероризмът, нарастващият брой киберпрестъпления и дори заплахата от ядрена война са в списъка на геополитическите, финансовите и операционните рискове, пред които е изправена бизнесът. Източникът на част от рисковете са най-големите икономики в света - САЩ, Китай, ЕС. EIU е съставила списък на потенциално дестабилизиращи събития по \"силата на риска\", като оценяват тяхното въздействие върху световната икономика по скалата от 1 до 25. Силата на риска отчита вероятността събитието да се случи - от много ниска (0-10%) до много висока (над 40% през следващите две години), и неговия ефект: годишна промяна на растежа на БВП в рамките на 0 - 0.1 процентни пункта при много ниско влияние, на 2 и над 2 процентни пункта - като много силно влияние, което означава негативен тренд.   (сила на риска - 15). Аналатичното звено дава средна вероятност това да се случи и много силно влияние. Развитието на световната икономика навлиза в нова фаза, в която все повече централни банки ще прекратят програмите за парични стимули и ще повишат лихвените проценти, чието изключително ниско ниво стимулира бума на фондовите пазари. Това значително увеличава несигурността за участниците на пазара, което се отрази в рязък скок във волатилността през февруари след дълъг и спокоен \"бичи пазар\". Продължителният спад на фондовите пазари ще подкопае доверието на потребителите и кредитирането, тъй като финансовото положение на банките ще се влоши.  САЩ могат да се оттеглят от Северноамериканското споразумение за свободна търговия (NAFTA) и да ограничат вноса от Китай, което ще предизвика търговска война. Германия предупреди за търговска война, ако САЩ наложи мита за стоманата Нарастването на протекционизма ще има сериозни последици извън САЩ и Китай: ще се отрази негативно на цените и наличностите на американски и китайски стоки във веригите за доставки на компании от други страни. Последствията от това ще бъдат намаляването на инвестициите и потребителските разходи, което ще подкопае растежа на световната икономика. \"Америка на първо място\" удари по соларните панели и пералните  Китай трябва да стане \"водеща световна сила\" и да има \"първокласни\" въоръжени сили до 2050 г., реши конгресът на Китайската комунистическа партия през октомври 2017 г. Засилването на активността на Пекин на международната сцена е съпроводено от намаляване на ролята на Съединените щати, които осигуряват безопасността на морските маршрути. Китай изпревари Русия и вече е равностоен съперник на САЩ в оръжията Териториалните спорове в Южнокитайско море са сериозен източник на разногласия и напрежение между Китай и редица азиатски държави. Поради въоръжени конфликти може да има проблеми в доставките чрез регионални вериги и морски пътища. Държавният секретар на Тръмп рискува война с Китай, ако блокира Южнокитайско море . Рисковете могат да бъдат не само отрицателни. По-нататъшното увеличаване на стопанската активност в редица големи и развиващи се държави може значително да стимулира растежа на световния БВП. Ръст от над 4% не е имало от 2010 г. насам. Световната банка прогнозира 3.1% растеж за икономиката през 2018 г. Ускоряването на глобалния растеж не само ще помогне на пазарите, които се развиват по-бавно, но и ще улесни дългосрочното преориентиране на китайската икономика. По-голямото търсене ще поддържа цените на суровините, като допълнително ще подобри икономическата ситуация в страните износителки. МВФ: Предизвикателствата за България са ниските доходи и устойчивият растеж . Силата на риска е 12, средна вероятност, силно влияние. Честотата и силата на кибератаките се увеличава (през 2017 г. най-големите случаи са с вирусите WannaCry и Petya) и съществува риск хакерите да сринат държавни или корпоративни мрежи или да ги манипулират за дълго време. Кибервойните се водят от различни участници - от правителства или спонсорирани от тях групи, като икономическите загуби могат да се окажат значителни.  Кибератаките са коствали на САЩ между 57 и 109 милиарда долара  Бързият растеж вероятно ще продължи и през 2018 г., но остават въпроси за това колко дълго Китай може да забави мерките за намаляване на все по-големия си дълг, което в крайна сметка предизвиква финансова и икономическа криза. Най-големият автомобилостроител в Китай вече има и 10% в Daimler Ако кредитният балон се спука и цените на недвижимите имоти започнат да падат, може да бъде трудно за Пекин да запази контрола върху икономиката. Силното влошаване на положението в Китай ще засегне цените на суровините и чуждестранните компании, които все повече зависят от търсенето в Китай.  Напредъкът на КНДР в разработването на ядрени оръжия и балистични ракети, които могат да достигнат територията на Съединените щати, увеличава степента на риск в нестихващия вече 60 години конфликт. Ким готов да спре ядрените опити, ако започне диалог със САЩ Президентът на САЩ Доналд Тръмп зае много по-твърда позиция спрямо Северна Корея, отколкото предшественика му Барак Обама. Политици в САЩ призовават да бъде нанесен ответен удар по КНДР, която вероятно ще отговори. За Южна Корея и Япония последствията ще бъдат ужасни. Време е Северна Корея да бъде бомбардирана Дългата вражда между Саудитска Арабия и Иран се влоши по време на войната в Сирия и Йемен, кралството организира и блокадата на Катар. Саудитска Арабия търси нови приятели в лицето на Русия и Китай Турция все повече се въвлича в конфликта в региона. В най-лошия случай конфронтацията между различните участници ще се превърне в въоръжен конфликт, Ормузкият проток ще бъде блокиран, което означава и доставките на петрол, скокът на цените ще засегне световната икономика.  Споразумението между ОПЕК и Русия за ограничаване на производството на петрол е валидно до края на 2018 г., а страните обещават да го напуснат постепенно. Но нарастването на политическото напрежение в Персийския залив може да подкопае желанието на страните от региона да си сътрудничат за ребалансиране на петролния пазар. Петролът скочи над $70 за първи път от 3 години Ако Русия излезе от споразумението по някаква причина, сделката може да се смята за анулирана. Пазарът може да се върне на нивата от около 1.8 милиона барела на ден, предизвиквайки спад на цените. Това ще удари САЩ и Канада, подкопавайки инвестициите и страните производителки на петрол, може да предизвика дългова и политическа криза в Нигерия и Ангола.  Рискът от излизане на Гърция от еврозоната в средносрочна перспектива не е изчезнал, икономическите проблеми в Италия заради липсата на структурни реформи с течение на времето могат да провокират опити да се напусне монетарния съюз. \"Политико\": Италия остава опасност за еврозоната Напускането на еврозоната от държави, които преживяват кризи, ще доведе до силно обезценяване на валутата и до невъзможност да обслужват дълга, деноминиран в евро. Банките ще понесат големи загуби от портфейлите на държавните облигации. Всичко това може да доведе до рецесия на световната икономика. Проф. Вучева: Ако не влезем с фиксинг в еврозоната, ще има апокалипсис! \"Америка на първо място\" удари по соларните панели и пералните Китай изпревари Русия и вече е равностоен съперник на САЩ в оръжията Държавният секретар на Тръмп рискува война с Китай, ако блокира Южнокитайско море Световната банка прогнозира 3.1% растеж за икономиката през 2018 г. МВФ: Предизвикателствата за България са ниските доходи и устойчивият растеж Кибератаките са коствали на САЩ между 57 и 109 милиарда долара Най-големият автомобилостроител в Китай вече има и 10% в Daimler Ким готов да спре ядрените опити, ако започне диалог със САЩ Време е Северна Корея да бъде бомбардирана Саудитска Арабия търси нови приятели в лицето на Русия и Китай Петролът скочи над $70 за първи път от 3 години \"Политико\": Италия остава опасност за еврозоната Проф. Вучева: Ако не влезем с фиксинг в еврозоната, ще има апокалипсис!", "date": "2018.03.06", "title": "Десетте най-големи заплахи пред световната икономика"}
{"url": "http://clubz.bg/65045-sasht_pak_obmislqt_udari_sreshtu_siriq", "text": "Администрацията на Доналд Тръмп обсъдила нови военни действия срещу сирийското правителство в отговор на съобщения за продължаващо използване на химическо оръжие. Това съобщиха официални представители, цитирани от в. \"Вашингтон пост\". Това увеличава вероятността от втори американски удар срещу режима на Башар Асад за по-малко от година. Тръмп поискал опции за наказание на правителството в Дамаск след съобщения за атаки с хлор - най-малко 7 тази година - и вероятно с други химикали, поразяващи цивилни, в контролирани от опозицията райони. САЩ удариха Сирия с 50-60 ракети. Тръмп призова за сваляне на Асад (СНИМКИ+ВИДЕО) На 25 февруари жители и медици в контролираното от бунтовници столично предградия Източна Гута съобщили за симптоми, свързани с излагане на хлор. Едно дете починало. Президентът на САЩ обсъдил възможни действия в началото на миналата седмица на среща в Белия дом с шефа на администрацията си Джон Кели, съветника по националната сигурност Ейч Ар Макмастър и шефа на Пентагона Джим Матис. Официален чиновник, пожелал анонимност, заяви, че президентът не подкрепил никакви военни действия и че участниците решили да продължат да наблюдават ситуацията. Дана Уайт - главната говорителка на Пентагона, отрече Матис да е участвал в дискусиите и заяви, че \"разговорът не се е състоял\". Висш чиновник твърди, че Матис бил твърдо против военни действия в отговор на атаките с хлор, а Макмастър бил \"за\". Изгледите за нови военни действия, дори те засега да са само на масата, показва опасността от ново взривяване на конфликта между Русия и Иран, от една страна, и САЩ и съюзниците им, от друга. Предишната американска атака в Сирия бе извършена през април 2017 г. Тогава по заповед на Тръмп от бойни кораби в Средиземно море бяха изстреляни 50-60 ракети \"Томахоук\" по летището край град Хомс. Ударите бяха по военни самолети, с които се пренасят химически бомби. Причина бе обстрел с химическо оръжие срещу  позиции на бунтовниците, при който загинаха около 100 души.", "date": "2018.03.06", "title": "САЩ пак обмислят удари срещу Сирия"}
{"url": "http://clubz.bg/65068-ruski_samolet_padna_v_siriq_zaginalite_sa_39", "text": "Руски военнотранспортен самолет Ан-26 падна в Сирия. На борда му е имало 39, а не 32 човека, както бе съобщено първоначално, предаде ТАСС, като се позова на министерството на отбраната на Русия. \n\tТо съобщи в комюнике, че по уточнени данни на борда на самолета е имало 33 пътници и шестима членове на екипажа. Всички те са били военнослужещи. Оцелели няма. Президентът Владимир Путин поднесе съболезнования на семействата на жертвите. Той поръча на министъра на отбраната Сергей Шойгу доклад за самолетната катастрофа. Машината паднала, докато се готвела за кацане в руската военновъздушна база \"Хмеймим\". Тя се ударила в земята, като не ѝ достигнали 500 метра, за да долети до базата. Самолетът излетял от летище \"Куайрес\" край Алепо и направил две междинни кацания. Той бил пилотиран от майор с фамилията Смирнов. Според предварителна версия причина за катастрофата може да е техническа неизправност на самолета. От военното министерство изтъкват, че той не е бил свален, нито е бил обстрелван. Поне така гласи докладът от мястото на трагедията. \"Ан-26\" е лек военнотранспортен многоцелеви самолет. Предназначен е за превоз на товари на малки и средни разстояния. Може да превозва и пътници на наредени по дължината на борда сгъваеми седалки на височина до 6000 метра, отбелязва РИА Новости.", "date": "2018.03.06", "title": "Руски самолет падна в Сирия, загиналите са 39"}
{"url": "http://clubz.bg/65072-martin_dimitrov_vyzkresenieto_na_aec_belene_e_tajna_dogovorka_s_moskva", "text": "Идеята за възкресение на проекта за АЕЦ \"Белене\" е тайна договорка с Москва и за това няма съмнение. Това коментира в предаването \"Лице в лице\" на bTV Мартин Димитров от \"Нова република\". На инвестиционен форум на ЕБВР в Лондон през февруари премиерът Бойко Борисов обяви внезапно хрумналата му идея за реализация на Втора атомна като проект на България и няколко държави от Западните Балкани, като за целта ще се търси финансиране от ЕС. По-късно, на дебат в парламента, правителството беше задължено с решение на 44-ото НС да внесе до края на юни план за реактора на \"Белене\", който България беше принудена да плати, след като загуби делото в арбитража. Оборудването беше поръчано от кабинета на тройната коалиция, ръководен от премиера Станишев, макар че договор за строителството на АЕЦ \"Белене\" така и не беше подписан. Борисов представи \"балканска АЕЦ Белене\" на Путин. Той - готов да преговаря Той заяви, че доколкото си спомня, вариантът за балканска АЕЦ е бил предложен най-напред от президента Георги Първанов през 2011 година. Просто в огромните проекти има огромни комисиони, това е движещата сила, колкото е по-голям проектът, толкова е по-голяма и комисионата, заяви още бившият депутат от Реформаторския блок. Относно продажбата на българския бизнес на ЧЕЗ на избрания купувач - \"Инерком България\" на Гинка Върбакова, политикът заяви, че \"тази сделка е въпрос на национална сигурност, нито повече, нито по-малко\". Той отбеляза два проблема, свързани с продажбата: единият е опитът на избрания купувач с електроразпределителни мрежи, другият е финансирането. Мартин Димитров анонсира предложението си - създаване на работна група, която да включи представители на всички регулатори - КФН, КЗК, КЕВР, ДАНС, които да проверят и откъде идва финансирането, да излязат до няколко дни с доклад. Няма нужда да се продължава със сегашната агония, добави той. До момента не е имало истинска проверка и това пролича на изслушването в парламента, стана ясно от изявлението му. Гинка Върбакова заплаши да съди клеветниците и злосторниците (ВИДЕО) По думите му обществените притеснения са основателни, тъй като, ако се появят проблеми с разпределителната мрежа, 40% от България, в т. ч. и София, остават без ток.  \"Компанията купувач на ЧЕЗ публично оповести, че в средата на тази седмица ще започнат разговори с продавача. Те се надяват до края на тази седмица да бъдат финализирани“, заяви министърът на енергетиката в оставка Теменужка Петкова на дискусия на тема \"Предстоящите промени в Закона за енергетиката - стъпка към пълна либерализация на електроенергийния пазар в България\".  Гинка Върбакова вече е в Прага, където каза, че ще разговаря с продавача и \"ще очакваме някакво решение\". \n\tГинка Върбакова пое ангажимент да проведе разговори с продавача. Тъй като сделката още не е финализирана, всичко е в ръцете на купувача, коментира Петкова. Правна комисия отхвърли и ветото на Радев върху закона \"Пеевски за КТБ\" Димитров обяви, че не чака нищо добро от т. нар. закон \"Пеевски\" - промените в Закона за банковата несъстоятелност, но обеща да пита през няколко месеца за ефекта от него. Той съобщи, че заедно с колегата му Петър Славов са осъдили Министерството на финансите, което им е отказало с мотива, че няма необходимата информация, данни за събраните и върнатите до момента пари от КТБ. Гинка Върбакова заплаши да съди клеветниците и злосторниците (ВИДЕО) Правна комисия отхвърли и ветото на Радев върху закона \"Пеевски за КТБ\"", "date": "2018.03.06", "title": "Мартин Димитров: Възкресението на АЕЦ \"Белене\" е тайна договорка с Москва"}
{"url": "http://clubz.bg/65064-shest_pyti_sa_me_krali_ne_beshe_predvideno_da_strelqm_s_pistolet", "text": "\"Всичко ще стане ясно.\" Това каза пловдивският лекар Иван Димитров, убил рецидивист, на излизане днес от ареста в Пловдив. Както Клуб Z писа, мярката му за неотклонение бе променена в \"подписка\" още от наблюдаващия прокурор, без да се стигне до произнасяне на съда. Докторът гледал половин час как Плъха краде от гаража. Не звъннал на полиция На въпрос дали наистина е наблюдавал крадеца половин час и не е потърсил полицията, както обявиха по-рано от прокуратурата, той отговори: Според прокуратурата лекарят е дебнал рома рецидивист Жоро Джевизов-Плъха в продължение на половин час, преди да отиде в гаража, който той опитвал да обере, и да стреля по него, а след това се опитал да прикрие следите от извършеното престъпление. Д-р Иван Димитров каза пред Нова тв, че ще излезе и официално ще каже всичко. Той добави, че  Д-р Димитров твърди, че крадецът е замахнал два пъти с нож и показа рана по краката си Медикът е направил пълни самопризнания. Както по-рано обяви прокуратурата, срещу него са повдигнати две обвинения: за убийство при превишаване пределите на неизбежната отбрана и за незаконно оръжие. Пистолетът все още не е открит. Ако бъде признат за виновен, д-р Димитров може да получи присъда от 8 години затвор. Вече и в София - бранят доктора от Пловдив с петиция и националния флаг  (СНИМКИ И ВИДЕО) Случаят предизвика вълна от протести в няколко града през последните дни. Хората се събраха в защита на д-р Димитров, с искане за свобода за задържания, както и промяна на закона така, че самозащитата да не се смята за убийство. Вече и в София - бранят доктора от Пловдив с петиция и националния флаг  (СНИМКИ И ВИДЕО)", "date": "2018.03.06", "title": "\"Шест пъти са ме крали, не беше предвидено да стрелям с пистолет\""}
{"url": "http://clubz.bg/65049-dsb_mvr_izpolzva_prijomi_na_komunisticheskiq_rejim", "text": "ДСБ публикува декларация, в която се осъждат действията на органите на МВР по повод \"профилактирането\" на български граждани заради посещението на руския патриарх Кирил. Според партията прийомите, използвани от полицейските власти са характерни за репресивния комунистически режим. От ДСБ настояват за проверка на действията на органите на реда и призовават отговорните за това служители да бъдат санкционирани. МВР профилактира мирни хора заради \"здравето на патриарх Кирил\" Ето какво се казва в декларацията на ДСБ:", "date": "2018.03.06", "title": "ДСБ: МВР използва прийоми на комунистическия режим"}
{"url": "http://clubz.bg/65066-da_pogovorim_za_deqnieto_na_d_r_dimitrov", "text": "Вече дори не се учудваме, когато се правораздава по площадите и телевизионните студия. Следователи и прокурори станаха едва ли не излишни, защото фейсбук е готов с експертизите по криминални случаи в реално време. Излишни са и съдилищата, защото гражданството знае най-добре коя присъда е малка и коя - голяма. Най-компетентни според медиите обикновено са роднините на засегнатите. И е много трудно да възразиш на емоциите им в близък план. А когато конфликтът е между нас и лошите, сиреч ромите, за народните анализатори не остава и сянка от колебание къде да застанат. Почти нищо не знам по случая с д-р Димитров. Твърдя единствено, че повечето от фейсбук агитаторите знаят точно толкова малко, колкото и аз. Ако убийството е станало в къщата след нападение с нож - едно, ако човекът е бил застрелян от прозореца, докато е опитвал да краде фара от колата на доктора - друго. Ако пистолетът е бил внесен от крадците - едно, ако е бил незаконно притежаван от самия Димитров - друго. Но кой ще ти чака експертиза, нали трябва едни дейци спешно да трупат популярност. Това, че човекът е бил уважаван от съгражданите си, ще бъде, разбира се, важен момент в по-нататъшния процес: дори да го осъдят, може да има смекчаващи вината обстоятелства, президентско помилване (Йордан Опиц, признат навремето за виновен по подобен казус, не лежа и половината от 5-те години). Изразяването на човешко съчувствие към д-р Димитров е може би най-естествената реакция на съгражданите му. Призивите за „линч на мангалите\" обаче ни връщат в пещерната епоха. Това, което се надига, не е съчувствие, а презрение към човешки същества, които да можем да убиваме, без дори да си губим времето с някакви формалности като съдебни процеси. Вярно, че не сме докрай християнизирани, но поне публичните фигури би трябвало да имат мярка. При подобни случаи винаги се надига желание за народно законодаване. Веднага се появи идеята за разширяване на неизбежната отбрана, която да включва например всякакво прекрачване в имота на заинтересования дори когато няма взлом. Но вижте какво може да се случи: отбива се комшията привечер, без да предупреди - и бам-бам с бренекето, да е мислил! Други пък искат да можем да убиваме не само когато сме нападнати, но и когато някой застрашава имуществото ни: качили се едни хлапета на черешата, бам-бам със сачми номер 5 - да са ги пазили родителите им (ако беше така, да съм си отишъл сто пъти навремето). Това мислене на парче е любимо занимание на медиите, които търсят сюжети. Но когато го възприемат политици, призвани да коват закони, настава популистки хаос. Когато пък се включат и адвокати, призвани да ни защитават, става просто страшно. Може би наистина трябва да се разшири обемът на неизбежната отбрана, не знам. Сигурен съм обаче, че това трябва да стане въз основа на статистика и анализ, а не заради отделна случка. Най-опасното развитие в цялата история е, че популистите отново повдигнаха темата за правото да се защитаваш с оръжие. В същия момент един 19-годишен младеж във Флорида изби 17 съученици с полуавтоматична пушка, която съвсем легално си е купил в магазина. И как отговори Тръмп на масовите недоволства и на настояването за контрол над оръжията? Предложи учителите да се въоръжат. Само че какво ще стане, ако някой учител изперка и започне да стреля? Ами въоръжават се родителите и тъй нататък. Статистиките сочат съвсем еднозначно какво трябва да се направи. Убийствата с огнестрелно оръжие в САЩ са 10,2 на 100 000 - многократно повече, отколкото в подобното в културно отношение Обединено кралство, където делът е само 0,2. Защо тогава алтернативно десните в Америка, пък и в България, продължават да настояват да се въоръжаваме? Защото това е идеологията на конфликта, на перманентната война. Трябва разделение, трябват кризи и истерии, за да потърсят гражданите защита именно при популистите (и, впрочем, да не мислят за лобистките им политики). В България засега те нямат особена подкрепа по тази тема. Според „Галъп интернешънъл\" цели 76% не одобряват идеята всеки да има право да носи оръжие. Но модерните идеологии - както по-рано национализмът, комунизмът, фашизмът - се носят свободно из глобалното пространство и рано или късно ще се прихванат и на наша почва. Следващият номер в програмата ще бъде забраната на абортите, каквато вече въведоха в католическа Източна Европа. Това са пакетни услуги на алтернативно десните. Впрочем, искрено се надявам д-р Димитров да се окаже невинен. Но още повече се надявам да разберем истината по категоричен начин. Или както казва Аристотел: „Платон ми е мил, но истината ми е още по-мила.“", "date": "2018.03.06", "title": "Да поговорим за деянието на д-р Димитров"}
{"url": "http://clubz.bg/65067-valeri_simeonov_na_edna_masa_s_moskov_i_lukarski", "text": "Вицепремиерът Валери Симеонов седи на една маса в Министерския съвет с представители на Реформаторския блок - Петър Москов, лидера на СДС Божидар Лукарски, Димитър Бъчваров (бивш представител на ДСБ, но последвал Москов). Съобщение, придружено с кадри, се появи в интернет страницата на правителството. От текста става ясен и предметът на срещата - подготвен от Реформаторския блок проект за промени в Закона за енерегиката по повод историята с продажбата на ЧЕЗ на \"Инерком\" на Гинка Върбакова: И не само. \" \"Обединените патриоти\" в парламента би трябвало вече да са запознали с предложенията на Реформаторския блок, защото самите те ги изпратиха на всички парламентарни групи миналата седмица в специално писмо. Явно обаче търсенето на подкрепа от вицепремиера Симеонов е било важно за РБ, макар неговият ангажимент е да препраща темата със законопроекта там, където тя вече е пратена от самите тях. И РБ се втурна да бори казуса ЧЕЗ: иска ДАНС да одобрява сделките в енергетиката Търканията между Симеонов и формацията му НФСБ с останалите партньори в рамките на \"Обединени патриоти\" не са от вчера, а и словесните \"закачки\" между Симеонов и Каракачанов се пренесоха в медиите. Официални позиции на НФСБ и Реформаторите по различни теми подсказват за определено сближаване извън съвсем битовия факт, че на сградата на \"Раковски\" 134 вече пише \"Национален фронт за спасение на България\", макар СДС да е още там, на горните етажи.  СДС изчезна от фасадата на \"Раковски\" 134 Симеонов намекна за \"патриотичен развод\" на НФСБ и ВМРО за евровота СДС кани ДСБ на разговори, не загърбва Реформаторския блок Лукарски за коалиция с \"патриотите\": Съжалявам за любителите на бомбастични новини СДС изчезна от фасадата на \"Раковски\" 134 Симеонов намекна за \"патриотичен развод\" на НФСБ и ВМРО за евровота СДС кани ДСБ на разговори, не загърбва Реформаторския блок Лукарски за коалиция с \"патриотите\": Съжалявам за любителите на бомбастични новини", "date": "2018.03.06", "title": "Валери Симеонов на една маса с Москов и Лукарски"}
{"url": "http://clubz.bg/65046-postoqnen_arest_za_roditelite_ubili_dqdo_sled_tv_predavane", "text": "Мария и Свилен Велеви, които държаха децата си като заложници с години в столичния жк \"Люлин\", остават окончателно в ареста. Двамата са обвинени в убийството на бащата на Мария и дядо на трите им момичета - Стефан Янев (86 г.). Убиха дядо, разкрил, че внучките му са държани в плен Една инстанция вече остави и двамата за постоянно в ареста, въпреки чистото им съдебно минало, постоянния арест и факта, че трите им деца са безнадзорни. Дъщерята на убития дядо от \"Люлин\" иска да пее на децата песни  се призна за виновен днес пред САС и заяви, че съпругата му няма участие в престъплението. И двамата твърдят, че системно са били подлагани на психически тормоз от Стефан. Според съда обаче има достатъчно доказателства, че и двамата са участвали в убийството и затова ги остави в ареста. Предполага се, че двамата родители са убили възрастния мъж, след като той подаде сигнал в тв предаването \"Съдебен спор\" по Нова тв, че децата не ходят на училище. Социалните тогава заявиха, че повече от десетилетие не могли да вземат никакви мерки спрямо трите момичета (т , защото родителите... не искали да отворят вратата и не им съдействали. Дъщерята на убития дядо от \"Люлин\" иска да пее на децата песни", "date": "2018.03.06", "title": "Постоянен арест за родителите, убили дядо след тв предаване"}
{"url": "http://clubz.bg/65051-edva_233_miliarda_poharcheni_za_humanitarni_celi_za_10_godini", "text": "През последните 10 години международната общност е похарчила за хуманитарни цели, за поддържане на мира и подпомагане на бежанците $233 милиарда. Това съобщи генералният секретар на ООН Антониу Гутериш на форум на Общото събрание на международната организация.  Такива огромни разходи биха могли да бъдат избегнати чрез превантивна дипломация, отбеляза Гутериш. Според Световната банка ефективните превантивни мерки ще позволят на международната общност да пести годишно от $5 милиарда до 70 млрд. долара. ООН трябва да предостави изчерпателна всеобхватна подкрепа на държави преди, по време и след конфликтите, но днес организацията не разполага с всички необходими ресурси, каза Гутериш. Във връзка с това той призова държавите-членки на ООН да увеличат уставния капитал на създадения през 2006 г. Фонд за укрепване на мира от 250 милиона на 500 милиона долара. Разходите, обявени от Гутериш, са нищожни на фона на пораженията, нанесени от войните и военните конфликти. Според обявени в средата на м.г. данни на Световната банка, шестгодишната война в Сирия е коствала икономически щети за държавата в размер на $226 милиарда, малко по-малко от похарчените от ООН за десетилетие. Жертвите в Сирия надхвърлят 320 000 души, а над половината от населението на страната е разселено. Започнатата от администрацията на президента Джордж Буш война в Афганистан в отговор на атаките от 9/11 струва до момента 1.07 трилиона долара, съобщиха американски анализатори.", "date": "2018.03.06", "title": "\"Едва\" $233 милиарда похарчени за хуманитарни цели за 10 години "}
{"url": "http://clubz.bg/65041-zashto_bylgarskite_zriteli_ne_vidqha_kak_kiril_se_kara_na_rumen_radev", "text": "Повече от денонощие след като патриархът на Москва и цяла Русия Кирил си замина от България, администрацията му публикува видео от срещата между него и българския президент Румен Радев. Кадрите са впечатляващи, защото показват как Кирил буквално се кара на Румен Радев заради това, че в България се говори за подвига на войници и от други националности, а не само руснаци. Как руският патриарх се кара на българския президент (ВИДЕО) Публикуваните кадри от срещата са подбрани така, че показват само части от изказването на руския патриарх, но не показват реакцията на президента. Впечатлението е еднозначно – патриарх Кирил унизява държавния глава на независима България. Отговорът е много прост – защото камерите на българските телевизии не са ги заснели. Ето какво се е случило: Руският патриарх е на тридневно посещение в България и телевизиите отделят огромен ресурс за отразяването му – това означава репортери, оператори, шофьори и други технически лица. Затова е важно да си планират пестеливо ресурсите. Администрацията на президента Румен Радев информира предварително медиите, че на срещата от 15 часа в неделя ще бъдат допуснати само оператори и фотографи за протоколни кадри и няма да има изявления. Протоколни кадри означава снимащите да бъдат допуснати в залата в първите няколко минути, в които официалните лица все още се поздравяват. Практиката е веднага след това медиите да бъдат помолени да напуснат залата. Така е станало и този път, а някои от телевизиите дори не са изпратили оператори – вече са разполагали с достатъчно кадри на руския патриарх, а към онзи момент е предстояло и да го изпращат на летището. Кадрите, които разпространи Московската патриаршия, са направени от неин оператор. От прессекретариата на президента Румен Радев уточниха, че в залата са били само и единствено екипите на официалните лица – т. е. техни фотографи и оператори. По наша информация, операторите на руския патриарх са били двама – по един от двете страни на масата. Публикувани бяха кадри обаче само от единия оператор, които показват какво говори Кирил. Спестени са ни кадрите от другия оператор, които биха показали какво е отговорил Румен Радев. В прессъобщението българският президент е цитиран да казва: В онзи момент обаче публиката не знае в какъв контекст са произнесени думите и че всъщност така Румен Радев отговаря на острите нападки на Кирил. Руският патриарх си замина обиден: благодарили сме не само на руснаци Зададохме на прессекретариата на президента и още един въпрос: Било ли е уточнено между екипите дали тези кадри ще се публикуват, както се прави обикновено? Случаят напомня на срещата между американския президент Доналд Тръмп и руския външен министър Сергей Лавров във Вашингтон през месец май 2017 г. На срещата присъства и бившият руски посланик Сергей Кисляк, чието име е замесено в разследването на намесата на Русия в изборите в САЩ. Не забравяйте ухилените снимки на Тръмп с руснаците Заедно с тях в Белия дом влиза и фотограф, представен като член на екипа. Медии не са допуснати. По-късно се оказва, че фотографът е от ТАСС и руската агенция публикува снимката без Белият дом да е дал съгласие за това. Случаят с Румен Радев и руския патриарх е подобен. Има неписани правила, но пък очевидно не всички ги спазват. Уроците са очевидни, стига да има кой да ги види. Руският патриарх си замина обиден: благодарили сме не само на руснаци Не забравяйте ухилените снимки на Тръмп с руснаците", "date": "2018.03.06", "title": "Защо българските зрители не видяха как Кирил се кара на Румен Радев"}
{"url": "http://clubz.bg/65054-mrazite_li_dyvkite_po_ulicata_te_mogat_da_se_reciklirat_kato_kofi_i_chashi", "text": "Британските общини всяка година харчат около 50 млн. паунда за почистване на градовете от хвърлените дъвки, разказва Би Би Си. Преди десет години британската дизайнерка Анна Булус се заема с изследване - какво може да се преработи от най-често хвърляните боклуци по улиците на Острова? На първо място са остатъците от цигарени продукти, но за тях има взети мерки и въведени технологии. Вторите най-често срещани боклуци са дъвките, които трябва да се почистват от множество пътища и тротоари със специално оборудване. Тези продукти обаче основно са съставени от полиизобутилен - изкуствен полимер. Той може да бъде загрят, претопен и после превърнат в други полезни предмети. Например Gumdrop - кофата за хвърляне на дъвки в ярко розово, направена от изхвърлени дъвки. Първи ги тества университетът в Уинчестър, заедно със серия чаши за кафе, изработени от същия материал. Студентите първо миришели чашите, смятайки, че те ще имат аромат на мента или на дъвка. Някои пък се колебаели, тъй като са изработени от материал, минал през нечия уста. След 18 месеца количеството дъвки намалява и университетът разширява програмата. Тя бива тествана и от летище \"Хийтроу\", където за 3 месеца спестява 6000 британски паунда от сметката за почистване. Специалните кофи се поставят и в жп гарите. В момента се разработва и материал, който се разпада по-лесно, но за производството на дъвки на пазара продължава основно да се ползва синтетика. Затова Анна Булус е убедена, че засега нейният метод е най-добрият.", "date": "2018.03.06", "title": "Мразите ли дъвките по улицата? Те могат да се рециклират... като кофи и чаши"}
{"url": "http://clubz.bg/65052-koi_sa_na_snimkata_agentyt_skripal_i_dyshterq_mu_ili_napadatelite_im_video", "text": "Руският шпионин Сергей Скрипал и дъщеря му Юлия вероятно били заснети от охранителна камера малко преди да се почувстват зле, предаде Би Би Си. Възможно е обаче това да са хората, нападнали или отровили руските бегълци.     66-годишният Скрипал бе открит заедно с 33-годишна жена в търговски център в Солсбъри вчера и сега и двамата се намират в интензивно отделение. Би Би Си съобщи, че жената с него е дъщеря му Юлия Скрипал. Съпругата, синът и по-големият брат на мъжа са починали в последните години. Разпространени бяха снимки на Юлия Скрипал от профила й във фейсбук. Той е обновяван за последно през 2016 г. Тя живее в Москва, но от известно време насам е била на гости на баща си във Великобритания. Би Би Си разпространи снимка на мъж и жена, които са вероятно двамата пострадали, открити в безсъзнание на 4 март на пейка в търговския център \"Молтингс\" в град Солсбъри. По всяка вероятност това са Сергей и Юлия Скрипал. Оказа се, че мистериозната спътница на бившия шпионин всъщност е дъщеря му, на възраст малко над 30 г. Бивш руски шпионин - в критично състояние в Англия Шпионинът Скрипал се страхувал за живота си Снимката е направена в 15,47 часа местно време в неделя от камера в денонощната спортна зала \"Снап фитнес\". На нея се виждат мъж и жена, които вървят по алея от италианския ресторант \"Дзидзи\" към фаталната пейка в \"Молтингс\". Смята се, че те обядвали в това заведение, преди да им прилошее. Полицейски източници заявиха, че се интересуват точно от тази снимка. Двама полицаи проявяват \"дребни симптоми\" и един служител от спешните служби е бил задържан в болница след третирането на Скрипал, който бе открит в безсъзнание след излагане на неизвестно вещество. Полицията съобщи, че опасност за обществото няма и че се опитва да установи какво е било веществото. Ресторантът \"Дзидзи\" е бил затворен като \"предохранителна мярка\". Няколко места в града са отцепени, службите претърсват кошовете за боклук близо до мястото на инцидента. Свидетелка разказва пред Би Би Си, че двойката изглеждала сякаш е под въздействието на наркотици - жената била облегната върху мъжа, сякаш е припаднала, а той правел странни жестове и гледал в небето. Междувременно от Кремъл отхвърлиха намеците, че руските власти са отровили Скрипал, който бе осъден в родината си през 2006 г. за шпионаж в полза на Великобритания. Дмитрий Песков - говорителят на президента Владимир Путин, заяви, че болестта на агента е \"трагична случайност\". Той допълни, че Москва е готова да съдейства на Лондон в разследването на инцидента. Но досега оттам не са се обръщали за помощ. Лондон ще отговори твърдо, ако се докаже, че Русия е замесена в инцидента, след който Сергей Скрипал и дъщеря му са в критично състояние. Това заяви днес британският министър на външните работи Борис Джонсън, цитиран от Ройтерс. Пред парламента той заяви, че  . Той допълни, че в такъв случай Обединеното кралство ще помисли за нови \"санкции и други мерки\". Според него инцидентът поставя под въпрос участието на британската делегация на световното първенство по футбол, което ще се състои през лятото в Русия. Той обаче не заплаши с бойкот от страна на националния отбор на Англия - единствения от 4-те британски тима, класирали се на мондиала. Шпионинът Скрипал се страхувал за живота си", "date": "2018.03.06", "title": "Кои са на снимката? Агентът Скрипал и дъщеря му или нападателите им? (ВИДЕО)"}
{"url": "http://clubz.bg/65056-ekip_nqma_da_ima_pari_za_pensii_na_dneshnite_mladi", "text": "Държавният стълб на пенсионната система в България се намира в състояние на практически фалит, обяви главният икономист на Експертен клуб за икономика и политика (ЕКИП) Георги Вулджев. Според него размерът на дефицита в пенсионната система е огромен - през 2007 г. е бил 1.5 млрд. лева, докато през 2018 г. в бюджета на фонд \"Пенсии\" е заложен дефицит от близо 4 млрд. лева, което е 262 процента, натрупани само за десетилетие.  Наскоро Международният валутен фонд (МВФ) открои демографския натиск като фискален риск за България в дългосрочен план. Това от една страна е свързано със застаряването на населението, висока смъртност, отрицателен демографски растеж и висока миграция, от друга - с ниските доходи. МВФ: Предизвикателствата за България са ниските доходи и устойчивият растеж Според прогноза за развитието на пенсионната система до 2060 г., публикувана преди 2 години от Националния статистически институт (НОИ), се очаква през 2060 г. населението на България да се стопи до 5.5 милиона души. Тогава на един пенсионер ще се падат 1.7 работещи. Сега това съотношение е едно към три. Продължителността на живота у нас ще расте - жените ще живеят средно с осем години повече, отколкото в момента. За мъжете нарастването на продължителността ще е с десет години и четири месеца. В средносрочен план, в периода 2017-2019 година, разходите на общественото осигуряване ще се увеличат с един милиард лева и ще достигнат 11 милиарда. Дефицитът в бюджета на осигуряването, който се покрива чрез данъците, също ще се увеличи с триста милиона и така държавата ще додава малко над пет милиарда лева през 2019 г. Въпреки нарастването на вноските за пенсии в две поредни години с по 1% - 2017 и 2018 г., няма да е достатъчно да се компенсират планираните по-високи разходи за пенсионерите. За 2018 г. е увеличен размерът на осигурителната вноска за Фонд \"Пенсии\" с един процентен пункт - 19.8 на сто за родените преди 1 януари 1960 г., при съотношение - 11.02 за сметка на работодателя и 8.78 за сметка на работника, и 14.8 % за лицата, родени след 31 декември 1959 г., съответно при съотношение 8.22/6.58. ", "date": "2018.03.06", "title": "ЕКИП: Няма да има пари за пенсии на днешните млади"}
{"url": "http://clubz.bg/65057-premieryt_fico_prezidentyt_i_soros_klatqt_stabilnostta_v_slovakiq", "text": "Президентът на Словакия Андрей Киска се опитва да дестабилизира страната заедно с американския мултимилиардер Джордж Сорос. Това заяви премиерът Роберт Фицо. Той категорично отхвърли искането на Киска за промени в коалиционното правителство или за предсрочни избори, което определи като “равносилно на преврат“. Президентът на Словакия след убийството: Или избори, или дълбоки промени Той настоя също президентът да обясни защо се е срещал миналия септември в Ню Йорк със Сорос, и то без да бъде придружен от представител на словашкото външно министерство. Всъщност Киска обяви, че се е срещнал със Сорос в социалните мрежи и обясни за какво са говорили още през септември 2017 г. Последното разследване на убития журналист Ян Куцияк Фицо развива конспиративни теории само за да прикрие факта, че правителството му се разпада, пък отговори Киска. Словашкият премиер е подложен на силен натиск да подаде оставка след убийството на разследващия журналист Ян Куцияк. Името на премиера се споменава в последното и недовършено разследване на журналиста. За убийството на 27-годишният журналист и годеницата му бяха арестувани петима италиански граждани, които по-късно бяха освободени поради липса на доказателства. Последното разследване на убития журналист Ян Куцияк", "date": "2018.03.06", "title": "Премиерът Фицо: Президентът и Сорос клатят стабилността в Словакия"}
{"url": "http://clubz.bg/65063-todor_chobanov_galeriq_%E2%80%9Emavzolej%E2%80%9D_otvarq_do_dve_godini", "text": "– Надстрояването на големи обществени сгради е доста разпространена практика у нас и в чужбина. Ключово е то да се прави с уважение към старата част и да не предизвиква конфликт в обемно-пространствените параметри на обекта, както и със съседните обекти. Разбира се, за всяка сграда трябва да се подхожда индивидуално, с отчитане на нейните особености и тези на съседните сгради. Няма универсални формули в тази материя. – Въобще не е толкова бързо. Повече от две години се борихме с юридическите аспекти на проблема, защото идеята да се създаде място за изкуство с по-траен характер, дори вид институция, доби зрялост още през 2014 г. и я лансирахме. Ако човек се зарови във фактите, може да открие, че през 2009 г. правителството прие концепция за водещи столични музеи, сред чиито автори съм и аз. Тя изтъкна тезата, че музейната система на София трябва да представя балансирано всички жанрове в изкуството и същевременно отбелязва, че трябва да се работи за насищането на центъра с музеи. Те са двигател на туристическия поток, а центърът е мястото, където софиянци и гостите на града най-много ходят на културни събития. В Нощите на музеите, които провеждаме традиционно, се включват десетки хиляди души. Това показва необходимост от създаването на музеен квартал по подобие на много значими градове като Париж и Берлин. До голяма степен той се е самосъздал, защото в една неголяма зона съществуват няколко важни музея – Националната художествена галерия, Музеят на българското изобразително изкуство в Двореца, Софийската градска галерия, която безспорно e сред най-авторитетните, да не кажа, най-авторитетната галерия у нас по оценки на чужди специалисти… Галерия в подземието на мавзолея – Това е много стар проблем и ние отдавна работим за неговото решаване. Продължаваме и с усилията за разширяване на Музея за история на София, бъдещия Музей на Ларгото, който ще обогатим с експозиция. Така че музейният квартал се е сформирал. Това не е изненада, а тенденция, която се прокрадва в Европа от XVI век – обектите на музейното дело и художествената дейност да са в историческите центрове на градовете. Класически пример е дворецът Уфици – преди векове офис на правителството на Флоренция, който от представителна сграда се превръща постепенно в музей. Ние следваме тази ясна и утвърдена по света логика за центъра на София. Това, което ни липсва, за да решим проблема с жанровото и тематично разнообразие, е т. нар. Галерия „Мавзолей“, която ще бъде филиал на Софийска градска галерия и ще бъде място за съвременното изкуство. Там системно, на публични начала, ще се организират подобен род експозиции. Теодор Ушев с \"една история за лицемерието и фалша\" (ВИДЕО) Съвременното изкуство има специфики – една от тях е, че то често поражда творби, които са с интерактивен характер, творби, които са предвидени за изграждане на открито. Много от най-известните произведения на изкуството се връщат към една от най-старите и устойчиви идеи – на древната гръцка традиция то да е изложено на възможно най-публичното място. Изкуството в Античността се концентрира на форума, тоест на площада, на открито, без ограничения, без сграда. Ние се нуждаем от такава площадка в идеалния център, нуждаем се обаче и от закрита площ, където да се представят произведения, предвидени за интериор – като уникалната творба на Теодор Ушев, която дълбоко ме впечатли. В Източна Европа, където комунизмът остави определен тип архитектура и съоръжения, които загубиха предназначението си, често се случва те да бъдат преосмислени и превръщани в място за изкуство. Защото, както проф. Александър Кьосев написа, изкуството понякога е най-добрият способ за лекуване на исторически травми. С него сме различни по политическа ориентация, но аз подкрепям идеята му – чрез изкуството към осмисляне и преосмисляне на историята. Хиляди някогашни деца днес живеят с неприятния спомен за поклонението пред единствения експонат в мавзолея, един от начините тази травма да бъде излекувана е да преосмислим това място през изкуството. В този смисъл, ние сме се опитали да възвърнем на данокъплатеца поне отчасти направената инвестиция за изграждането на това съоръжение. – Липсва каквато и да е документация. През 2014 г. установихме не просто, че няма документация за този обект, а че той не фигурира в правния мир – нямаше го в кадастъра, нямаше акт за собственост, в държавните архиви не се откриха никакви документи, свързани с изграждането на Мавзолея.  В онзи период, когато е изграждан, не са се престаравали с документирането и освен това са бързали. Мавзолеят буквално е изграден за една седмица. Не е изключено да е имало документация, но при прочутия пожар в Партийния дом тя да е унищожена – за съжаление такава е и ситуацията с други такива обекти. След като установихме тази липса, изминахме целия сложен път по нанасянето на запазените подземни нива в кадастъра и изготвянето на акт за собственост. Казвам „дълъг и сложен“, защото трябваше да попитам всички институции в сферата на сигурността дали се нуждаят от такъв тип съоръжение и биха ли го ползвали. Става дума все пак за сграда със значителни размери с около 1400 кв м, това са няколко нива под земята. Отговорът от всички беше, разбира се, че не биха го ползвали и не им трябва. Така се отвори пътят за създаването на този особен, подземен музей. Но колкото и подземен, толкова и наземен, защото платформата, която всички познаваме като бетона от Мавзолея, е идеална за излагане на произведения на открито. – На около четири нива е съоръжението, но те не са еднакви по площ. Като обърната пирамида е, най-голямото ниво е на етаж „- 1“. Там е била „гримьорната“ на мумията, държали са химикалите, оборудването и всякакви неща, свързани с нормалното функциониране на този особен вид музей, какъвто бе Мавзолея. Точно там можем да направим истинска експозиция, да се представят произведения, а по-надолу ще бъдат депата – самият достъп до тях е по-сложен и пространствата са разчупени, не са подходящи за организиране на експозиция. – Засега не можем да кажем нищо конкретно, защото ще правим конкурс и от неговите решения ще зависи и цената. Ще възприемем обаче т. нар. минималистичен подход от дизайнерска и финансова гледна точка, за да не натежаваме на бюджета на данъкоплатеца. Запазването на суровата автентика е част от разбирането на съвременното изкуство за преосмисляне на пространствата. И самият Теодор Ушев, и други видни творци са споделяли, че понякога предпочитат „да не е много почистен“ един такъв обект, за да може да се съзре и съпреживее конфликта и самото изкуство да онагледи сблъсъка между минало и настояще, между грозно и красиво, защото много пъти съвременното изкуство иска да предизвика размисъл, да провокира и въведе зрителя в една интерактивна мисловна дейност. Затова ние смятаме, че минималистичният, от гледна точка на дизайна, подход също ще работи. Такъв пример е подземното пространство в Триъгълната кула, където, както виждате, изключително семпло е решен интериорът, само с черно или бяло, за да можем да спестим всъщност проблема на бъдещи изложения, които не биха искали средата да влияе на възприемането на произведенията. – Смятам, че за около две години е напълно реалистично, като докато това се случва, ние ще излагаме на кота нула произведения и първото произведение ще бъде „Бронзовата къща“. Гласувано: Поставят Бронзовата къща мястото на Мавзолея – Тя пътува вече, в процес на придвижване е и скоро ще започне инсталирането ѝ. Не мога да се ангажирам с конкретни срокове за откриването ѝ, но ще бъде в най-скоро време. Акцията с „Бронзовата къща“ е един вид ледоразбивач. С това произведение на съвременното изкуство, издържано в духа на старата архитектура, ще демонстрираме, че за този вид изкуство има място в центъра на София. Конкурсът за трета зона, една от най-трудните зони за интегрирания план за въстановяване и развитие – пространството на Градската градина и Двореца – да води към качествена, цялостна промяна, но тя да касае не историческия пейзаж, а начините, по които възприемаме и използваме тази зона. Автомобилният трафик по нея ще бъде разтоварен и трябва да създадем това, което ще превърне София в най-добър пример, модела, който Ян Геел всъщност лансира – град за хората. – Да, абсолютно. Това, с което се занимаваме, е поетапното отваряне на всички инфраструктури в училищата за гражданите. Това ще рече, че физкултурните салони и дворовете в училище ще са за всички. С регламент, с правила, ние поетапно ще започнем да отваряме всички тези инфраструктури. Да, разбира се, в учебно време ще ги ползват само учениците, това е правилният подход – ученикът да има къде да играе физическо, но в събота и неделя, а и когато няма занимания, е нормално жителите на квартала да ползват игрищата. – Не е незаконно, но е без цялостна концепция и посока. Ян Геел казва публичните пространства да бъдат публични, обществените инфраструктури да са обществени и да свалим човека от колата, което с третия метродиаметър, с новите буферни паркинги е напълно възможно. Аз съм човек, който е слязъл от колата съвсем умишлено и дълбоко вярвам, че има ли къде да си оставиш удобно колата в буферен паркинг, както в Рим например, няма да има по-търсена пешеходна зона от центъра. – С метрото, естествено. – За какво? – За съжаление, точно ние, българите, сме дали примера защо такива събития се охраняват тежко и сложно. До 2001 г. държахме рекорда за най-голям политически атентат с най-много убити. Когато на едно място се събират 80-90% от елита на държавата, отговорните лица, това място задължително трябва да се охранява изключително сериозно. Защото ние самите показахме на света как с един атентат се ликвидират над 130 човека от държавния апарат и техни близки. Неизбежна е охраната на такива събития. Да, не е приятно, в някакъв смисъл дори е противно на здравата демократична логика. Но, уви, живеем в несъвършен свят, в сложно време. – Разбира се. До 11 септември 2001-ва това е най-големият политически атентат с най-много убити хора. Загиват десетки изявени български офицери, герои от войните, интелектуалци, хора от високите етажи на държавната администрация, атентатът в „Света Неделя“ е изключително страховито по своите измерения събитие. Логиката на атентаторите е ясна: обезглавявайки държавата, тя става плячка на техните стремления за насилствено вземане на властта по болшевишки образец. Това е кървавата логика на всички революционери, на крайнолевия, а също и на крайнодесния политически екстремизъм. – Българският ХХ в. е трудна тема и неслучайно изисква да се направи музей, наречен „Българският ХХ век“, защото това е времето, за което ние най-малко сме си говорили в последния четвърт век. Милен Русков си позволи нещо, за което му свалям шапка – да посегне към темата, и то по един изключително убедителен начин. Това е големият талант на хора като Хашек и Чосър, да докоснат тежки теми през призмата на обикновения човек. Героите на Милен Русков не са „царе, папи и патриарси“, както се казва у Ботев, а става дума за обикновен човек от София, който живее в скромни условия и авторът през неговия наратив, монолога на бай Слави, разказва за този изключително сложен период. Освен умелото навлизане в много трудната тема за политическите войни и вътрешни конфликти в България, другият успех на тази книга е, че пресъздава една изчезнала София. Защото София от 20-те години не е днешната, центърът е изглеждал доста различно. Бомбардировките променят градския пейзаж, също и със строителството през 50-те години, но Вие сте права и ние неслучайно търсим вариант по някакъв начин да маркираме описаните от него места. Смятаме да направим изложба, в която по книгата да покажем фотографии и документи за тези места. Това, което е оцеляло на терен, ще бъде приобщено, било то чрез инсталации, било чрез други начини. Това е прозорец към миналото с голяма привлекателна сила за по-младите поколения, които по една или друга причина не са се докосвали до онази Стара София, както я наричаме. Милен Русков хвърля светлина върху период, обвит в мрака на времето – 20-те години, когато София динамично се е променяла. Тогава са се правили много инвестиции, строели са се сградите, които ние ползваме днес, както и водопроводите, улиците, цялата рамката на центъра, планът на проф. Адолф Мусман идва малко по-късно, но той не работи на гола поляна. Във формата на роман, като художествено произведение, Милен Русков свърши доста работа на историците. Излиза късата версия на „Чамкория“ – Трябва да намерим начин да маркираме реалностите от романа „Чамкория“ на картата на София. Моята теза, както и тезата на кмета Фандъкова, е, че в историческото ядро на София не бива да допускаме значителни промени. Трябва да се стремим с всякакви средства да пазим културния ландшафт какъвто е. За съжаление, се направиха големи грешки, които по никакъв начин не можем да поправим – примерно бившата вече сграда на английското посолство е проблемна, от социализма също има много грешки, съборената къща на ген. Рачо Петров – и това не е единственият случай, в който сградата се оказва без статут на културна ценност. По села и паланки са давани статути, а в София са давани на абсолютно безсмислени обекти. Например „работнически къщи“ в Банишора са смятани за изключителна важност тогава. Съществува дисбаланс, който според мнозина експерти е породен от идеологически съображения. Къщите на упадъчната буржоазна прослойка са неглижирани в полза на пролетарските обекти, които архитектурно, художествено или културно нямат никаква стойност. Те са били важни единствено по идеологически съображения. Къщата на Рачо Петров не е единствената знакова важна къща в София без статут. – Царските конюшни, например. Писах писмо до министъра на културата с въпроса защо този знаков обект за историята на архитектурата, въобще за историята на Третото Българско царство, няма статут. Ако градските къщи си приличат по някакъв начин, има тенденции, групи, архитекти като Фингов, създали повече от един значим паметник, то в случая с Царските конюшни говорим за единствен и уникален по рода си обект. Други истински царски конюшни в България няма. Искрено се надяваме, че е образувана процедура за статута на тази сграда. Ще настояваме пред Министерство на културата, докато не постигнем резултат. Собственикът на \"конюшните\": Всъщност защитих интереса на държавата – Ще нанесе голяма и вероятно непоправима щета върху историческото наследство. Единственият устойчив, траен начин да бъде спасен обектът, е министърът на културата да даде статут на обект от национално значение и то веднага. – Нашата теза е, че тези обекти трябва да бъдат съхранени, правим всичко възможно да ги опазим от намеси, които биха довели до промяна в културния ландшафт, до загуба на тяхната културна и историческа ценност. Същевременно се правят опити да се създаде едно измамно впечатление – измамно, защото едва ли не се насажда мнение, че има проблем с много обекти. Истината е, че въобще не са много проблемните обекти. Обектите с решени проблеми са много пъти повече. Както когато човек го боли ръката – той гледа там, където го боли, а там, където не го боли, не гледа. По същия начин реставрираните, обгрижените обекти са много, в пъти повече от проблемните. Има три-четири обекта, които са несъмнено знакови, но също и много проблемни. Ние с всички сили и средства ще се борим те да бъдат спасени и опазени по най-добрия възможен начин. Една безспорно добра новина е за къщата на Фингов – като зам.-министър положих много усилия да не се допусне за нея проблемен вариант, например да останат само две фасади. Тя е ценна и заради своя особен интериор в стил сецесион, който архитект Фингов е проектирал за себе си. Възможно най-добрата конфигурация – творец твори произведения за себе си в своя си уникален стил. Новият ѝ собственик, който наскоро я придоби, ще я раставрира в оригинален вид. Такива са неговите намерения и аз съм склонен да му вярвам, защото става дума за човек с възможности и се надявам той да даде пример, че част от това да имаш възможности и да бъдеш уважаван в обществото, е да обгрижиш своя обект по подобаващ начин. – Разкопките ще продължат, но не е монетарница, а голяма представителна сграда, дворец. Беше ясно от самото начало, че или е голяма, представителна баня, или дворец. Няма средно положение, при такива мащаби може да бъде само едно от двете. Тя е преустройвана, променяна, надграждана за приблизително 300 години съществуване. Може би късният II или ранният III век е началният период, но това е все още в процес на доизясняване. Преустройвана е многократно, но очевидно доминира представителната функция, защото има 500 кв м тронна зала. Най-вероятно, макар че тази част все още не е проучена, в другия край на представителната зала има тържествен портик, като единият е намерен край „Шератон“ още през 50-те години при разкопки. Тези изключително богато украсени парадни фасади се асоциират с представителните функции на властта. Дворец казваме, но с условности – офис на властта също е вярно, защото противно на разпространените мнения магистратът или императорът не е живеел там, където е работел. – Не, това е работно място, извършвали са се официални церемонии, приеми, а монетарницата е част от функциите на властта. Разкопките ще продължат и най-вероятно още тази година ще започне проектантската дейност по пешеходен площад. – В зависимост от това дали това лято ще приключи основната част от археологическите работи, най-вероятно още тази есен ще започне проектиране на бъдещия пешеходен площад. С експонирана археология, а как точно, вече архитектите ще кажат. Има аналози, например площадът в Краков е решен по много елегантен начин, със специални експозиционни подове, зони, където може да се наблюдава забележителността отдолу. За съжаление, покрай атентата, за който стана въпрос, и преустройството на „Свети Крал“, е свалено изкуствено нивото на площада. В оригинал площадът е бил по-висок и това сваляне с около метър, метър и половина, е нанесло непоправими щети, защото сега VI век излиза на кота нула. Ако имахме Средновековие в тези наслоения, можеше да вървим към същински подземен комплекс, като от другата страна, край ЦУМ. Тук обаче поради това, че VI век е нулата, реално не можем да направим истинско подземно ниво, поне не в целия периметър. Ще търсим такъв вид покриване, който да позволява визуална комуникация, на места също и функционална, със слизане в подземната зона. – Не може да се каже на този етап. Няколко хиляди квадратни метра. – Открихме значителен участък от северната крепостна стена на вътрешния град и тя ще бъде експонирана под хотела, който се строи на това място. Инвеститорът проявява висока степен на разбиране, той е чужденец, и разкопките са много успешни, Музеят за история на София ги прави. – Не се налага, тъй като крепостната стена ще бъде съхранена изцяло и дори се търсят функции да се подсили музейния характер на това ниво. Това е добрият компромис, когато става дума за такива обекти. – Известен, но все още недостатъчен напредък. Многократно сме поставяли въпроса пред държавата, скоро пак ще го поставим. Теренът, който в момента е на Българския енергиен холдинг, трябва да бъде прехвърлен на Министерство на културата, да бъде приобщен в акта на резервата и след това предаден на Столична община за управление. – Няма пречки да си остане. Имаме идеен проект за лятна сцена с около 500 места. – Вижте, античният театър е чакал 2000 години… и ако нашето поколение не узрее за това решение, може би следващото ще го направи. Ние, археолозите, мислим малко по-различно в това отношение, но аз съм оптимист. Ние сме системни, упорити, самият факт, че обектът мина към Български енергиен холдинг, е успех. Смятам, че макар и бавно, колелото се върти в правилната посока. Най-неприятният сценарий със строежа на сграда отгоре е спрян. Тече прехвърляне, така че сме близо до някакъв финал. Иначе няма да е никак скъп проектът, тъй като нямаме масивно застрояване и реставриране, ще запазим оригиналните параметри. – Когато инсталираме експозицията. Тепърва ще пускаме обществената поръчка. Чакаме комплекса от 2013 г. – Не съвсем, чакаме заповедта за въвод във владение, но имаме вече заданието и експозиционния план, ще обявим съвсем скоро процедурата и се надявам за Деня на София, ако нямаме някакви форсмажори, да поканим първите зрители. – Да, книгите остават, но без кашони и няма да се продават учебници. Истината е, че за разлика от преди, когато това беше едно от малкото места, на които можеше да се пазаруват книги, сега има 6-7 книжарници само в района на площада. Парадоксално, независимо от голямата конкуренция, операторите на тези обекти съобщават, че правят повече от добри обороти там. Самата зона си има профилиране и то се усеща. Ако се изчисти централното ядро и се концентрират няколко зони, там ще могат да се правят концерти и събития, това е експертното мнение. Фонтанът ще се ремонтира. Моето лично мнение е, че от такива фонтани има нужда, те са в духа на онази епоха, която се оформя в пространството, въпросът е да са изрядни. – О, не е така. Принципът е съвсем ясен – има ли достатъчно граждани, които да създадат инициативен комитет и да съберат средства от дарители, те предлагат идеята. Това е принципът. Никой не може да каже на гражданите: „Предлагайте само исторически паметници“ или „Предлагайте само нови“, демокрация е. Всеки има право да се обедини с други зад една идея. Темата за изкуството в публична среда и темата за паметниците в някакъв смисъл се припокриват и са свързани, но всъщност са различни. Нашата теза е, че трябва да има и чист арт в градската среда и затова правим галерия „Мавзолей“. – Това е съвсем обяснимо и разбираемо. Първо, ние сме пропуснали в София този период – на историческия романтизъм в представителното изкуство, примерно в Унгария пикът е бил около 1900 година. В този период новоосвободена България по финансови и други причини не е могла да си го позволи – да направи паметници на средновековните ни владетели. За Борис Кръстител например се провалят поради липса на средства, започват войните. А Унгария е била в голяма империя. Второ, през социализма тук са слагани само определен тип исторически паметници, има дефицит в системата на паметта, който хората опитват да запълнят. И трето, ако имаме проблем в стилистично отношение, ако така смятате, защото според мен това е дълга и сложна тема, то е проблем от една страна на инициаторите, но от друга и на българските творци, защото те са тези, които създават произведенията. Сега за четвърти път правим конкурс за паметника на Иван Иванов, журито го връща, защото търси най-стойностното предложение. Но аз не смятам, че трябва да говорим за проблем, по-скоро смятам, че трябва да говорим за това, че за да имаме по-модерен тип исторически паметници, обществото трябва да бъде убедено, че това са нужни и значими произведения. А историческата тематика обикновено е обвързана с някакъв вид исторически реализъм. Много малко са по света примерите за успешна трактовка на исторически паметници в стила на съвременното изкуство. Давам пример – дори в последните години на пъпа на Париж се сложиха няколко исторически паметника, из цяла Европа има такива и те са реалистични като изображение. Чърчил, Дьо Гол пред Гран Пале са както нашите исторически паметници. По цял свят е така, в Америка се слагат непрекъснато – и се махат също така. Така че тук не очакваме някаква драматична промяна да се случи просто така, защото в самия жанр „историческа фигура“ и при произведения, свързани с историята, по цял свят доминират реалистичните изображения. Това не значи, че не бива да има и други – но трябва да има диалог в обществото, въпрос е на убеждения и образование и на ето такива неща, които сега се опитваме да направим в един малко по-комплексен модел. Сега очаквам в четвъртия конкурс за кмета Иван Иванов най-сетне да се появят знакови имена… – За съжаление, не винаги се мотивират в достатъчна степен, за да участват. – Това са спекулации. Еднозначно е мнението на всички, които са се занимавали с личността му, че няма данни Иван Иванов да е бил пронацистки настроен. Теодор Ушев с \"една история за лицемерието и фалша\" (ВИДЕО) Гласувано: Поставят Бронзовата къща мястото на Мавзолея Излиза късата версия на „Чамкория“ Собственикът на \"конюшните\": Всъщност защитих интереса на държавата", "date": "2018.03.06", "title": "Тодор Чобанов: Галерия „Мавзолей” отваря до две години"}
{"url": "http://clubz.bg/65050-godsmack_s_ubijstveno_novo_parche_audio", "text": "Godsmack обявиха завръщането си с нов сингъл и подробности за седмия си студиен проект, съобщава zrockradio.bg. Музикалното откровение на различния Съли Ерна Наследникът на   е озаглавен   и ще излезе на 27 април. За да отбележат новината, момчетата са пуснали аудиото на новото парче от албума Bulletproof.   Китаристът и вокал Съли Ерна утре ще гостува при приятелката си Елена Розберг в Z-Rock. Godsmack подготвят нов албум Интересен детайл е, че преди години Елена Розберг първа пише в сп. Rolling Stone за Ирина Чиркова – виолончелистката, която записва с Godsmack и соловите проекти на Съли, с което фактически я представя за първи път на българската аудитория. Godsmack подготвят нов албум", "date": "2018.03.06", "title": "Godsmack с убийствено ново парче (АУДИО)"}
{"url": "http://clubz.bg/65048-lilqna_pavlova_se_oplaka_che_e_jertva_na_falshivi_novini", "text": "Министърката за българското европредседателство Лиляна Павлова е жертва на фалшиви новини, съобщиха от ведомството.  Павлова пред ТАСС: Ще включим в дневния ред въпроса за санкциите срещу Русия Те цитират серия материали в анонимни интернет сайтове, които ѝ приписват следния цитат по адрес на българите в чужбина: Няма източник на цитата, нито се споменава къде Павлова е направила това твърдение. От министерството обръщат внимание, че всички изяви и изказвания на министърката са публични и се обявяват чрез прессъобщения и на сайтовете на министерството, председателството и социалните мрежи. И отбелязва, че житейският избор на всеки българин, решил да напусне страната \"в името на по-доброто бъдеще на децата им е труден и достоен за уважение\". Всеки от тях заслужавал добро заплащане, затова и усилията й като човек, политик и министър са насочени към подобряване на условията на живот и труд в България.  Борисов се зае с медиите - собственост, финансиране и разпространение И отбелязва, че фалшивите новини са болест, за която се търси лек - а дотогава, трябва да ги разпознаваме сами. Борисов се зае с медиите - собственост, финансиране и разпространение", "date": "2018.03.06", "title": "Лиляна Павлова се оплака, че е жертва на фалшиви новини"}
{"url": "http://clubz.bg/65040-petyr_stoqnov_nash_vypros_e_blagodarnostta_ni_kym_rumynci_litovci_finlandci_i_ukrainci", "text": "Така президентът (1997-2002) Петър Стоянов отговори в сутрешния блок на БНТ на въпроси за създалото се напрежение около честването на 140-ата годишнина от освобождението на България. На националния празник 3 март в София бе московският и руски патриарх Кирил, който отслужи литургия с българския патриах Неофит, участва в събитията на връх Шипка, бе приет от президента Румен Радев и от премиера Бойко Борисов. На тръгване от България Кирил заяви, че е \"огорчен\" заради отдаването на почит и към бойци от други нации, участвали в освобождението. Руският патриарх си замина обиден: благодарили сме не само на руснаци При отчет на посещението ден по-късно в Московската патриаршия се появиха интерпретации от руската страна, че в България се правел опит да се омаловажи ролята на Русия, а България я била \"предавала\" 2 пъти. \"Отчет\" от Москва: В България има опит да се заличи руският принос Петър Стоянов обясни, че до мислите за 3 март са го навели именно противоположните коментари от последните дни. Той добави, че отношението на българите към Русия не може да бъде променено и в това няма нищо лошо. Но продължи:  Бившият държавен глава отказа да коментира \"политическото\", както го определи, изказване на патриарх Кирил. И заяви: Как руският патриарх се кара на българския президент (ВИДЕО) Петър Стоянов не коментира по същество случая със задържания за убийството на крадец лекар в Пловдив, защото \"е чувствителен\" и \"опира повече до юридическите параметри на това, което се нарича неизбежна самоотбрана\" \"Отчет\" от Москва: В България има опит да се заличи руският принос Как руският патриарх се кара на българския президент (ВИДЕО)", "date": "2018.03.06", "title": "Петър Стоянов: Наш въпрос е благодарността ни към румънци, литовци, финландци и украинци"}
{"url": "http://clubz.bg/65043-jp_morgan_svalq_s_25_prognoznite_prodajbi_na_iphone_x", "text": "Прогнозните продажби на iPhone X ще са с 25% по-ниски от очакваното през текущото тримесечие. Това е изводът на анализаторите от JP Morgan. Доскоро те смятаха, че между януари и март 2018 г ще се продадат 20 млн. броя, сега очакват \"едва\" 15 млн. броя. Спад ще има и през второто тримесечие на годината, като ревизията е с 44%. Намаление в продажбите ще има и за другите модели iPhone - 8 и 8 Plus. Според специалистите във финансовия холдинг основна причина за това е високата цена на юбилейния iPhone - 999 долара. Тя трябва да се коригира, за да има смартфонът същински успех. В момента той е най-скъпият флагман на пазара. Тим Кук: iPhone X струва по-малко от кафе на ден Компанията за пазарни изследвания Asymco обаче установи и друга причина за спада на продажбите - смартфоните на Apple се ползват дълго. Средният експлотационен срок на телефоните и компютрите им е 4 години и 3 месеца. Множество хора все още ползват стари модели - 5, 6 и 7, като за масовия потребител закупуването на най-новия модел по никакъв начин не е наложително. Това означава, че продажбите на компанията в Купертино спадат и поради високото качество на хардуера на произведеното досега.", "date": "2018.03.06", "title": "JP Morgan сваля с 25% прогнозните продажби на iPhone X"}
{"url": "http://clubz.bg/65047-v_beliq_dom_ima_nov_shef_i_tq_se_kazva_kleyr_video", "text": "„Няма Франк, няма Мранк! В Белия дом има нов шеф и тя се казва Клеър!“ Вероятно такава реплика биха вкарали сценаристите на „Под прикритие“ в първия трейлър на предстоящия финален сезон на „Къща от карти“, ако бяха сценаристи и на този култов сериал – но не са. Кевин Спейси създавал \"отровна атмосфера\" на снимките на \"Къща от карти\" Все пак, това е истината – в сериала Белия дом има нов шеф, като в края на предишния сезон Франк подаде оставка от президенския пост. А в реалността „Къща от карти“ има нова главна звезда, след като Кевин Спейси бе изхвърлен от тази къща, от „Всичките пари на света“, а изглежда и от филмовия бизнес изобщо. И целият талант на света не е достатъчен да го спаси. Но и без него политическият сериал „Къща от карти“ на „Нетфликс“ се завръща тази есен за своя шести и финален сезон. Сега спешно пренаписаният сценарий се съсредоточава около образа на Клеър Ъндъруд   и президенството ѝ като първата жена начело на САЩ. И, доколкото я познаваме от предишните епизоди, тя може да се окаже още по-голям злодей. В краткия 30-секунден трейлър, излъчен по време на оскарите, виждаме Белия дом такъв, какъвто го познаваме досега – съветници и секреткарки бързат и разнасят папки от кабинет в кабинет, телефоните звънят френетично, но на стола зад президентското бюро вече не седи влиятелната фигура на Франк Ъндъруд   – замества го амбициозната му съпруга с желязно лице и ни посреща с думите  Снимането на последния сезон на сериала вървеше по план, когато няколко мъже обвиниха водещата звезда на продукцията Кевин Спейси, че ги е подлагал на сексуален тормоз. През ноември миналата година „Нетфликс“ прекрати договора си с актьора и снимките на сериала бяха замразени за три месеца, за да се напише нов сценарий, който не включва фигурата на Франк. Не че в тази обстановка беше възможно Спейси да остане в сериала, но жалко, защото новият му сексуално-хищнически имидж щеше да добави много подходящи метаданни към образа на Франк Ъндъруд. Ще очакваме с интерес да видим какво са измислили сценаристите. Вътрешната динамика в семейство Ъндъруд ще ни липсва, на образът на Клеър крие голям потенциал и нямаме търпение да видим на какво е способна, когато се измъкне от сянката на Франк. Финалният, шести сезон на „Къща от карти“, все още няма обявена дата за завръщане по малките екрани, „Нетфликс“ обещава само, че това ще се случи през есента на 2018-а. \"Площад Славейков\"", "date": "2018.03.06", "title": "В Белия дом има нов шеф и тя се казва Клеър (видео)"}
{"url": "http://clubz.bg/65033-lichni_karti_s_chip_noviqt_plan_e_za_2020_godina", "text": "Очаква се в рамките на следващите седмици МВР да обяви нова обществена поръчка за изграждане на система за електронна идентификация и издаване на лични карти с чип. Това казаха за Клуб Z от вътрешното ведомство, след като темата пак излезе на дневен ред заради пропускане на сроковете за работа по въвеждане на електронно гласуване и доклада на ЦИК до Народното събрание, в който се припомня, че  . ЦИК към парламента: Отложете електронното гласуване В момента по закон издаването на лични карти с електронен чип с информация трябва да е факт от 1 януари 2019 г. Преди това срокът бе отлаган няколко пъти и е твърде вероятно това да се случи отново - с нова дата за 2020 г. Плановете на МВР сега са това да е датата, в която системата да е готова. Тя съвпада и с плановата голяма подмяна на български лични документи - личните карти са със срок на валидност от 10 години, а предишната мащабна вълна на смяната им бе през 2010 г.  Първоначално процесът трябваше да стартира през 2016 г., но това не се случи заради несъстояли се административни и законодателни промени. През февруари 2016 г. МВР обяви обществена поръчка за   с прогнозна цена от 484 223 300 лв. Причината за голямата сума - ставаше дума за пълна подмяна на системите, машините, софтуера и т.н. по издаването на български лични документи. Този търг обаче бе спрян по искане лично на премиера Бойко Борисов - поръчката на МВР \"изгоря\" покрай още няколко мащабни търга като този за два от лотовете на магистрала \"Хемус\" и други. Официалният мотив: \"големите\" процедури да се повторят отново, но по правилата на новия Закон за обществените поръчки, който се приемаше тогава. Неофициалният - високата цена, а и заради магистралата и строежа й Борисов \"се застрахова\", твърдейки, че се правят внушения за фирмите, които печелят. При \"Хемус\" намеците стигаха до депутата от ДПС Делян Пеенвски. Борисов пък заяви, че иска пълна прозрачност. Ново 20: Електронният чип в личните карти пак се отлага През май 2016 г. беше приет дългоочакваният Закон за електронната идентификация. По лично настояване на зам.-шефа на ГЕРБ Цветан Цветанов обаче от него отпадна разпоредбата за вграждане на чипове в личните карти, въпреки че тогавашният вътрешен министър Румяна Бъчварова настояваше да няма отлагане. Обещанието на ГЕРБ, че промяната ще се случи през ремонт на Закона за българските лични документи, се реализира чак през декември 2016 г. В текстовете бе заложен срок поетапното въвеждане на електронни лични документи да започне от началото на 2018 г.  С оглед на новия законов срок през май 2017 г. МВР обяви нов търг - за 13 181 000 лв. без ДДС, с предмет \"Реализиране на национална схема за електронна идентификация“. Историята и на тази обществена поръчка приключи с прекратяването й през ноември 2017 г. Мотивът -  . Така срокът в закона за издаване на лични документи с чип бе променен - на 2019 г. Ако сега бъде обявен нов търг, вероятността той да приключи с победител и изградена система, която да функционира от 1 януари догодина, не е голяма - ако има обжалване, например. Ново 20: Електронният чип в личните карти пак се отлага", "date": "2018.03.06", "title": "Лични карти с чип? Новият план е за 2020 година"}
{"url": "http://clubz.bg/65032-dnes_umuvat_dali_lekarqt_zastrelql_kradec_da_ostane_v_aresta", "text": "Окръжна прокуратура-Пловдив дава брифинг днес в 11 ч по повод убийството на Жоро Джевизов-Плъха (38 г.), за което обвинен е д-р Иван Димитров. 72-ата часа на предварителното задържане изтичат в 17:30 следобед, когато отново протестиращи ще се съберат пред 2-ро РПУ в града, съобщи Нова тв. Вчера протестиращи искаха да се срещнат с дежурен прокурор, но такъв, според телевизията, е нямало. На 2 март сутринта бе намерен трупът на Жоро Джевизов - Плъха, познат на полицията, върху капака на автомобил, паркиран в района на Областна администрация. За деянието бе задържан д-р Димитров (48 г.), който е неосъждан, но и не притежава разрешително за оръжие. Втори ден протести в Пловдив заради арестувания лекар Протести за освобождението на лекаря, който застреля криминално проявен, имаше в цялата страна, но най-големите бяха в Пловдив. Близо четири хиляди са участвали в събитието вчера. Хората протестират, че се   искат освобождението на Димитров, \"както и промяна на закона, за да могат гражданите да се защитават\". Днес прокуратурата трябва да реши дали ще иска от съда д-р Иван Димитров да бъде оставен с по-лека мярка за неотклонение от \"задържане под стража\". Съпругата на арестувания лекар изрази мнение, че когато човек е нападнат в дома си, той трябва да има право да се защити. Тя каза, че се надява съпругът ѝ да бъде освободен за рождения ден на голямата им дъщеря. „Крадец е, да знаем, но защо трябва да убиват хора”, каза от своя страна роднина на убития мъж по прякор Плъха. Според един от протестиращите имало \"писани и неписани закони. Той е защитавал семейството си, честта си, децата си. Няма да търсим параграфи”. Вече и в София - бранят доктора от Пловдив с петиция и националния флаг  (СНИМКИ И ВИДЕО) Хората заплашват протестите да продължат, ако Иван Димитров не бъде освободен от ареста. Един от хората, които призоваха за спокойствие и уважение на закона, бе Стефан Левашки, шеф на адвокатската колегия в Пловдив:     Вече и в София - бранят доктора от Пловдив с петиция и националния флаг  (СНИМКИ И ВИДЕО)", "date": "2018.03.06", "title": "Днес умуват дали лекарят, застрелял крадец, да остане в ареста"}
{"url": "http://clubz.bg/65034-pochina_nikolaj_nikolaev_tyjniqt_kloun", "text": "Николаев бе тъжен клоун, особено в последните месеци, когато изгуби дъщеря си. Актьорът бе огорчен и от безпътицата на съвременна България. Преди три години, когато за Деня на будителите получи наградата „Златен век“, той използва случая, за да сподели тъгата си, че днес страната ни прилича на „Биг Брадър“, тиражиращ човешката простотия и незнание, че живеем във фалшива демокрация. Тогава Николаев предложи да се издигне паметник на криворазбраната свобода, като припомни „конституцията на живота“, която според него се състои от три думи, казани от Христос: „благодаря“, „прости“ и „обичай“. Николай Стефанов Николаев е роден в Силистра на 18 октомври 1940 г. Внук на поп Никола, свещеник от Русе и родственик на Васил Левски. Брат е на илюзиониста Васил Николаев-Орфи, баща на художника Стефан Николаев. През 1947 г. семейството му се премества да живее в София. Баща му става директор на Музикалния театър. Николаев завършва ВИТИЗ „Кръстьо Сарафов“ през 1965 г., в класа на проф. д-р Кръстьо Мирски. Заедно с актьора Марин Неделчев влизат в трупата на италианския цирк „Нандо Орфей” като клоуни-фокусници. Участва в коледната телевизионна програма „Манежът на сънищата“, с участието на Елизабет Тейлър. Дълги години актьор в трупата на Народния театър. В последните години той бе професор Коко, завеждащ „Клиника по психо- и смехотерапия” в Института „Пирогов”. Ще цитираме част от думите на Николай Николаев, изречени в Деня на будителите в Министерството на културата през октомври 2015-а:", "date": "2018.03.06", "title": "Почина Николай Николаев, тъжният клоун"}
{"url": "http://clubz.bg/65022-kim_gotov_da_spre_qdrenite_opiti_ako_zapochne_dialog_sys_sasht", "text": "Лидерът на Северна Корея Ким Чeн Ун е готов да започне преговори със Съединените щати и да замрази всички ядрени и ракетни изпитания, докато текат разговорите, обявиха във вторник южнокорейски представители, предадоха световните агенции. По време на двудневното посещение на пратениците на Сеул в Пхенян двете Кореи се договориха да проведат в края на април среща на високо равнище между Ким и президента  на общата граница мегду двете страни, се казва в изявление от кабинета на южнокорейския президент. Освен това ще бъде инсталиран и червен телефон за бърза връзка между двамата. Това е първият знак от диктатора Ким Чен Ун, че е готов на разговори с Вашингтон. Досега Пхенян винаги е изтъквал, че няма да води преговори за ядрената си програма. Севернокорейският лидер Ким Чен Ун обсъди преди това с южнокорейската делегация възможностите за разведряване на Корейския полуостров, предаде Франс прес, като цитира севернокорейската агенция КЦТА. Ким заявил на южнокорейските представители, че  , посочва КЦТА, цитирана от Ройтерс. Севернокорейският диктатор прие на вечеря и разговаря с открито сърце с делегацията на Юга по проблемите, свързани с ефективно подобряване на отношенията между Севера и Юга и с поддържане на мира и стабилността на Корейския полуостров. Обсъдени бяха начините за намаляване на силните военни напрежения на Корейския полуостров и продължаването на диалога, съобщава ДПА.  10-членната южнокорейска делегация, оглавявана от директора на Службата за национална сигурност Чун Ею Йо, направи посещение в Северна Корея с надеждата да я насърчи да преговаря със САЩ, припомня Ройтерс. Членовете на делегацията са най-високопоставените представители на южнокорейското правителство, които са се срещали с Ким Чен Ун, откакто той пое властта от баща си Ким Чен Ир през 2011 г., пише БТА. Сеул коментира само, че са постигнати зодоволителни договорености в Пхенян. По-късно този месец делегация на Южна Корея ще посети Вашингтон, за да запознае американското ръководство с напредъка в диалога със Северна Корея, съобщава Би Би Си.", "date": "2018.03.06", "title": "Ким готов да спре ядрените опити, ако започне диалог със САЩ"}
{"url": "http://clubz.bg/65035-bryuksel_predupredi_che_grajdanstvo_za_bogati_chujdenci_zastrashava_sigurnostta", "text": "Програмите на някои страни от Европейския съюз за продажба на визи и гражданство на богати чужденци могат да застрашат свободното движение в Шенгенската зона, тъй като са уязвими на злоупотреби и подкупи, предаде Ройтерс, като цитира две организации за борба с корупцията. Правителствени програми за предоставяне на гражданство или право на престой в замяна на инвестиции се прилагат в най-малко 10 европейски страни от Шенгенската зона: Австрия, Белгия, Гърция, Испания, Латвия, Литва, Малта, Португалия, Унгария и Швейцария. В Малта процедурата отнема около година, като изискванията са дарение в държавен фонд, закупуване на недвижим имот за лично ползване и инвестиция в държавни облигации. В Кипър пък са необходими близо девет месеца. Унгария прекрати своята програма миналата година, въпреки че действащата програма е донесла само за около три годиниата увеличение на инвестициите до 911 млн. евро. . Подобни програми действат и в страни от ЕС извън Шенгенската зона, сред които са България, Великобритания и Кипър, посочва Ройтерс. \"Има растящо безпокойство от рисковете, които създават тези програми за Шенгенската зона\", заяви на пресконференция в Брюксел директорът на \"Трансперънси Интернешънъл\" за ЕС Карл Долън. Визите, издадени в страна от Шенгенската зона, могат да се използват за пътуване и престой в други страни от ЕС и дават безвизов достъп в САЩ. Нови разследвания и доклади на медийния консорциум Проект за проследяване на организираната престъпност и корупцията разкриват случаи на повърхностни проверки на хора, получили европейски паспорти или разрешителни за престой. \"Трансперънси Интернешънъл\" съобщи, че сред хората, получили европейско гражданство по силата на тези програми, има руски граждани в Малта, за които се смята, че са близки до руския президент Владимир Путин. Освен това представители на управляващия елит в Ангола може да са получили право да се включат в тези програми, след като са купили недвижими имоти в Португалия. \n\tОчаква се Европейската комисия да публикува до края на годината доклад за т. нар. програми \"златна виза\" в страните от ЕС. В него ще има препоръки към страните как да прилагат тези програми, каза говорител на комисията. Законът в България поставя няколко изисквания към чуждестранни инвеститори, желаещи да придобият българско гражданство: - Да са придобили виза тип \"Д\" с намерение да получат разрешение за постоянно пребиваване и да са направили инвестиция от 1 млн. лв.; - При получаването на разрешение за постоянно пребиваване, в едногодишен срок следва да увеличат първоначалното вложение до 2 млн. лева; - После трябва да подадат молба до министъра на правосъдието - към правосъдното министерство има постоянно действащ съвет по гражданството, който разглежда молбите, дава писмено становище и изпраща за писмено становище преписката до МВР. След като се върне от МВР, преписката се изпраща на ДАНС. След като се върне от ДАНС, съветът съобщава резултата на министъра на правосъдието. Въз основа на становището на съвета министърът прави предложение пред президента на Република България за издаване на указ за придобиване на българско гражданство. - Тази процедура касае само инвеститора като физическо лице, за семейството му са необходими нови процедури. Последната стъпка за издаване на българско гражданство е подписването на указ от президента.", "date": "2018.03.06", "title": "Брюксел предупреди, че гражданство за богати чужденци застрашава сигурността"}
{"url": "http://clubz.bg/65023-da_glasuvash_na_16_godini_veche_i_v_malta", "text": "Парламентът на Малта понижи от 18 на 16 години възрастта, на която гражданите получават право да гласуват на избори, предаде ДПА. Всичките 64 депутати в малтийския парламент одобриха тази вечер промяната. Малта стана втората държава в Европейския съюз след Австрия, която намали възрастта за придобиване на право на глас. Така на изборите за Европейски парламент през 2019 г. малтийците на 16 и 17 години ще имат възможност да гласуват за първи път. \n\t\"Парламентът единодушно промени Конституцията. Отново правим история\", написа премиерът Джоузеф Мускат в туитър след гласуването. И двете големи парламентарни политически партии бяха обещали да намалят възрастта за гласуване от 18 на 16 години в предизборните си програми. Тази промяна не среща широко одобрение в обществото, отбелязва ДПА. Националният студентски съвет заяви, че сегашната образователна система не осигурява на младежите подготовката, необходима за гласуване на по-ранна възраст. ", "date": "2018.03.06", "title": "Да гласуваш на 16 години? Вече и в Малта"}
{"url": "http://clubz.bg/65021-shte_ima_li_germaniq_djendyr_neutralen_himn", "text": "Предложението германският национален химн да бъде преправен, за да стане джендър неутрален, среща сериозна съпротива, против е и канцлерката Ангела Меркел, съобщава Би Би Си. Комисарката по равенството на половете в министерството на семейството Кирстен Розе-Мьоринг поиска да се заменят думите \"отечество\"  и \"братство\". В понеделник Меркел се намеси в дебатите като обяви, че тя е \"много доволна\" от сегашния текст на песента. Розе-Мьоринг обясни, че иска думите на химна да са по-малко фокусирани около мъжете преди предстоящия Международен ден на жените. Канада и Австрия накоро вече редактираха химните си с джендър неутрални изречения. Предложението за промяната в Германия е  думата \"Vaterland\" или \"отечество\" да бъде заменена с \"Heimatland\", което означава \"родна земя\", а фразата \"братски със сърце и ръка\" с \"смело със сърце и ръка\". \"Защо да не направим нашия химн...джендър чувствителен\", обоснова се в писмо Розе - Мьоринг. \"Няма да боли, нали?\" Поетът Август Хайнрих Хофман фон Фалерслебен пише \"Deutschlandlied\" или \"Песен за Германия\" през 1841 г. Части от произведението са германски химн от 1922 г. След обединението на Германия от 1990 г. се използва само третият куплет. Той започва с думите \"обединение и справедливост, и свобода\". Част от стиховете - в това число и първият куплет, в който са думите \"Германия, Германия над всичко\", се пропускат, защото напомнят за времето на нацизма. Повечето политици, както и коментарите в медиите не одобряват новото предложение за промени в химна. Говорителят на Меркел Шефан Зайберт обясни, че канцлерката не вижда никаква нужда от промени. Бъдещата министърка на земеделието Юлия Клокнер написа в туитър: \"Има други теми, които ще са по-важни за жените от промяната в химна\". \"Аз съм еманципирана жена и никога не съм се чувствала изключена от този химн\", заяви на пресконференция генералният секретар на Християндемократическия съюз Анегрет Крамп-Каренбауер. \n\tГоворител на министерството на семейството заяви, че писмото на Розе-Мьоринг е било лично предложение и не може да го коментира, още повече, че това е било вътрешно писмо до служители на министерството. Един от критиците на предложението коментира в туитър: \"Ако това се случи, искам да се промени и словосъчетанието \"майчин език\".", "date": "2018.03.06", "title": "Ще има ли Германия джендър неутрален химн"}
{"url": "http://clubz.bg/64929-trite_goreshti_tochki_v_sirijskata_vojna", "text": "От началото на годината три важни района на сирийската гражданска война станаха нейните настоящи горещи точки - Африн, Идлиб и Дамаск. Тези развъдници на военна активност представляват пресечна точка на редица битки в Сирия. Турция, Русия, Иран, сирийското правителство и многото проправителствени и бунтовнически групировки, действащи в цялата страна, имат свои собствени цели. В горещите точки обаче тези цели заплашват да тласнат сирийския конфликт в нова, по-статична фаза. Докато тези три оставащи главни настъпления стихват в предстоящите месеци, те ще дават възможност за постоянни смъртоносни схватки и атаки по фронтовите линии, с нови значителни промени в контрола върху териториите. Районът на Африн в Северна Сирия влезе във фокуса през януари, когато Турция и нейните съюзници сред сирийските бунтовници започнаха операция \"Маслинова клонка\". Мащабното военно нахлуване целеше да отнеме контрола върху Африн от кюрдските Отряди за народна самозащита (ОНС). Руските войски вече бяха в района, за да блокират турското нахлуване, и вероятно може сериозно да са покачили напрежението. Но интересите на Русия и Турция съвпаднаха достатъчно, за да може Анкара да убеди Москва да изтегли силите си. Турция очаква бързо да смаже подкрепяните от САЩ кюрди в Сирия В опит да излезе леко от сирийската война Русия работи за създаването на \"зона на деескалация\" в близката провинция Идлиб и Турция е жизнено важен съюзник в тези усилия. Като превърна в лост значението си за плана на Москва да стабилизира войната, Турция успя да изпълнява мисията си в Африн с малка намеса на руските войски. В крайна сметка турското сътрудничество е доста по-ценен актив за Русия, отколкото ОНС. Макар турската операция да протича по план, районът на Африн няма да бъде свободен от конфликт, когато тя завърши. Все по-вероятно става Турция да се сблъска с друг ключов играч в Сирия - Иран. За разлика от Москва Техеран няма интерес да излиза постепенно от войната. Иран все още желае да постигне всеобхватна военна победа заедно със съюзника си в лицето на сирийското правителство  и няма да стои със скръстени ръце, докато регионалният му съперник Турция навлиза по-дълбоко в битката. С тази цел Техеран окуражи сирийските правителствени сили да се опитат да си върнат контрола върху Африн чрез политическо споразумение с ОНС. Същевременно Дамаск и Техеран ескалираха конфликта си с Турция, като пратиха в района подкрепяни от Иран сирийски милиции. Докато турските войски напредват в Африн, Анкара се ангажира все повече в съседния район Идлиб, където се присъедини към Русия в създаването на зона на деескалация. Турция печели от партньорството си по няколко начина. Освен че стана от добрите за Русия в операцията в Африн, Турция може да използва ангажимента си в Идлиб, за да укрепи собствената си позиция в района. Турските войски ще могат по-добре да предотвратяват атаки на сирийските проправителствени сили и в резултат да предлагат подкрепа за предпочитаните от тях бунтовнически групировки. Докато турските военни конвои се стичат към Идлиб, за да изграждат постове за наблюдение на споразумението за деескалация, се води битка между различните бунтовнически групи. Бунтовниците в Идлиб никога не са били обединени и на този етап спадат предимно към два лагера  тези, които са по-тясно съюзени с турската армия, и тези, които са по-независими и крайни. Най-голямата бунтовническа групировка от първия лагер е Фронтът \"Тахрир Сурия\", създаден от сливането на \"Ахрар аш Шам\" и \"Нуредин аз Занки\". Най-голямата бунтовническа групировка от втората категория е \"Хаят Тахрир аш Шам\", която в миналото бе свързана с \"Ал Кайда\". Изплували покрай увеличеното турско военно присъствие и вероятно насърчавани от Анкара, Фронтът \"Тахрир Сурия\" и по-малки групи започнаха да упражняват по-голям контрол върху Идлиб, като итласкаха \"Хаят Тахрир аш Шам\" от няколко важни селища. Тенденцията показва, че турските войски и съюзените с тях бунтовнически сили ще засилят контрола си в района. 200 цивилни убити при бомбардировки в Сирия Понеже турско-руското партньорство пречи на Иран и сирийското правителство да опитат нови настъпления в Северозападна Сирия, вместо това те насочиха фокуса си към Дамаск и околностите югозападно от него. Хиляди бойци от проправителствени сили си пробиват път към столицата, опитват се да превземат бунтовническите крепости наблизо. Русия на драго сърце подкрепя операцията, като я смята за компенсация за Иран и помощта на верните на властта сили в създаването на зона на деескалация за сметка на напредъка им в Идлиб. Още повече Москва разглежда мощната офанзива на проправителствените сили в Дамаск като умен ход, тъй като смята, че изолираните бунтовнически позиции в Южна Сирия са особено уязвими за военно нападение. Макар проправителствените сили да срещат слаба съпротива от други големи световни сили, докато се бият за Дамаск, действията им ще бъдат шумни. Разчитането на езразборни бомбардировки ще доведе до кървава битка с много цивилни жертви. Извън този район проправителствените сили вероятно ще разширят операциите си към Дараа и Кунейтра на юг. Напредък може да доближи подкрепяните от Иран сили до израелските сили на Гоанските възвишения, като увеличи шансовете за бъдещи сблъсъци между тях. На фона на събитията в Африн, Идлиб и Дамаск  през предстоящите месеци масираните офанзивни сражения ще стават все по-редки в сирийската гражданска война. Териториите, контролирани от бунтовници, които не са съюзени с някоя държава, намаляват, а линиите на фронтовете на бойните полета стават все по-фиксирани. Алиансът между турците и бунтовниците контролира голяма зона на северозапад. Подкрепяните от САЩ Сирийски демократични сили (СДС) доминират на изток, а подкрепяните от Иран и Русия правителствени сили са стабилни на Запад и на юг. Но статичните линии на фронта не изключват конфликт или възможност за ескалация. Макар да е възможно големите настъпления да станат рядкост, насилието по фронтовите линии ще остане постоянно, тъй като всяка страна в конфликта продължава да търси предимство. С толкова чужди сили, разпръснати из Сирия, многото конфликти в страната рискуват да се превърнат в пълномащабна международна война. Ако това се случи, сирийската гражданска война ще навлезе в още по- кървава фаза. 200 цивилни убити при бомбардировки в Сирия", "date": "2018.03.06", "title": "Трите горещи точки в сирийската война"}
{"url": "http://clubz.bg/65024-izslushvat_dvamata_kandidati_za_shef_na_antikorupciq", "text": "Депутатите ще изслушват днес двамата кандидати за шеф на новия антикорупционен орган. Народните представители от ресорната комисия в парламента ще чуят аргументите на досегашния шеф на Комисията за отнемане на незаконно придобито имущество Пламен Георгиев, който е номинация на ГЕРБ и Николай Николов – кандидата на БСП. Фаворитът за шеф на антикорупцията иска още служители... минимум 104 Председателят на новата комисия сам ще избере и назначи останалите членове. Шефът на антикорупционния орган ще бъде с мандат от шест години, само с една година по-малко от мандата на главния прокурор и председателите на върховните съдилища. Пламен Георгиев - вече официално кандидат за \"Антикорупция\" Изслушването на двамата кандидати ще бъде излъчвано на живо в сайта на Народното събрание.   Пламен Георгиев - вече официално кандидат за \"Антикорупция\"", "date": "2018.03.06", "title": "Изслушват двамата кандидати за шеф на  \"Антикорупция\""}
{"url": "http://clubz.bg/65025-mvnr_poiska_obqsneniq_ot_konsula_v_odrin_za_otmqnata_na_chestvaniqta_za_3_mart", "text": "Министерството на външните работи поиска обяснение от генералния консул в Одрин Васил Вълчев за решението му да отмени празничната културна програма на 3 март. Това съобщиха от МВнР. От там припомнят, че в посолството ни в Анкара беше проведен прием на 1 март с представителство на най - високо ниво от приемащата държава начело с вицепремиера Фикри Ъшък. В Генералното консулство в Истанбул на 2 март близо 600 души уважиха тържествата по случай националния ни празник, които завършиха с голямо хоро. МВнР изиска обяснения от генералния консул Васил Вълчев. Той е аргументирал решението си така: „В памет на загиналите на 1 март турски войници в операция „Маслинова клонка”, на 3 и 4 март в Република Турция са били отменени всички културни прояви, а в джамиите са отслужени заупокойни литургии, затова съгласно дипломатическия протокол реших да призова за минута мълчание и да отменя културната програма. По отношение на боевете на Шипка призовах единствено за почитане на паметта на загиналите наши сънародници.” Всички обстоятелства ще бъдат изяснени в следващите дни в тясна комуникация с Вълчев, отбелязват от министерството.", "date": "2018.03.06", "title": "МВнР поиска обяснения от консула в Одрин за отмяната на честванията за 3 март"}
{"url": "http://clubz.bg/65031-dps_vlastta_ne_se_spravq_pri_krizi_i_s_plovdiv_i_s_chez", "text": "Управляващите не се справят при кризи и това се вижда и при ситуацията, тръгнала от Пловдив с лекаря, и в ситуацията с продажбата на ЧЕЗ. Това стана ясно от думите на депутата от ДПС Рамадан Аталай в студиото на Нова тв тази сутрин. По думите му сюжетът с лекаря д-р Иван Димитров, застрелял Георги Джевизов - Жоро Плъха, се използва за отвличане на вниманието от другите скандали в държавата - като продажбата на електроразпределителното дружество, напрежението около НЗОК и др. Вече и в София - бранят доктора от Пловдив с петиция и националния флаг  (СНИМКИ И ВИДЕО) Той даде пример как при шесторното убийство около Нова година обществото постоянно бе държано в течение с разследването, а сега не се знае почти нищо около случая в Пловдив и институциите не дават официална информация.  Според депутата от ДПС проблемите идват от начина, по който е формирано управлението - това е и проблемът с ЧЕЗ. По думите на Аталай няма как ГЕРБ, която се обявява за дясна партия, да управлява заедно с формации, чиято позиция е за национализация, влизане на държавата в управление на предприятия и именно там е проблемът с ЧЕЗ в момента.  Преди ден от ДПС излязоха официално с позиция против влизането на държавата в сделката за електроразпределителното дружество.  ДПС: Държавата не трябва да влиза в ЧЕЗ и да национализира По думите на Аталай не от ДПС зависи решението дали ще има нови избори.  Той припомни, че през 2004 г. при приватизацията на електроразпределителните дружества загубите в мрежата са били 27-30%, сега са 10%. С оставането на държавата в собствеността с 33% от акциите е бил гарантиран контрол. След това енергийният регулатор си е вършил работата. По думите на депутата, ако сега държавата се върне в управлението на ЧЕЗ например, протестите ще бъдат пред Министерския съвет. ДПС: Държавата не трябва да влиза в ЧЕЗ и да национализира", "date": "2018.03.06", "title": "ДПС: Властта не се справя при кризи - и с Пловдив, и с ЧЕЗ"}
{"url": "http://clubz.bg/65037-doktoryt_gledal_polovin_chas_kak_plyha_krade_ot_garaja_ne_zvynnal_na_policiq", "text": "Докторът Иван Димитров от Пловдив е наблюдавал половин час крадеца Жоро Джевизов, преди да слезе със заредено оръжие и да изпразни по него цял пълнител на незаконно притежавания си пистолет \"Валтер\".  \"Шест пъти са ме крали, не беше предвидено да стрелям с пистолет\" После е повикал един приятел, който е дошъл да заличат следите, и друг – да укрие оръжието. Не е откликнал на настоятелните призиви на близки да се обади на 112 или на полицията. Нещо повече, докторът е гонил и застрелял Плъха извън   Няма никакви данни ромът да е достъпвал жилището, което е на втория етаж. А пък изнесеното, че жената и двете деца са били в жилището, не отговаря на истината, защото те поначало живеят в с. Крумово. Плъха \"като специалист\" е носил най-простите пособия за кражба - отвертка и нож, но те и двете са си намерени в дрехите му. Това съобщиха на брифинг от Окръжна прокуратура - Пловдив, след като масови протести настояват за освобождаване на Димитров дори от предварителен арест. Окръжният прокурор Румен Попов също каза, че \"върху фактите са се упражнявали какви ли не политици, колеги и ваши колеги\", т. е. юристи и журналисти. Той обяви, че процесуално-следствените действия освен от наблюдаващия прокурор са ръководени и от зам. окръжния Галин Гавраилов. Попов изреди фактите: че съпругата и децата са били в Крумово, че не е имало какъвто и да било съучастник, че опитът за кражба е в гараж, намиращ се в двора на кооперацията, и е извършен само от Джевизов. След произвеждането на изстрелите е имало гонитба между обвиняемия и крадеца. \"При така изнесената фактология категорично е установено, че изстрелите и последвалият настъпил сблъсък между обвиняемия и проникналия в гаража са възпроизведени и сблъсъкът е настъпил в двора на кооперацията. След като е проникнал в гаража, поне около 30 минути извършването на подготовката на кражбата е наблюдавано от самия обвиняем, без  да бъде съобщено от него на когото и да било. След това същият с незаконно притежаван валтер, предварително зареден, слиза, за да преустанови започналата кажба. При излизането и побягването от страна на крадеца настъпва сблъсък, при който докторът е възпроизвел един изстрел, за да възпре действията му. След това Жоро Плъха е бягал и е хвърлял по него различни предмети, каза още прокурор Попов. Лекарят на 3 пъти е променил версията си какви са били предметите: метална тръба, табела и на третия път казал - нож. Той пък после е открит в дома на доктора и не е бил притежание на крадеца. Удивителни са действията на д-р Димитров след станалото. Той звъни на приятел и го моли за помощ: заличаване, доколкото е възможно, на следите на местопрестъплението, събиране на гилзи, събиране на кръв и заличаване на всякави следи, без да се обадят на 112, уточни прокурорът. Докторът е направил пълни самопризнания, че е захвърлил и укрил огнестрелното оръжие, което притежава незаконно. Както и как и по какъв начин се е сдобил с него. \"След като с приятеля му почистват, доколкото могат, местопрестъплението, след това има второ обаждане към лице, което няма да бъде съобщавано. Същият укрива огнестрелното оръжие. И лелята, и приятелят, който му помага след изстрелите – изрично молят доктора да се обадят на 112 или на полицията да съобщят. Следва категоричен отказ. След намирането на трупа – без каквото и да било съдействие, се достига до информация, че вероятно той е извършителят на това престъпление, каза още шефът на Окръжната прокуратура. При дадената му възможност за обяснения докторът е казал, че не знае за какво става въпрос. А при претърсването у тях са открити и други незаконни боеприпаси. Що се касае до действията на Плъха, действително – дали е тръба, дали е табела, дали е ножът на обвиняемия, това тепърва ще се установи. \"Типично за един рецидивист, е бил въоръжен с необходимите приспособления за извършване на кражба – отвертка и нож, който е характерен и типичен за него. И двете са си открити в дрехите на убития, без да са били извадени\", уточни Попов. При тези факти прокуратурата е поставена в положение да отговаря на въпроси защо е бил задържан дори за 72 часа обвиняемият - каза той. - При тези престъпления - защото незаконното притежаване на огнестрелно оръжие е също престъпление - е необходимо да се извършат редица действия, да се съберат доказателства и тогава да говорим\", каза прокурорът. А дали има неизбежна отбрана, ще се изясни в хода на предстоящото дело, заяви Попов и напомни, че и той като прокурор не харесва някои закони, но не те ги творят. \"Прокуратурата никога не се е крила. Не сме длъжни и нямаме никакво основание в рамките на 24 часа да кажем как се развива едно разследване и да бъдете (медиите, б.р.) включени. Но не можем и да търпим и упреците. Хората имат право да протестират, но първо според мен трябваше да бъдем чути - заяви той. \"Дежурният прокурор няма право по закон да освобождава по което и да е дело, по което не е наблюдаващ, да извършва каквито и да е действия и да се среща с протестиращи“, допълни и Попов.", "date": "2018.03.06", "title": "Докторът гледал половин час как Плъха краде от гаража. Не звъннал на полиция"}
{"url": "http://clubz.bg/65027-shpioninyt_skripal_se_strahuval_za_jivota_si", "text": "Сергей Скрипал - бившият руски разузнавач, за когото се предполага, че е отровен, отишъл съвсем наскоро в Скотланд ярд и заявил, че се страхува за живота си. Това съобщи в. \"Дейли телеграф\", като се позова на полицейски източници. Скрипал и млада жена бяха открити на 4 март в безпомощно състояние в търговски център в град Солсбъри. Те пострадали, след като били изложени на досег с неизвестно вещество. И двамата са в тежко състояние в болница. Бивш руски шпионин - в критично състояние в Англия Кои са на снимката? Агентът Скрипал и дъщеря му или нападателите им? (ВИДЕО) Полицията затвори италианския ресторант \"Дзидзи\", намиращ се близо до търговския център. Там един от двамата пострадали се хранил преди инцидента. Според анонимен полицейски източник в заведението влезли служители на отряда за отговор на химически атаки и изнесли неизвестно вещество, обвито в няколко защитни слоя. Плъзнаха слухове, че Скрипал и жената са отровени с фентанил, пише в. \"Гардиън\". Това е синтетичен опиоид, многократно по-силен от хероина. Той може да бъде смъртоносен дори в малки дози. Смятало се е, че след като е бил освободен от руски затвор и получил убежище във Великобритания, Сергей Скрипал е живял под нова самоличност и е имал пенсия и къща. Справка в Поземления регистър обаче показала, че домът му бил регистриран на истинското му име. Скрипал си го купил за 260 000 лири (291 000 евро) без ипотека на 12 август 2011 г. Това станало само година след освобождаването му в рамките на размяна на заловени шпиони между Русия и Запада. Той обаче допълва, че Кремъл има само една гледна точка за бегълците: Кои са на снимката? Агентът Скрипал и дъщеря му или нападателите им? (ВИДЕО)", "date": "2018.03.06", "title": "Шпионинът Скрипал се страхувал за живота си"}
{"url": "http://clubz.bg/65030-arestuvan_separatist_predlojen_za_premier_na_katalunq", "text": "Председателят на каталунския парламент Роже Торен предложи арестувания Жорди Санчес за премиер на автономната област, предаде АФП. На 2 март Карлес Пучдемон се отказа от кандидатурата си и също предложи Санчес, който доскоро бе лидер на сепаратисткото движение Каталунско национално събрание (КНС). То е част от оглавяваната от Пучдемон коалиция \"Заедно за Каталуня\". Шансовете за избора на новия кандидат са минимални. Първо, той се намира в ареста от 17 октомври 2017 г. по обвинения в противодържавна дейност. Второ, от каталунските депутати, имащи физическата възможност да присъстват в парламента в Барселона, за него са 64-ма души, а 65 са против. Пучдемон се отказа да става премиер на Каталуня Торен предложи Санчес, след като се консултира с политическите групи и стигна до извода, че той разполага с най-голяма подкрепа, се казва в съобщение на регионалния парламент. Датата, на която парламентът ще обсъжда новата кандидатура, е 12 март. 53-годишният Жорди Санчес е смятан за представител на твърдото ядро от привърженици на независимост на Каталуня. Сепаратистките партии имат абсолютно мнозинство от 70 места в 135-членния парламент в Барселона. Няколко от избраните депутати обаче са в ареста, а други начело с Пучдемон - в доброволно изгнание в Белгия. От 27 октомври 2017 г. Каталуня е под пряко управление на испанското централно правителство. Това стана, след като регионалния парламент обяви независимост. В отговор Мадрид активира член 155 и временно отне автономията на областта. Това положение ще продължава до избора на но каталунски премиер. Испанското правителство отхвърли номинацията на Жорди Санчес. Самият той поиска от Върховния и Конституц;ионния съд да бъде освободен от ареста, за да присъства на дебатите по кандидатурата му в понеделник. Мотивът е, че ако задържането му бъде продължено, така ще бъдат нарушени не само неговите права, но и тези на хората, които са гласували за него на регионалните парламентарни избори в края на 2017 г. И също така ще нанесе щети на нормалното функциониране на анституц;иите в Каталуня.", "date": "2018.03.06", "title": "Арестуван сепаратист предложен за премиер на Каталуня"}
{"url": "http://clubz.bg/65029-pusnaha_robot_da_pravi_byrgyri_video", "text": "Робот, който прави бъргъри, бе инсталиран в заведение за бързо хранене в Пасадина, Калифорния. Роботът е разработен от дъщерно дружество, наречено Miso Robotics. Преди робота Flippy да започне да действа и да обръща бъргъри на скарата, все пак се нуждае от малко човешка помощ. Готвач поставя на скарата заготовките. След това роботът ги пече и следи кога са готови. После ги подрежда встрани. Човек добавя и кашкавала. Flippy използва термично изображение, 3D и визуализация на камерата, за да разбере кога трябва бъргърът да бъде обърнат и кога да се вдигне от скарата. Монтирането на робот вероятно ще спести и много разходи на собственика, независимо че струва 60 000 долара. Но най-важно е мнението на клиентите. Запитани как бе вкусът на бургера след пускането на робота в действие, всички те отговаряха: Само преди броени дни пък немски инженери научиха робот да носи бира от хладилника, като умната машина може да избере необходимото шише сред 20 предложени, съобщава сайтът Лайф. Учените уточняват, че са имали за цел да създадат машина, която да изпълнява сложни задачи по сегментация и боравене с обекти. За целта немските специалисти разработили специална невронна мрежа.", "date": "2018.03.06", "title": "Пуснаха робот да прави бъргъри (ВИДЕО)"}
{"url": "http://clubz.bg/65026-levi_radikali_shturmuvaha_kolej_v_london_video", "text": "Лондон стана Петербург. Маскирани червени радикали с флаг на \"Антифа\" нападнаха лектори и студенти в \"Кингс Колидж Лондон\". Денят е 5-и март, към 19:00 часа английско време. Малко след началото на лекция посветена на Айн Ранд, на която сам присъствах, десетина души с маски нахлуха в залата и напaднаха двамата говорители - генералният директор на института \"Айн Ранд\" Ярън Брук и известния YouTube коментатор Карл Бенджамин, известен с псевдонима Sargon of Akkad. В залата настъпи сериозен смут, а студентите, повечето от които членове на Либертарианското общество в Кингс, скочиха в защита на гостите. Размениха се удари, а напрежението се подсилваше от включената противопожарна аларма. По неофициална информация, наричащите себе си \"антифашисти\" са пуснали газови бомбички в коридорите на университета, което е задействало алармата. Миризма действително се усещаше.   Колеги са попаднали на хартиени съобщения, с които нападателите явно са си комуникирали. На едно от тях се вижда планът им за действие: Най-обезпокоителна обаче беше бележката, която един от маскираните подхвърли на модератора на дискусията, на която пишеше: След няколко минути хаос охраната най-сетне успя да изтласка вън от залата провокаторите. Според очевидци те са напуснали университета необезпокоявани. Един от тях, с когото лично влязох в кратък сблъсък, бе на видима възраст около 40 години, което предполага, че поне той е външно лице. Впоследствие стана ясно, че е била оказана медицинска помощ на няколко пострадали студенти и охранители от пристигналите на мястото линейки.  Целият университет бе евакуиран, а уплаха се четеше по лицата на мнозина студенти. В часовете преди началото на лекцията бе организиран протест с настояване събитието да бъде забранено. Протестиращите нарекоха гост лекторите \"фашисти\" и \"поддръжници на бялото превъзходство\". Точно в секундите преди ексцесиите пък Ярън Брук обяви, че се радва, че има и алтернативни мнения и защити правото на  протестиращите да не са съгласни с възгледите му.   \"Саргон Акадски\", както се нарича в YouTube Карл Бенджамин, е често определян като говорител на дясното, със съмнения за симпатии към т.нар. \"alt-right\", но на практика изказва множество леви идеи в своите коментаторски видеа. Впечатление прави подкрепата му за американския президент Доналд Тръмп, но той също така е отбелязвал, че Тръмп е по-добрият избор спрямо Хилъри Клинтън, и би предпочел Бърни Сандърс, ако имаше такава възможност на изборите в САЩ. Не стана ясно как разговор, засягащ философията на Айн Ранд, породи реакции от такъв мащаб. Нейната философия на обективизма, макар и спорна, е антирасистка.", "date": "2018.03.06", "title": "Леви радикали щурмуваха колеж в Лондон (ВИДЕО)"}
{"url": "http://clubz.bg/65028-dejavyu_stqgat_protesti_sreshtu_kabineta_zaradi_chez", "text": "Дали има \"гадове\", свалили правителството на Бойко Борисов с февруарските протести за тока през 2013 г., вероятно само историята ще покаже. Към днешна дата обаче може и да преживеем своеобразно дежавю. Причината е, че покрай сагата с продажбата на ЧЕЗ са се активизирали нови протести срещу кабинета. Или поне няколко такива са анонсирани във фейсбук. Бойко Борисов: Този път оставки няма да има, ще ги разнищя докрай (ВИДЕО) За 7 март се свиква  пред Министерския съвет под надслова \"Да Му дръпнем шалтера! Оставка!\", като под Му се визира премиерът Борисов. Или поне така се разбира от приложения колаж (от дата октомври 2014-а) - микс между изглед от \"Дондуков\" 1 към \"Коня\" на площад \"Народно събрание\" - Борисов на перваза, а отдолу протестираща тълпа. Предметът на така анонсирания протест е \"общовойскови\": Засега интерес са заявили 3200 души, а малко над 300 са отбелязали, че ще присъстват. Но по традиция заявките във фейсбук не се реализират в пълния си обем на живо. Пак за 7-и, сряда, е анонсиран и друг  - \"Протест срещу измамата в ЧЕЗ\". Анонсиран е като: Интерес към него са заявили малко над 800 души, а малко над 300 са дали заявка, че ще присъстват. И двата протеста съвпадат по време с редовните заседания на Министерския съвет в сряда. Иначе социалната мрежа изобилства от групи от хумористичен характер, посветени на сделката между Гинка Върбакова и нейната \"Инерком\" с чешкото енерго. Като:  ,  , \" .", "date": "2018.03.06", "title": "Дежавю: стягат протести срещу кабинета заради ЧЕЗ"}
{"url": "http://clubz.bg/65039-ako_bylgariq_iska_azerski_gaz_trqbva_da_pobyrza_s_gazovite_vryzki", "text": "Ако България иска газ от Азербайджан, трябва да е готов интерконекторът с Гърция. Това стана ясно от интервю на Гюлмира Разаева, водещ енергиен анализатор от Центъра за стратегически изследвания към президента на Азербайджан пред телевизия \"Блумбърг\".  \"Ролята на интерконекторите е изключително важна. Благодарение на тези тръбопроводи, Азербайджан може да доставя своя газ в по-голяма част от Европа и да разширява пазара си. Това е важно, тъй като правителството и планира значително да увеличи производството на газ през следващите 5-10 години. Има находища, които са на различен етап от разработка и само след няколко години в Азербайджан ще има допълнителен обем газ за износ. Тези находища е Апшерон, което се разработва на два етапа, а се водят разговори и за трети етап. Има много обещаващи находища като Умид-Бабек. Международни компании показват огромен интерес да развиват подобни проекти в Азербайджан. Така че имаме нова вълна инвестиции в страната, което е много положително развитие\", добави тя. По проект първоначалният капацитет на интерконектора е 3 млрд. куб. метра годишно, а максималният може да достигне до 5.5 млрд. куб. м. Началото на строителството се бави. Комисията за защита на конкуренцията (КЗК) вече отказа на 19 февруари да наложи временна мярка \"спиране\" на обществената поръчка за избор на частна фирма за инженер-консултант за интерконектора България-Гърция. Искането за спиране на търга за 8.45 млн. евро беше отправено от \"Некст инвест\". Азербайджан влиза в битовата газификация в България Общите разходи за реализацията на газовата връзка са за 239 млн. евро. Европейската енергийна програма за възстановяване осигурява безвъзмездни 45 млн. евро. За още 35 млн. евро ICGB кандидатства по оперативна програма \"Иновации и конкурентоспособност\". Наред с това българското правителство осигури държавни гаранции за 110 млн. евро, които да се използват за осигуряване на необходимите кредити. Разаева заяви, че до момента нито от турска, нито от руска страна има посочена официална дата за окончателното завършване на \"Турски поток\". Когато това се случи обаче, всъщност няма да има някакви значителни промени за страните от Балканите. Те купуват и ще купуват същите обеми газ, но в момента той просто минава през Украйна, коментира Гюлмира Разаева.  \n\t\"Диверсификацията винаги означава сигурност в доставките. А това е признак за енергийна стабилност в страните, особено когато те зависят почти изцяло от един доставчик. При наличието на алтернативни доставчици или диверсификация на източниците и маршрутите за доставка, това подсигурява доставките ви на енергия. Това е много важно за всяка страна и то не само от гледна точка на сигурността, но и при постигане на по-добри договорни условия за купувачите. Ето защо мисля, че това е важно развитие не само за страните от Западните Балкани, но и тези от Южна Европа. Смятам, че те са вложили много не само от политическа, но и от търговска гледна точка, за да получават газ от алтернативни източници, като разширяват инфраструктурата си и инвестират в интерконектори и нови тръбопроводи. Това определено ще допринесе с много за сигурността на тези страни\", категорична е Разаева. ", "date": "2018.03.06", "title": "Ако България иска азерски газ, трябва да побърза с газовите връзки"}
{"url": "http://clubz.bg/65038-kak_ruskiqt_patriarh_se_kara_na_bylgarskiq_prezident_video", "text": "Руският патриарх Кирил се накара на българите и правителството на България за политиката спрямо Русия. Това става ясно от прослушване на изказването му на неговата среща с президента Румен Радев в София на 4 март. Това обаче не бе показано от българските телевизии. Защо българските зрители не видяха как Кирил се кара на Румен Радев Изказването на Кирил продължава почти 6 минути и е изпълнено с антиевропейски нападки. Една от тях е, че Русия влиза във войната за освобождение на България, след като е загубила Кримската война, която обединена Европа е водила срещу страната му. Преводачът допуска на моменти неточности.     Най-острите нападки на руския патриарх започват на 2:55 мин. от видеозаписа: Тук преводачът допуска груба неточност. Ето неговия превод на последното изречение, който има точно обратен смисъл: След това руският патриарх продължава: Патриархът благодари на Българската православна църква за начина, по който е организирала юбилея. Но сипе още нападки: Всичко това не е споменато дори с една дума в прессъобщението на българското президентство. Там се говори само за началото на изказването на Кирил: Накрая не можем да не споменем и за някои исторически неточности, допуснати от патриарх Кирил. Става дума за сеймовете на Полша и Литва, които според висшия руски духовник не са вземали решение за участие в Руско-турската война. Няма и как да са взели. От 1795 до 1918 г. полският Сейм на практика няма никаква власт и решенията се вземат от страните, между които е поделена Полша. Това са Русия, Прусия (по-късно Германия) и Австро-Унгария. Литовският Сейм пък се появява като самостоятелен такъв чак през 1918 г.", "date": "2018.03.06", "title": "Как руският патриарх се кара на българския президент (ВИДЕО)"}
