{"url": "http://clubz.bg/78300-kartina_na_mikelandjelo_izchezna_ot_belgijska_cyrkva", "text": "Картина, за която се смята, че е на Микеланджело, бе открадната от белгийска църква, дни преди експерт да потвърди авторството ѝ. Свещеник в малък фламандски град твърди, че произведението е изгубен шедьовър на ренесансовия майстор – затова споделя за картината на не повече от 20 човека. Ден преди да пристигне експертът оценител обаче, картината изчезва, съобщава „Гардиън“. Йан ван Раемдон, 61-годишният свещеник в църквата на град Зеле, се обръща към детективи, след изчезването на творбата. Кражбата е установена от две жени, дошли да оставят цветя в храма. Картината от XVI в., популярна като „Светото семейство“, изобразява Мария, Йосиф и спящото бебе Исус. Произведението е дарено на религиозната институция преди 16 години от бивш белгийски сенатор и стойността му се изчислява на около 100 млн. евро. Предстои официално изявление на полицията по случая. Като част от изследването си за картината, Раемдон пише имейли на няколко музея, но така и не получава отговор. Според служителите в църквата, става дума за организирано влизане с взлом, в което са замесени повече от един участници. Впечатляващо количество скулптури, скици и картини оставя след себе си Микеланджело Буонароти  . В последните години имаше редица нови открития на непознати негови произведения, въпреки че потвърждаването на авторството им понякога отнема години. Такъв пример е незавършена картина на Исус и Мария, която бе открита през 2010 г. зад канапе в частен дом – платното се озовало там 27 години по-рано, когато накриво отправена тенис топка случайно събаря картината. Оценена е на 190 млн. паунда от Антонио Форселино, брат на поканената да оцени открадната картина Мария Форселино. Кметът на град Зеле Ханс Кноп казва, че е теориите на свещеника за кражбата са правдоподобни.", "date": "2019.01.15", "title": "Картина на Микеланджело изчезна от белгийска църква"}
{"url": "http://clubz.bg/78293-dps_predlaga_zadyljitelno_i_samo_mashinno_glasuvane_za_mestniq_vot", "text": "Въвеждане на изцяло машинно гласуване и без дублиране с хартиена бюлетина, което да е в сила на първите избори след европейския вот през май - тоест за местните избори наесен. Това е едно от предложенията на депутатите от ДПС Хамид Хамид и Йордан Цонев за промени в Изборния кодекс. Днес изтече срокът за предложения за изменения преди окончателното гласуване на законопроекта.  Идеята им е точно обратната на тази на ГЕРБ. Към момента по закон машинното гласуване трябваше вече да е въведено във всички избирателни секции като избирателят да има право да реши дали да подаде гласа си по този начин или по класическия начин - с хартиена бюлетина. ЦИК беше и осъдена няколко пъти по жалби на бившите депутати, сега част от \"Демократична България\" Мартин Димитров и Петър Славов, заради невъвеждането на машини.  Дори в бразилските джунгли се гласува с машини, защо в България да не може? В резултат ГЕРБ предложиха отмяна на задължителното машинно гласуване, като за следващи избори такова да има в минимум 1000 секции. В отговор ДПС внася предложението за европейския вот през май машинното гласуване да е в половината от всички избирателни секции, а за местния наесен то не само да е задължително навсякъде, но и да е единственият вариант за гласуване - тоест да се премине на изцяло машинен вот.  Закономерно от ДПС предлагат отново да отпадне т. нар. уседналост на европейски и местни избори. Тоест - избирателни секции зад граница на евровот да се образуват и извън страните от ЕС. В момента това е забрането по родното законодателство и така и българските граждани в Турция, и тези в САЩ, Канада и т.н., а ако има \"Брекзит\" - и във Великобритания, не могат да гласуват за евродепутати. Казусът с изборите за местни власти е малко по-сложен. Машинно гласуване за всички? Не и според ГЕРБ и \"патриотите\" Любопитен момент е, че през 2015 г. Европейският парламент гласува резолюция, в която темата е засегната. В документа има точка, която гласи:  Според разпечатката на гласуването тогава в Европейския парламент евродепутатите от ГЕРБ са подкрепили резолюцията, съдържаща цитирания текст. С изключение на Емил Радев, който е бил против и на Андрей Новаков, който е отсъствал от гласуването.  ДПС искат и отмяна на забраната за агитация на чужд език - с уточнението, че когато има такива случаи задължително се осигурява превод на български език. Традиционно - от движението предлагат и завишаване на праговете на преференциалното гласуване - тоест пренареждането на листата да се случва едва когато даден кандидат от нея е  получил личен вот над избирателната квота за съответния вид избори. На практика това би обезсмислило преференциалното гласуване на база на резултатите от избори до момента. Забраната за огласяване на резултати от социологически проучвания в изборния ден предлагат депутати от ГЕРБ и \"Обединени патриоти\". В момента данните от екзит пул за хода на изборния ден са забранени за разпространение до края на изборния ден. Затова се появяват \"алтернативни\" варианти в медиите и социалните мрежи - партийните резултати в хода на изборния ден се обявяват под формата на музикални и филмови класации, например. А ЦИК се опитва да налага глоби. Размерът им е от 2000 до 5000 лв.  Ще се публикуват ли резултати в изборния ден? От левицата продължават да настояват за изчистване на избирателните списъци и затова новата порция предложения от БСП са в тази посока. Корнелия Нинова и съпартийците й предлагат ЦИК да бъде задължена да направи публичен регистър на избирателите. За негова база трябва да служат списъците на гласувалите на парламентарните избори през 2017 г., които са 3 682 151 души. Към тях да могат да се запишат граждани, имащи право на глас, но негласували на парламевтарния вот граждани. Идеята е регистърът на избирателите да стане база за отпечатване на избирателните списъци за евровота през 2019 г. В изборния ден на място се предлага да могат да се записват за гласуване всички имащи право на глас, но само по постоянен адрес, гласи още предложението на социалистите. Въвеждането на активна регистрация за избори се дискутира от години, а подобри предложения имаше още през 2014 г. Въпросът обаче остава нерешен.  Машинно гласуване за всички? Не и според ГЕРБ и \"патриотите\" Ще се публикуват ли резултати в изборния ден?", "date": "2019.01.15", "title": "ДПС предлага: задължително и само машинно гласуване за местния вот"}
{"url": "http://clubz.bg/78296-ludogorec_zapochna_godinata_sys_zaguba", "text": "\"Лудогорец\" загуби с 1:3 от румънския \"Ботошани\" в първия си мач за годината, игран на зимния лагер на тима в турския курорт Белек. Срещата премина при много силен вятър. Неофициален дебют за \"орлите\" направи румънецът Адриан Попа, преотстъпен за пролетния полусезон от английския \"Рединг\". Той започна като титуляр, а треньорът Антони Здравков заложи на два напълно различни състава през двете полувремена. Националният вратар Пламен Илиев, който се присъедини към \"Лудогорец\" онзи ден, не облече екипа. \"Лудогорец\" договори вратаря Пламен Илиев още за пролетта В редиците на шампионите се завърна Абел Анисе, който дълго време се възстановяваше след тежка операция на коляното. Бразилското крило Рибейро, който кара проби, получи шанс за 45 минути. Натанаел откри резултата в 12-ата минута. В края на първата част \"Ботошани\" изравни, а след почивката стигна до успеха с попадения в средата и края на полувремето. В края на срещата футболист на румънците получи втори жълт и червен картон за нарушение срещу Марселиньо. \"Лудогорец\" привлича българи - от лятото Любопитно е, че капитанът и дефанзивен халф Светослав Дяков игра като централен защитник заедно с Антон Недялков след почивката. Следващата проверка на \"Лудогорец\" е на 18 януари - срещу унгарския \"Хонвед\". \"Лудогорец\" привлича българи - от лятото", "date": "2019.01.15", "title": "\"Лудогорец\" започна годината със загуба"}
{"url": "http://clubz.bg/78286-ford_zatvarq_zavod_sykrashtava_razhodi_i_slujiteli_v_evropa", "text": "Ford затваря завод, съкращава работни места, спира модели и преразглежда цялостния си бизнес в Европа, официално обяви автомобилният гигант, като сложи край на спекулации, ширещи се в последните седмици. Както се казва в такива случаи - компанията се преструктурира. Любопитно е, че Ford влиза в сътрудничество с Volkswagen за лекотоварната си гама - това е част от мерките. Причините за съкращенията са много, а най-голямата е, че концернът губи. За третото тримесечие на миналата година загубите възлизат на 215 млн. евро, а в същия период на 2017-а са били 167 млн. Според различни източници целта е да бъдат спестени между 12 и 16 милиарда евро в следващите пет години в световен мащаб. Освен това Ford се готви за \"Брекзит\", опитва да намали щетите от драмата с дизела и се подготвя за бъдещето, като насочва внимание към електрическите автомобили.  В пресинформацията се казва, че  Заводът Ford Aquitaine Industries в Бордо, Франция, който произвежда малки автоматични трансмисии, ще затвори през август 2019 г. Стартирали са разговори между Ford и неговия Работнически съвет да се прекрати производството на семейните миниванове C-MAX и Grand C-MAX в завода в Саарлуис в Германия, тъй като сегментът на компактните мултифункционални автомобили се свива в Европа. Ford предприема \"стратегически преглед\" на Ford Sollers, съвместното предприятие на компанията в Русия. Обсъждат се няколко опции за значително преструктуриране на Ford Sollers от Ford и партньора на компанията Sollers PJSC. Очаква се да бъде взето решение през второто тримесечие. Тоест - и този завод може да хлопне кепенците. 54 хиляди служители и работници се трудят за Ford в Европа. Основно те са базирани във Великобритания, Германия и Испания. Според \"Файненшъл таймс\" от затворения завод във Франция и намаляване на производството в Саарлуис ще бъдат съкратени 1140 работни места. Подобренията в структурните разходи ще се подкрепят от намаляване на допълнителния труд във всички звена - с фиксирано или почасово заплащане, казва Ford Европа. Подобрения в управлението, обявени през декември, вече са в ход чрез промяна с фиксирано заплащане в световен мащаб. Така се цели \"подобряване гъвкавостта на организацията\". В дългосрочен план Ford Европа заявява, че цели 6% марж на печалбата преди лихви и данъци, с възвръщаемост, надхвърляща разходите за капитала за всяка сфера на дейност. Друг любопитен момент - Ford, който е №1 в Европа по продажба на лекотоварни автомобили, планира сътрудничество с германския концерн Volkswagen. Както стана ясно по-горе, семейният C-MAX отива в енциклопедиите. В бъдеще всеки модел на Ford от изцяло новия Focus нататък ще има електрическа версия. Това включва нови модели и нови версии на съществуващи автомобили. От Fiesta до Transit ще бъде предлагана опция за \"мек\" хибрид, пълен хибрид, плъг-ин хибрид или изцяло електрически. Ford също така заявява, че ще \"надгради\" успеха си в нарастващия сегмент на високопроходимите автомобили в Европа. Продажбите на SUV моделите EcoSport, Kuga и Edge достигнаха рекордни нива през 2018 г. - за първи път надхвърляйки четвърт милион продажби. Ford обособява трета бизнес категория за клиентите си в Европа, освен лекотоварни и пътнически, въвежда \"вносни автомобили\". Тук попадат американските модели, като например спортният Mustang, който пали кръвта с всичките си модификации, а публиката му на Стария континент не е за пренебрегване. Нишовото портфолио ще включва Mustang, Edge и друг SUV автомобил, който ще бъде представен през април, както и изцяло нов напълно електрически високопроходим автомобил, вдъхновен от Mustang, през 2020 г.", "date": "2019.01.15", "title": "Ford затваря завод, съкращава разходи и служители в Европа"}
{"url": "http://clubz.bg/78287-shte_se_publikuvat_li_rezultati_v_izborniq_den", "text": "Забраната за оповестяване на резултати от социологически проучвания в деня за размисъл и в изборния ден да отпадне. Такова предложение за промени в Изборния кодекс са внесли депутати от ГЕРБ  В момента в кодекса е записано, че резултати от допитвания до общественото мнение по повод на изборите не може да се огласяват под каквато и да е форма 24 часа преди изборния ден до обявяване края на изборния ден на територията на страната. Според предложението на ГЕРБ отпадат и глобите, които варират от 2000 до 10 000 лв. От ГЕРБ предлагат тези текстове да отпаднат. Вносителите се позовават на доклад на ЦИК, според който тази забрана реално не работи. А в комисията има огромен брой сигнали за нейното нарушаване. Вносителите изтъкват, че тези данни се публикуват чрез социалните мрежи, което създава неравнопоставеност на медиите. И към момента публикуването на междинни резултати в изборния ден в социалните мрежи не е забранено. От БСП пък искат създаването на публичен регистър на избирателите, като за негова основа да послужат гражданите, коит са гласували на последните парламентарни избори. Социалистите настояват още членовете на секционните да имат поне средно образование. Според приетите на първо четене промени в кодекса отпада изписването на номера пред партиите и коалициите в бюлетината за гласуване с идеята да не се бърка гласуването за партия с преференциалното гласуване за кандидатите. С промените се ограничава въвеждането на машинното гласуване, а електронното дистанционно гласуване се отлага за неопределено време.", "date": "2019.01.15", "title": "Ще се публикуват ли резултати в изборния ден?"}
{"url": "http://clubz.bg/78292-pamuk_nikne_na_lunata_kitajski_estestveno", "text": "Памучните семена, доставени на обратната страна на Луната с китайския космически апарат \"Чанъе-4\", поникнаха, съобщи агенция Синхуа, цитирана от БТА. Така първият в историята биологичен експеримент на Луната завърши успешно. Ръководителите на мисията казаха, че това полага основите за база на естествения ни спътник. Китайската космическа агенция разпространи снимка на кълновете памук сред други стръкове. Освен памучни семена \"Чанъе-4\" пренесе и други биологични образци за създаване на минибиосфера - семена от рапица, картоф, вид зеле, както и личинки на дрозофили и дрожди.  Сондата \"Чанъе-4\" влезе в орбита около Луната Китай кацна на \"тъмната страна\" на Луната Експериментът с кълновете е в рамките на разработката \"Лунна минибиосфера\", избрана сред 200 претендента за първи биологичен проект. В него са участвали представители на 28 китайски университета. \n\tЛунният апарат \"Чанъе-4\" кацна на обратната страна на Луната на 3 януари.  Китай кацна на \"тъмната страна\" на Луната", "date": "2019.01.15", "title": "Памук никне на Луната. Китайски естествено..."}
{"url": "http://clubz.bg/78295-voennata_komisiq_kaza_da_na_pregovorite_sys_sasht_za_f_16", "text": "Комисията по отбрана в Народното събрание очаквано каза \"да\" на искането на Министерския съвет да получи мандат да преговаря със САЩ за купуване на 8 изтребителя F-16. Гласовете са били 12 \"за\" срещу 8 \"против\" - без изненади. ГЕРБ, \"Обединените патриоти\" и ДПС подкрепят старта на преговорите, а БСП и \"Воля\" са против, както декларираха. В комисията по отбрана в парламента няма представители на \"Атака\" от \"Обединените патриоти\".  Заседанието бе закрито, каквото ще бъде и това на самото Народно събрание утре по темата. Причината - в документацията става дума за цени и параметри по сделките, които от фирмите, участвали в процедурата по избор на нови самолети на Военновъздушните сили, не искат да са публични, стана ясно днес.  Сбирката на депутатите от ресорната комикия започна със скандал между управляващи и опозиция. Депутатът от БСП Славчо Велков предложи да се отложи заседанието или да е открито, защото не всички документи били предоставени на народните представители от комисията. Председателят на комисията ген. Константин Попов от ГЕРБ му опонира, че документите за заседанието са предоставени в петък, а протоколът на комисията, който е в секретната секция на парламента, е на разположение на депутатите. \"Исторически момент\" - правителството реши за преговори със САЩ за F-16 (СНИМКИ) Велков твърди, че отсъства най-важният доклад на политико-военната група, който е даден в Министерския съвет, но не и на депутатите, за да се запознаят дали има особени мнения в документа. Зам.-министърът на отбраната Атанас Запрянов, който ръководеше групата, обяви, че няма нищо различно в констатациите. От левицата продължиха да настояват, но предложенията им не се приеха.", "date": "2019.01.15", "title": "Военната комисия каза \"да\" на преговорите със САЩ за F-16"}
{"url": "http://clubz.bg/78284-trudno_se_vliza_v_es_no_maj_oshte_po_trudno_se_izliza", "text": "Привържениците на “Брекзит” спечелиха референдума за напускане на ЕС през юни 2016 година с лозунга: “Да си върнем контрола”. Днес до датата на изхода остават два месеца и половина, но британската политическа класа изглежда, че все повече губи контрол върху положението. В Уестминстър цари хаос, а на Острова и на Континента - нарастваща несигурност. Министър-председателката Тереза Мей, която гласува за оставане в ЕС на референдума, днес брани сделката за излизане от съюза, която сключи с останалите му 27 държави членки и която по думите ѝ е единствената възможна. Тя предупреди, че ако Камарата на общините я отхвърли в решителния вот във вторник вечер, тя няма да изпълни волята на гласоподавателите и ще провали “Брекзит”. Как ще гласува за \"Брекзит\" днес британският парламент Очертаващото се досега мнозинство в Камарата на общините твърди обратното - че сделката на Мей на практика отлага за неопределено време излизането от ЕС - заради преходния период, който предвижда, и заради зависимостта на неговата продължителност от предстоящите през него преговори за бъдещите отношения с ЕС. През този период, който би продължил най-малко 21 месеца, т. е. до 1 януари 2021 г., Обединеното кралство трябва да остане в единния пазар и митническия съюз на ЕС, да спазва всички техни правила. То обаче няма да участва във вземането на решения, защото от датата на “Брекзит”, 29 март 2019 година, ще стане трета страна, т. е. Противниците на плана на Мей са от две иначе несъвместими “породи” - те включват на първо място лейбъристката опозиция. Мнозинството от нейните избиратели са за оставане в ЕС, дори, ако трябва - с нов референдум. Лидерът ѝ Джереми Корбин, обаче, също като Мей, не смее да се противопостави на резултата от референдума. Той пледира за друга, по-изгодна за Британия сделка, макар ЕС да изключи каквито и да е нови преговори и отстъпки. С лейбъристите против споразумението с ЕС се очаква да гласуват и крайните консерватори от партията на Мей, които искат “Брекзит” на всяка цена, ако трябва - и без споразумение - независимо от апокалиптичните икономически прогнози при такова развитие. Към противниците на сделката принадлежи и малката северноирландска Демократична юнионистка партия, която осигурява мнозинство на правителството на Мей. В последователните си обръщения към депутатите министър-председателката ги предупреди, че отхвърлят ли сделката, остават само възможности, които в крайна сметка провалят “Брекзит”. Без сделка Британия би останала икономически и в голяма степен политически изолирана от главния си пазар - Европа. Загубите за икономиката ѝ, особено за критично важния финансов сектор, биха били тежки, защото компаниите в лондонското Сити биха изгубили европейските си “паспорти”, т. е. разрешителните да работят в единния пазар на ЕС. При гласуване по бюджетен закон през миналата седмица в Камарата се очерта ясно междупартийно мнозинство против “Брекзит” без споразумение. Часове преди парламентарния вот клонящият наляво таблоид “Дейли мирър” призова депутатите: Изданието призова Мей да започне да търси план “Б”. Крайноконсервативният “Дейли телеграф застана на страната на вътрешнопартийната опозиция на Мей: Следващият сценарий - Лондон да подаде молба за продължаване на преговорите за напускане - не гарантира, че ще бъде намерен изход от положението. За да бъде удължен двегодишният им срок, трябва единодушно съгласие от 27-те останали членки на ЕС. Дори да го получи, не е ясно дали Мей ще успее да договори с тях различни от досегашните условия, предвид желязното им досега единство, че настоящата сделка е единствено възможната и най-добрата. Най-сетне, удължаване на срока на преговорите, би означавало той да се падне след европейските избори през май. Това значи Великобритания, оставайки в ЕС за този период, да бъде задължена да проведе избори за евродепутати, които биха били с предизвестено съкратени мандати. Институциите на ЕС пък ще трябва да променят всички взети от тях досега решения, свързани с британското напускане - липса на британски еврокомисар, намаляване на броя на евродепутатите на 705 на 751; отнемане вече разпределените британски евродепутатски места от държавите членки, които са ги получили и връщането им на Обединеното кралство. Страните членки, които са получили и ще “връщат” такива места, ще трябва да променят изборните си процедури, които вече са започнали. И през продължението ще остане неясно - ще има ли в крайна сметка “Брекзит” или не. За да стане положението още по сложно, се прибавят и вътрешните британски фактори. Корбин се закани да поиска вот на недоверие срещу Мей и предсрочни избори. Управляващите шотландски националисти се готови да поискат нов референдум за излизане от Обединеното кралство и тоз път шансът им да го спечелят изглежда исторически най-голям. Шотландия масово гласува за оставане в ЕС през юни 2016 г. Предвид нерадостните опции при отхвърляне на сделката между Мей и ЕС, възможността за нов референдум за британското членство остава на масата. Самата министър-председателка я допусна, преди отложи вота по споразумението миналия декември. Социологическите агенции не са единодушни дали ново допитване до гласоподавателите би дало различен резултат. Не е ясно и дали Мей би била тази, която да го  предложи. Независимо от предстоящите развития, едно е ясно отсега: трудно е влезеш в ЕС, но изглежда, че е още по-трудно да излезеш.", "date": "2019.01.15", "title": "Трудно се влиза в ЕС, но май още по-трудно се излиза"}
{"url": "http://clubz.bg/78291-kogato_dumite_zapochvat_da_ubivat", "text": "Първият полски президент Габриел Нарутович, избран, когато Полша след 130 г. възвръща независимостта си, изкарва на поста си пет дни. Застрелват го публично в една изложбена зала. Това става на 16 декември 1922 г. Убийството, извършено от душевно неуравновесен художник, е предшествано от кампания на омраза във вестниците на националистичната десница. Кметът на Гданск Павел Адамович изкара на поста си 20 години, но публичното му убийство в неделя вечер огледално напомня съдбата на пълния полски президент. Кампания на омраза, като 97 години по-късно възможностите ѝ са несравнимо по-всеобхватни. Почина кметът на Гданск, намушкан с нож пред няколкостотин души (ВИДЕО) 53-годишният Адамович беше ранен на  концерт на благотворителната организация WOSP (Голям оркестър за празнична помощ), която събира средства за медицинска апаратура. „Оркестърът” събира по няколко десетки милиона годишно, но от години е трън в очите на управляващата партия \"Право и справедливост\" и преди всичко на католическата църква. Донякъде заради нестандартната ориентация на основателя ѝ Йежи Овшак, но и заради светската конкуренция в благотворителността. Опитите да го дискредитират досега не успяха, провалиха се обвиненията в злоупотреби. Този път успяха, след убийството той се оттегли. При управлението на Гражданска платформа (2007-2015) начело с тогавашния министър-председател Доналд Туск, днес председател на Европейския съвет, мероприятията на „Оркестъра” бяха почти официализирано мероприятие. По-късно „Оркестърът” бе стигматизиран, имаше забрани държавни служители да даряват. Така или иначе това беше една жизнена организация до 13 януари, когато от сцената на концерта прозвучаха думите, че кметът Павел Адамович бива екзекутиран по политически причини – заради управлението на Гражданска платформа, несправедливо обвинила  и осъдила 27-годишен бивш затворник. Извършителят е лежал в затвора за банков обир. \"Спрете омразата\": Полша скърби за убийството на кмета на Гданск Речта на омразата стига по-лесно до нестабилните хора, а в Гданск срещу кмета Адамович, както и в Полша през последните години тази реч е може би най-характерната част от политическия пейзаж. Противопоставянето, най-обобщено казано, е между европейско-либералната линия,  асоциирана от Гражданска платформа, и националистично-клерикалните среди, групирани около  управляващата партия \"Право и справедливост\", в която влиянието на католическата църва е много силно, и крайни дясно-националистични групировки. Една от тях, \"Общополска младеж\",  бе издала некролог на Павел Адамович още преди няколко години. Думи на омраза звучат и от амвоните на църквите. Реториката на католическата църква е далеч от благочестива благост. Фактът, че Адамович открито се застъпваше за правата  на ЛГБТ общността и се противопоставяше  на официалната политика срещу миграцията, го превръщаше във враг номер едно в района. Срещу него се сипеха всякакви обвинения, но шест спечелени дела показаха несъстоятелността им. Но резултатът от противопоставянето – един протест срещу друг, сблъсъци по улиците, яростна пропаганда по медиите - експлодира. Полските власти започнаха да осъзнават докъде са стигнали нещата вероятно още докато  сирените на линейката, откарвала Адамович към болницата, са звучали по гданските улици. Първата реакция на президента Анджей Дуда беше да подчертае, че макар най-често да не е бил съгласен с кмета на Гданск,  в този момент той е с него. Последваха призиви за толерантност. Може би леко лицемерни, защото в същото време правителствен говорител побърза да заяви, че нападението срещу Адамович има „неполитически характер”. Президентът опита помирителна стъпка – да събере политическите партии за организиране на шествие срещу насилието и омразата. Центърът и левицата не се отзоваха.  Според един от поканените, който  не отиде, тя е трябвало да бъде свикана много по-рано, когато обществото беше разединявано, а  обществените медии са насъсквали срещу хората, които не одобряват сегашното управление.   Широк отзвук имаше обаче призивът на варшавския кмет за бдение в памет на Адамович. Десетки хиляди хора със свещи се събраха  също в Гданск и в редица големи градове, много от които спечелени на последните местни избори миналата есен от либералната опозиция. Погребението на Адамович ще се състои в събота. Туск, чието завръщане в родината всеки път се превръща в сензация, обяви, че ще присъства. Въпреки декларациите на Гражданска платформа, че не желае да политизира събитието, вероятно е оттук да тръгне походът на либералите към  Европейския парламент и той да се окаже успешен. \"Спрете омразата\": Полша скърби за убийството на кмета на Гданск", "date": "2019.01.15", "title": "Когато думите започват да убиват"}
{"url": "http://clubz.bg/78298-alternativa_za_germaniq_vyv_fokusa_na_kontrarazuznavaneto", "text": "Германското контраразузнаване – Федерална служба за защита на конституцията, категоризира антиевропейската и популистка партия \"Алтернатива за Германия\" като политическа сила, която би могла да бъде поставена под наблюдение, съобщава всекидневникът “Франкфуртер алгемайне цайтунг”. Решение още не е взето, тъй като предстои щателна проверка дали са налице достатъчно доказателства за противоконституционна дейност, застрашаваща устоите на държавата. Предстои да се анализират публични изявления на членове на \"Алтернатива за Германия\" (АзГ), както и налице ли са и до каква степен дясноекстремистки попълзновения. Германското контраразузнаване вече е изготвило 450-странична екпертиза относно АзГ, съобщават независимо един от друг берлинският в. “Дер Тагесшпигел” и германската новинарска агенция ДПА. В експертния доклад спецслужбата обръщала особено внимание на младежката организация на АзГ – Млада алтернатива, както и на крайнодясното крило на партията. Те са посочени като “подозрителни случаи”. Това е по-висока степен в сравнение със случаи, окачествени като “подлежащи на проверка”. При последните не се допуска наблюдение посредством внедрени агенти или чрез разузнавателни средства. Ако обаче дадена организация бъде обявена като “подозрителен случай”, то това е възможно, макар и под строг контрол. Младежката организация на АзГ – Млада алтернатива, вече е под наблюдение на поделенията на контраразузнаването във федералните провинции Бремен, Долна Саксония и Баден-Вюртенберг. При встъпването си в длъжност на 15 ноември миналата година новият  президент на Федералната служба за защита на конституцията, 58-годишният опитен юрист Томас Халденванг, се врече да води решителна битка срещу десния екстремизъм. През декември м. г. той обяви пред “Зюддойче цайтунг”, че през 2019 година ще бъде увеличен двойно броят на служителите в контраразузнаването, които работят в сферата на “опасността от дясно”. \"Алтернатива за Германия\" отряза амбициите на Банън за партньорство От АзГ обаче съзират по-скоро опасност от ляво, припомня “Франкфуртер алгемайне цайтунг”. Вчера партията обяви, че нарастващото насилие от леви екстремисти е насочено срещу държавата, нейните институции, както и срещу инакомислещи. От АзГ припомнят случая от 3 януари  т. г., когато екслозия разтърси офис на АзГ в Дьобелн, федерална провинция Саксония. Имаше материални щети, но не и пострадали граждани. Миналата седмица в Бремен мъж нападна в гръб с ритници депутата от АзГ в националния парламент Бундестага Франк Магниц, който се строполи на земята. До този момент не са известни нито извършителят, нито мотивът за нападението.", "date": "2019.01.15", "title": "\"Алтернатива за Германия\" във фокуса на контраразузнаването"}
{"url": "http://clubz.bg/78282-demokratichna_bylgariq_cenite_na_parnoto_skachat_vlastta_obslujva_rusiq", "text": "През януари много българи ще получат с 30% по-високи сметки за парно в сравнение с миналата тодина. Това прогнозират от \"Демократична България\". В декларация се обяснява, че причината за това е увеличението на цената на природния газ с 20%. То е резултат от отказа на правителството да предяви претенции към \"Газпром\" за надплатени сметки, въпреки създадена възможност за това от ЕК. Според \"Демократична България\" трябва да се проведат преговори с Русия и цената да се намали с поне 20%. Мартин Димитров: Чакат ни скъпо парно, нови протести и предсрочни избори Ето пълния текст на декларацията:", "date": "2019.01.15", "title": "\"Демократична България\": Цените на парното скачат, властта обслужва Русия"}
{"url": "http://clubz.bg/78294-golemi_imena_trudno_preminaha_pyrviq_kryg_v_melbyrn", "text": "Поставени високо в схемата тенисисти направиха труден старт на Откритото първенство на Австралия във втория ден. Така се спази тенденцията от първия ден и от ранните двубои днес. На \"Маргарет корт\" Доминик Тийм (Австрия, №7) получи сериозен отпор от французина Беноа Пер, въпреки че стартира добре. Австриецът изтръгна победата с 6:4, 6:3, 5:7, 1:6, 6:3 за малко повече от три часа и половина. Така приключи първият кръг - вече всички играха. Отпадна ексцентричният австралиец Ник Кириос - 4:6, 6:7(5), 4:6, срещу Милош Раонич (Канада). Това бе един от най-интересните мачове в първата фаза, но той не оправда очакванията в пълна степен, тъй като канадецът се оказа твърде силен за Кириос. Наскоро Ник призна публично и за пореден път, че е имал психологически проблеми и е трябвало да потърси помощ. Той заяви, че се чувства по-добре, но е далеч от формата, която демонстрираше през миналата година по това време. Световният №1 Новак Джокович (Сърбия) преодоля с лекота квалификанта Майкъл Крюгер (САЩ) - 6:3, 6:2, 6:2. Във втория кръг го чака по-тежък тест срещу бившия финалист в Мелбърн Жо-Вилфред Цонга (Франция), който отстрани добре познатия в България словак Мартин Клижан - 6:4, 6:4, 7:6(5). Серина Уилямс успокоява съперничка, след като я разгроми (СНИМКИ) За разлика от Джокович, лидерката в световната рангиста Симона Халеп (Румъния) обаче трябваше да води битка, за да прескочи първия кръг. Тя се наложи с обрат над мощната физически естонка Кая Канепи - 6:7(2), 6:4, 6:2. Шампионката от US Open и №4 в схемата Наоми Осака (Япония) имаше летящ старт срещу полякинята Магда Линет - 6:4, 6:2. В сряда започва вторият кръг. Очаква се мачът на Григор Димитров и уругваеца Пабло Куевас да започне около 9:30 часа сутринта наше време. Първата ни ракета води с 2:1 победи.", "date": "2019.01.15", "title": "Големи имена трудно преминаха първия кръг в Мелбърн"}
{"url": "http://clubz.bg/78283-syd_za_selski_kmet_zastrelql_kucheta_za_kef", "text": "Кметът на търговищкото с. Ловец Димитър Алексиев отива на съд по все по-често използвания чл. 325Б ал. 2 от Наказателния кодекс -  На 4 февруари селският първенец простреля смъртоносно кокершпаньол и тежко рани бебе хъски. За пет месеца: 203 разследвания за жестокост към животни На 8 януари сайтът на \"Господари на ефира\" съобщи, че предишния ден в полицията е доведен 64-годишен мъж от с. Ловец, за когото е установено, че   жена със законно притежавано ловно оръжие - пушка \"Восток Биатлон 4\", калибър 5,6 мм. По-късно БНТ разкри, че това е кметът на селото. От прокуратурата още тогава заявиха, че предстои да бъде повдигнато обвинение на кмета, но се чакаха резултатите от назначени в хода на разследването експертизи, включително и от аутопсията на убитото куче. Ако бъде признат за виновен, Алексиев  . В с. Васил Левски разказват, че кметът на Ловец, който отскоро станал ловец, бил извикан от кравари в тяхното село, с които се познавал, за да ги отърве от бездомна кучка, която често раждала безпризорни малки и това създавало проблеми. Той се отзовал, но след като не открил нарочената за жертва, по неясни причини насочил пушката си към кокера и хъскито. Нямало как да се е объркал, защото разстрелът станал по светло. Животните са домашните любимци на съпругата на животновъда. Въпреки че краварите твърдели, че няма да търсят отговорност от стрелеца и не са подавали жалба, институциите в Търговище са се самосезирали по случая, след като той нашумя. Димитър Алексиев е избран за кмет с бюлетината на БСП.", "date": "2019.01.15", "title": "Съд за селски кмет, застрелял кучета за кеф"}
{"url": "http://clubz.bg/78279-bsp_sezira_ek_zaradi_koncesiqta_na_letishte_sofiq", "text": "БСП изпраща сигнал до Генерална дирекция \"Конкуренция\"  на ЕК за концесията на \"Летище София\". Това съобщи депутатът Георги Свиленски. Според експерти на партията има нарушения на правилата на ЕС за държавна помощ при процедурата за определяне на концесионер и възлагане на концесия за строителство. От БСП изпращат и писмо до премиера Бойко Борисов, в което се настоява процедурата по концесията да бъде спряна до произнасянето на ЕК. Одит на летище София преди избора на концесионер Според Свиленски в договора е посочено, че в радиус на 100 километра от летище София никой друг концесионер няма право да изгражда летище, което давало предимство на бъдещия концесионер. По думите му ако концесионерът решил, че има нужда от отчуждаването на терени, това ще се извършва от държавата, а разходите ще се приспадат от инвестицията, т.е. тя няма да се изпълнява. Кой и как ще строи магистрала \"Хемус\" и ще харчи парите? За пореден път от БСП коментираха и изграждането на 134 км от магистрала \"Хемус\". Според Елена Йончева тези пари се дават без да има работен проект. И допълни, че за да проработи схемата се наема държавната фирма \"Автомагистрали\", която няма опит в подобно строителство и служи за \"черна кутия\" за преразпределяне на парите към предварително избрани фирми. Кой и как ще строи магистрала \"Хемус\" и ще харчи парите?", "date": "2019.01.15", "title": "БСП сезира ЕК заради концесията на \"Летище София\""}
{"url": "http://clubz.bg/78280-makron_izliza_na_golqm_debat_s_jyltite_jiletki", "text": "Еманюел Макрон ще даде днес в Нормандия началото на  , за да отговори на гнева на \"жълтите жилетки\", предаде Франс прес, цитирана от БТА. Залогът е жизненоважен за президента, който се надява да си възвърне инициативата след два месеца на криза и на сриващ се рейтинг. Макрон пише до французите. Иска дебати за изход от кризата Тази първа поява на държавния глава извън Париж от един месец ще протече при засилени мерки за сигурност, а \"жълтите жилетки\" и синдикатите призоваха за протести на мястото на срещата. 84 000 \"жълти жилетки\" срещу Макрон Областната управа забрани до утре всякакви публични събирания в западната община Гран Буртерулд, където президентът ще даде начало на дебата. В Руан, на около 30 км оттам, над 2500 \"жълти жилетки\" в събота участваха в шествие по улиците на градския център. Стигна се до сблъсъци със силите на реда и нападения над журналисти. От 14 ч. по Гринуич (16 ч. българско време) Макрон ще изслушва повече от два часа кметовете на редица градове от региона, които ще изложат оплакванията на съгражданите си. На откриването на дебата са поканени 600 местни избраници. Днес това нормандско градче с население 3500 души, което не се обслужва от никакъв обществен транспорт, ще бъде първата спирка от обиколката на Макрон в Франция. Откакто понесе острите нападки на демонстранти в началото на декември в Пюи-ан-Веле, Централна Франция, Еманюел Макрон повече не се е срещал с граждани. Единственото изключение бе краткотрайната поява на коледния базар в Страсбург на 14-и декември след атентата, който взе пет жертви. Трима убити и 12 ранени при стрелба в Страсбург. Шестима се борят за живота си (ВИДЕО) Ключовата дума е  . Еманюел Макрон  .  Сред недоволстващите на първенстващо място е въпросът за данъчната справедливост, по-конкретно за връщането на данъка върху имуществото на най-богатите французи, срещу което президентът е непреклонен. Други съществени проблеми са покупателната способност на пенсионерите и мобилността. \"Жълтите жилетки\" във Франция отново на протест Елисейският дворец не иска този дебат да изглежда като упражнение с предизвестен изход, сравнение което някои \"жълти жилетки\" употребяват. Затова президентът няма да се произнася по никой въпрос преди края на дебата в средата на март. Освен това във финалната фаза на дебата от 1-ви март нататък ще се организират  . Редица колумнисти подчертават днес във френския печат рисковете от тази инициатива за президента. Макрон с \"много строги мерки\" срещу \"жълтите жилетки\" Лоран Боден от в. \"Елзас\" обаче смята, като и мнозина други, че  . Почти всеки втори французин възнамерява да участва в големия дебат. Едва 31 процента обаче смятат, че той ще доведе до изход от кризата с \"жълтите жилетки\", показва публикувано вчера изследване на института \"ЪпиниънУей\". Премиерът на Франция призна грешки, довели до бунта на \"жълтите жилетки\" 84 000 \"жълти жилетки\" срещу Макрон Трима убити и 12 ранени при стрелба в Страсбург. Шестима се борят за живота си (ВИДЕО) \"Жълтите жилетки\" във Франция отново на протест Макрон с \"много строги мерки\" срещу \"жълтите жилетки\" Премиерът на Франция призна грешки, довели до бунта на \"жълтите жилетки\"", "date": "2019.01.15", "title": "Макрон излиза на голям дебат с жълтите жилетки"}
{"url": "http://clubz.bg/78278-oficialno_yujna_koreq_ne_vyzpriema_kndr_za_vrag", "text": "Министерството на отбраната на Южна Корея публикува днес нова \"Бяла книга\" по въпросите за отбраната, в която не нарича Северна Корея  , предаде ТАСС, цитирана от БТА. Агенцията отбелязва, че това се случва за първи път, откакто се публикуват такива документи. Двете Кореи разминират границата си В \"Бялата книга\" се прави равносметка на последните години и определя основните направления за развитието на отбранителната политика в бъдеще. В нея се казва, че за врагове на Южна Корея се смятат  . Тази позиция се отличава от съдържанието на предишни \"Бели книги\", в които за враг на страната директно се посочва Северна Корея с нейната политическа система и армия. В новия документ само се казва, че оръжията на КНДР за масово унищожение  . В \"Бялата книга\" се отбелязва, че през юли и ноември 2017 г. Пхенян е извършил изпитания на междуконтиненталните балистични ракети \"Хвасон-14\" и \"Хвасон-15\", които могат да застрашат територията на САЩ. Северна Корея: Ядрената война може да избухне всеки момент В документа пише също, че Северна Корея  . Северна Корея: Ядрената война може да избухне всеки момент", "date": "2019.01.15", "title": "Официално: Южна Корея не възприема КНДР за враг"}
{"url": "http://clubz.bg/78273-nov_kervan_ot_honduras_potegli_kym_sasht", "text": "Нова керван от Хондурас започна дълъг преход насевер към Съединените щати, предаде Ройтерс, цитирана от БТА. Групата се състои от между 600 и 800 хондурасци, по данни на правозащитен изследователски център, чиито представители придружават колоната. Телевизионни кадри показаха вчера някокостотин души в град Сан Педро Сула. Те развяваха хондураски знамена в началото на своето пътуване, което вероятно ще отнеме седмици и дори месеци, преди да стигнат границата между Мексико и САЩ. Агенцията припомня, че предишната голяма група, която предприе аналогичен преход, не бе допусната на територията на САЩ. Миграционен керван се движи от Хондурас към САЩ Колоните от централноамерикански мигранти са основна тема в Съединените щати. Президентът Доналд Тръмп остава непреклонен, че няма да позволи на мигрантите да пресекат границата. Тръмп: Виждате разделени деца, а убитите от имигранти - не През октомври друга голяма група мигранти - мъже, жени и деца - потегли от Хондурас. Повечето от тях твърдяха, че бягат от голямата бедност и насилието, извършвано от банди по родните им места. От първата група 2500 останаха в мексиканския град Тихуана, на границата със Съединените щати, а 7000 се върнаха в Хондурас, по данни на властите в централноамериканската държава. Тръмп неколкократно се зарече, че ще спира колоните от централноамерикански мигранти. Президентът изпрати войски за подсилване на границата и определи мигрантите като нашественици. Тръмп праща 5200 бойци на границата срещу мигрантите Тръмп: Виждате разделени деца, а убитите от имигранти - не Тръмп праща 5200 бойци на границата срещу мигрантите", "date": "2019.01.15", "title": "Нов керван от Хондурас потегли към САЩ"}
{"url": "http://clubz.bg/78281-slavi_trifonov_moite_fakturi_taka_si_i_stoqt_samotni", "text": "Слави Трифонов във вторник продължи темата с цената на сцената за официалното откриване на \"Пловдив- европейска столица на културата\".  Ден по-рано той изрази съмнения за реалната стойност на съоръжението като сподели собствения си опит, че е платил за него 681 хил. лв. Тази сцена не може да струва 2 млн. лв., написа Трифонов. Гледах Пловдив... Аз тази сцена съм я наемал за 681 000 лв. (ДОПЪЛНЕНА) От фондация \"Пловдив 2019\" малко по-късно в понеделник излязоха със съобщение в отговор на Трифонов, в което се посочваше, че сцената е уникална - такава досега не е била правена.  1. Изпълнител на откриващото събитие на \"Пловдив 2019“ е германската компания за изпълнителски изкуства phase7, спечелила публичен конкурс за артистична концепция за събитието. 2. Сцената под формата на кула е специално конструирана за големия откриващ спектакъл в Пловдив по проект на phase7. Такова съоръжение никога до момента не е било правено в България, както и подобен по мащабите си спектакъл. 3. Изпълнител конкретно на конструкцията на сцената е швейцарската компания Nussli Group, която строи конструкции и скелета по цял свят. Екип на компанията пътува специално с предварително проектираната конструкция и се грижи за монтажа и демонтажа й на място. 4. Конкретната сцена не е наемно съоръжение, което да се преотдава с пакет от оборудване. Оборудването е съобразено с концепцията на спектакъла, разработена от Свен Сьорен Байер – Артистичен директор на phase7. 5. Техническото обезпечаване на спектакъла е дело на българската компания \"Жокер медия“, която е подизпълнител на phase7 и за подиумите към сцената. 6. Както е обявено и на сайта на фондация \"Пловдив 2019“, цената на сцената с прилежащите й подиуми e 219 053 лева без ДДС. 7. Цялостното техническо обезпечаване на спектакъла, което включва озвучаване, осветление, видео оборудване, екип, е с общ бюджет 880 124 лева без ДДС. Вчера, по повод на информация от bTV Новините, че сцената за откриването на “Пловдив – европейска столица на културата” струва 2 милиона лева, аз изразих едно съмнение, че тази сцена не може да струва 2 милиона лева. Защото аз съм я наемал за концерт на стадион “Васил Левски” и тя струваше 681 000 лева. Изразих това съмнение по телевизията, и тъй като аз съм гражданин на България, а това са държавни пари, поисках пловдивската община да покаже фактурите. И аз да покажа моите фактури. За доказателство. И настана, както обикновено, една голяма говорилня. Пловдивската община обяснява някакви работи, вие коментирате съвсем логично в интернет някакви работи, но моите фактури така и си стоят самотни, пък аз никакви пловдивски фактури не съм видял. Имам да кажа по този повод две неща: Наистина – не ви ли пука как се харчат нашите пари? И няма никакво значение дали тези пари се харчат за сцени, за магистрали, за обществени сгради, за водопроводи, за каквото и да е било. Защото ние сме като едно голямо семейство – гражданите на България, и трябва да имаме много точна представа как се харчи семейният бюджет. Защото, ако не го правим, значи не ни пука за нашата собственост и постъпваме безотговорно към семейството. А аз не мисля и не вярвам, че това е така.    ", "date": "2019.01.15", "title": "Слави Трифонов: Моите фактури така си и стоят самотни"}
{"url": "http://clubz.bg/78277-peter_cheh_priklyuchva_s_futbola", "text": "Петер Чех, един от най-добрите вратари на нашето време, обяви, че спира с футбола в края на сезона. Чехът пази на \"Арсенал\" от 2015 г., а преди това изкара 11 сезона в \"Челси\", с който спечели почти всички трофеи в клубния футбол. Той е на 36 г. Петер Чех е роден на 20 май 1982 г. в Пилзен. Започва да играе в местния \"Виктория\", а първият му професионален договор е с \"Ближани\". След това сменя последователно \"Спарта\" (Прага), \"Рен\", \"Челси\" и \"Арсенал\".  Заигра в Англия през 2004 г. и записа 333 мача с екипа на лондонските \"сини\". Допринесе за спечелването на 13 отличия, четири от които са титли на Висшата лига и една на Шампионската лига. Държи рекорд от 228 мача без допуснат гол в родината на футбола. Загуби титулярното си място от Тибо Куртоа и премина в \"Арсенал\", с който вдигна купата на Футболната асоциация през 2017-а. Играл е за всички национални отбори на родината си, а мачовете му за \"А\" тима са 124, записани в периода 2002 - 2016 г.", "date": "2019.01.15", "title": "Петер Чех приключва с футбола"}
{"url": "http://clubz.bg/78272-viceprezidentyt_prestypnici_pod_vyzdejstvie_na_narkotici_da_ne_chakat_milost", "text": "Това стана ясно на работна среща с медии на вицепрезидента Илияна Йотова и специалната Комисия по помилването към президентската институция.  \n\tКомисията се състои от председател и 5-има членове. Скоро президентската институция ще даде по-конкретна статистика за помилванията и анализите, до които са стигнали оттам. Йотова има желание и за среща например със здравния министър Кирил Ананиев - за проблемите с психоболните осъдени. Истината е, че хората бъркат предсрочното условно освобождаване, амнистията (обявявана от парламента, а не от президента) и помилването, казаха днес експретите от комисията. От древни времена, откакто съществува този правен институт, указите за помилване не се обнародват, на се мотивират, не се обжалват или отменят, влизат в сила веднага. Йотова днес не се съгласи с констатациите на журналисти, че броят на помилваните в последните години намалява. Въпреки че конкретни данни за различните случаи не се огласяват, тя даде да се разбере, че само при един от случаите, решени положително от нея, се касае за тежко умишлено престъпление. Но става въпрос за молба на относително млад човек, който е вече 20 години в затвора. Осъдените обаче и за тежки престъпления - умишлени убийства, изнасилвания и пр., не се отказват да се пробват. Йотова отбеляза нарастващия брой престъпления, извършени под звъздействието на наркотици, както и свързаните с домашон насилие. За вицепрезидента проблем са и домашните насилници, които рецидивират и често не разбират какъв е проблемът в извършеното деяние. Според екипа около нея не се гледа положително и на лица, сключили споразумения с прокуратурата , т.е.- те вече са се съгласили да излежат дадена присъда, както и на такива, получили облекчения заради съкрътено съдебно следствие - тъй като са консумирали \"цялото снизхождение\", което е възможно. Комисията, оглавявана от Лидия Руменова, обаче констатира, че масово се злоупотребява със самопризнанията като облекчаващи наказанието. Илияна Йотова  не скри резервираното си отношение към наказанието \"доживотен затвор без замяна\" и напомни, че то е създадено навремето \"да успокои  духовете\" на обществото след отмяната на смъртното наказание. Но все още си съществува. Йотова призна, че има общо 2 случая, в които мнението й се е разминало с предложението на Комисията по помилването. Тя връща понякога отделни казуси за нови и нови заседания, включващи и нови експерти, за да се изясни по-добре фактологията. От споменатите 11 помилвания 7 са заради здравословни проблеми, като дори има случай, в който състоянието на осъдения е било такова, че молбата за помилване е от... прокуратурата.", "date": "2019.01.15", "title": "Вицепрезидентът: Престъпници под въздействие на наркотици да не чакат милост"}
{"url": "http://clubz.bg/78275-ima_nov_rubej_sreshtu_dunarit_oplaka_se_sobstvenikyt_emiliqn_gebrev", "text": "За поредна атака срещу оръжейния завод „Дунарит“ сигнализира собственикът на дружеството Емилиян Гебрев. Според него в момента се извършва нов \"рубеж“. „Срещу мен като физическо лице се вади ревизионен акт, за да се удари „Дунарит“, смята той.    Той призова специализираните служби да кажат кой иска да го отстрани.  Емилиян Гебрев разказа, че той, семейството му, съдружниците и служителите на \"Дунарит\" са преминали през няколко атаки.  Първо било физическото отстраняване на него и на ръководството на фирмата.  , добави той. Втората атака срещу фирмата била юридическата чрез „хвърлянето на обвинението за ОПГ“ (организираната престъпна група, бел. ред.). По думите му с нея се е целяло той да бъде изхвърлен от фирмата. След като и неговият син бил привлечен за обвиняем Гебрев разбрал, че „те обвиняват без каквото и да има“.  Емилиян Гебрев: Аз съм собственик. \"Дунарит\" няма от кого да бъде спасявано Третия удар бил икономически като прехвърлили договори от „Дунарит“ за изпълнение на друга държавна фирма. Последвала административна атака – проверки от МВР и НАП. „Слава Богу, че и от Семинарията не дойдоха да ни проверяват“, каза той.  Гебрев обясни, че допреди три години не е ползвал услугите на нито един адвокат.  Същата кантора обаче беше претърсвана от прокуратурата по решение на спецсъда.  Бойко Ноев: Възможно е руски интереси да се борят за \"Дунарит\" Помолен да уточни дали се съмнява, че прокуратурата ще извърши подобно нещо, отговори: \"Не се съмнявам в нищо. Аз съобщавам фактите. Тези електронни подписи не са нужни на никой, освен за такова действие\", каза той.  В разговора стана дума и за срещата на Емилиян Гебрев с премиера Бойко Борисов миналата година, когато собственикът на \"Дунарит\" трябваше да плати 6 млн. лв. на държавата, за да си върне една от поръчките.  Тогава беше замесена и офшорката \"Виафот\" (дружеството се приписвана на депутата от ДПС Делян Пеевски), която претендираше, че е изкупила вземане на КТБ към \"Дунарит\" и оръжейният завод ѝ дължи пари. Гебрев каза тогава, че ще плати, но не знае на кого - на банката или на офшорната компания. Бойко Ноев: Възможно е руски интереси да се борят за \"Дунарит\"", "date": "2019.01.15", "title": "Има нов \"рубеж\" срещу \"Дунарит\", оплака се собственикът Емилиян Гебрев"}
{"url": "http://clubz.bg/78274-evrodeputati_glasuvaha_400_mln_evro_za_planinskite_regioni", "text": "Комисията по земеделие към Европарламента гласува с голямо мнозинство 400 милиона евро да бъдат заделени за планински региони и други региони с ограничения в ЕС. Одобреното предложение бе направено от българския евродепутат социалист Момчил Неков, съобщиха от кабинета му за БТА. То бе гласувано на извънредно заседание на парламентарната комисия в Страсбург. Президентът на Австрия: Страните ни си приличат, но нашите планини са малко по-високи Парите са 10 на сто от сумата от общо 4 милиарда евро, които са ресурс на нова програма за конкурентоспособност и малките и средни предприятия в ЕС. В изказване преди гласуването той изтъкна, че големите проблеми на малките и средни предприятия са достъпът до финансиране, намирането на работна ръка и наваксването с иновациите на пазара. Планинските региони са едни от най-засегнатите от тези проблеми, като в случая трябва да бъде добавена и инфраструктурата.", "date": "2019.01.15", "title": "Евродепутати гласуваха 400 млн. евро за планинските региони"}
{"url": "http://clubz.bg/78290-gerb_ne_prie_vetoto_za_tajnite_aresti_i_ne_se_syobrazi_s_prokuraturata", "text": "Депутатите от ГЕРБ и \"Обединените патриоти\" в правната комисия очаквано не се съобразиха с ветото на президента Румен Радев над текстовете от Наказателния кодекс, които реграментират т. нар. таен арест. Става дума за поправки, мотивирани от Министерството на правосъдието, с въвеждане на изисквания в законодателството ни по приета евродиректива. Идеята е при неотложност и в определени случаи при задържане на лице близките му да не бъдат уведомявани за срок от 48 часа. Когато задържаното лице е непълнолетно - срокът, в който арестът може да е без знанието на родителите е 24 часа и това ще се решава по преценка на прокурора по съответното досъдебно производство.  Гарантирано от ГЕРБ: директивите на ЕС - начин на (зло)употреба По-любопитното е, че текстовете ще влязат в пленарната зала във вида, приет от управляващото мнозинство и ДПС, въпреки че и становището на прокуратурата бе за прецизирането им. Неотдавна и главният прокурор Сотир Цацаров лично допусна, че ветото на държавния глава може да послужи на депутатите като мотив да направят закона по-добър.  Дори секретарят на президента по правните въпроси и антикорупцията Пламен Узунов днес на заседанието на правната комисия изрично прочете част от становището на държавното обвинение. Това обаче не убеди депутатите от ГЕРБ, че текстовете се нуждаят от ремонт, за да се избегне съмнението, че обтекаемите формулировки за \"неотложна необходимост\" могат да се тълкуват от прокурорите както намерят те самите за добре.  Цацаров за маските, общинарите, конфискацията и тайния арест  Аргументите от опозицията от БСП бяха подобни на тези на президента - а именно, че текстовете, в които не е уточнено за какви точно престъпления е допустим т. нар. таен арест, могат да значат произвол.  Поредно вето. Този път за \"тайния арест\" Аргументите на ГЕРБ и \"патриотите\" също са непоклатими - транспониране на европейска директива по начин, по който не се ощетяват ничии права. От управляващата коалиция натъртиха, че няма ограничение за адвокатска защита дори в случаите, в които бъде преценено да не бъдат уведомени близките. Проф. Емилия Друмева от екипа на Румен Радев припомни, че това и не може да е по друг начин, защото правото на адвокат е скрепено в конституцията.  Зам.-министър на правосъдието: Ако едно дете е задържано, то не е послушно и добро Цацаров за маските, общинарите, конфискацията и тайния арест  Поредно вето. Този път за \"тайния арест\" Зам.-министър на правосъдието: Ако едно дете е задържано, то не е послушно и добро", "date": "2019.01.15", "title": "ГЕРБ не прие ветото за \"тайните арести\". И не се съобрази с прокуратурата"}
{"url": "http://clubz.bg/78285-syrbiq_iska_dostyp_do_turski_potok", "text": "Сръбският президент Александър Вучич заяви, че страната му е готова да плати, за да достигне до нея \"Турски поток\", предаде сръбската агенция \"Танюг\". Вучич: Възхищавам се на Ердоган От \"Газпром\" все още няма потвърждение, че \"Турски поток\" ще минава през България.  Морският участък на \"Турски поток\" бе официално открит от Путин и турския му колега Реджеп Тайип Ердоган миналата есен. Тогава руският президент предупреди, че сухопътно европейско продължение ще е възможно само при гаранции от Европейската комисия, че газопроводът няма да последва съдбата на \"Южен поток\". Теменужка Петкова: Взехме поука от \"Южен поток\", за \"Турски поток\" работим с ЕК Вучич потвърди, че ще получи ордена \"Александър Невски\", който преди е бил връчван на президенти на Узбекистан и Туркменистан и на няколко крале през миналия век. В интервюто за \"Пинк\" той разказа и за предишната си среща с Путин през октомври в Москва. Тогава на късна среща около 23 ч. той подарил на Путин икона, руският президент му посвирил на пиано и го поканил на хокей. Теменужка Петкова: Взехме поука от \"Южен поток\", за \"Турски поток\" работим с ЕК", "date": "2019.01.15", "title": "Сърбия иска достъп до \"Турски поток\""}
{"url": "http://clubz.bg/78263-sprete_omrazata_polsha_skyrbi_za_ubijstvoto_na_kmeta_na_gdansk", "text": "Нападението срещу кмета на Гданск бе осъдено от всички политически и обществени сили в Полша, а в цялата страна имаше демонстрации срещу омразата и насилието като реакция на убийството на Павел Адамович, предадоха ТАСС и ДПА, цитирани от БТА. Хиляди хора се събраха във Варшава под лозунга  . Подобни протести имаше и на други места. Полският президент Анджей Дуда изрази съболезнования за гибелта на Адамович.  Лидерът на управляващата в Полша партия Ярослав Качински изрази   от смъртта на опозиционния кмет на Гданск. Председателят на Европейския съвет и бивш полски премиер Доналд Туск също осъди убийството и каза, че ще присъства на погребението на кмета на Гданск. Туск обеща да защитава Полша и Европа от омразата. Той се присъедини към хората, излезли по улиците на Гданск, за да изразят своята скръб за смъртта на Адамович, посочва Асошиейтед прес. Бившият полски президент Лех Валенса обвини политиката за смъртоносното нападение срещу Адамович. Валенса, който е от Гданск и основа там профсъюза \"Солидарност\" през 80-те години на 20 век, присъства на църковна служба и общественото събиране в памет на убития кмет. Почина кметът на Гданск, намушкан с нож пред няколкостотин души (ВИДЕО) 53-годишният Адамович бе наръган с нож от 27-годишен нападател на сцената пред стотици хора по време на благотворителен концерт. Убиецът, идентифициран като Стефан В., успял да проникне до сцената, използвайки журналистическа карта. Той е криминално проявен мъж, неотдавна излязъл от затвора, където е излежал 5-годишна присъда за банков обир. Задържан бе от охраната веднага след престъплението, а после бе предаден на полицията.  Мъжът каза, че е извършил атаката в отмъщение към бившата управляваща партия \"Гражданска платформа\", сега в опозиция, защото по време на нейното управление е бил \"несправедливо\" обвинен и осъден. Адамович бе избиран няколко пъти за кмет от тази партия, чийто член бе до 2015 г., но последния път се кандидатира като независим.  Варшавската полиция заяви, че е задържала 72-годишен мъж, заплашил със смърт президента Дуда, отбелязва ТАСС. Мъжът се обадил по телефона на център за спешни случаи и казал: Полицията е установила телефона и адреса, от който е било направено обаждането. Мъжът е задържан. Случаят е отнесен до прокуратурата. ", "date": "2019.01.15", "title": "\"Спрете омразата\": Полша скърби за убийството на кмета на Гданск"}
{"url": "http://clubz.bg/78276-moqta_skryb_nosi_tvoeto_ime", "text": "Има един писател, без когото българският културен живот през първата половина на ХХ век би бил невъзможен – Константин Константинов. С красивия си език и цветните си фрази, есеистът, преводач, художествен критик и мемоарист оставя след себе си значително литературно богатство. Днес издателство „Колибри“ ни го припомня и като белетрист със сборника „Константин Константинов. Разкази и повести“. Изданието поставя началото на поредица, която ще върне към живот забравени произведения на някои от най-важните ни писатели. Константин Константинов е майстор на разказа, работи като юрист. Близък е с Николай Лилиев, а с Димчо Дебелянов и Димитър Подвързачов издават списание „Звено“. Подписва се с псевдонимите Душечка, Полишинел, Бродяга, Semper Idem. В периода август – септември 1944 г. е директор на Радио „София“. Между 1945 и 1947-а е председател на секция „Литература“ в Камарата за наука и изкуство, за една година   е председател на Съюза на българските писатели. През 2004-а на негово име в родния му град Сливен е учредена националната литературна награда „Константин Константинов“. Под елегантната корица на Кирил Златков е събрано най-доброто от петте сборника с разкази и повести на Константинов. Тук са „Към близкия“, „Любов“, „Трета класа“, „Ден по ден“, „Седем часа заранта“, обединени от темата за пътя и пътуването: пространствено, духовно, емоционално. Може би аз никога вече няма да те видя: световните пътища тъй рядко втори път се кръстосват! И тебе, която някога приспивах на ръце като малко уморено детенце – аз не знам днес къде си и къде моите думи ще те намерят. Но аз знам, че все пак, когато и да е, през планини и полета моят глас ще стигне до тебе, защото колкото устните са по-далеч едни от други, толкова по-хубаво душите се чуват… През една зимна нощ на моя светъл прозорец почука малката полска панна. Страните ѝ бяха зачервени от студ, в косите се топяха нападалите снежинки – и в нейния смирен поглед прочетох всичко: там, в безкрайните пусти полета, зимата е хвърлила своята бяла студена мъка, вихърът пищи над шубраките и малката изоставена панна е дошла да търси приют до моите прозорци. Аз ѝ казах: Влез вътре. Не зная коя си – виждам само твоите очи и устни в мрака на зимната нощ, но те чаках. Влез – у мене е топло и светло, че аз винаги чакам някого, който трябва да дойде самотен и измръзнал. И тя влезе и остана при мене много дни, и много нощи, които се сляха в една дълга зимна нощ. Една дълга зимна нощ, през която тя ми разказваше вечерните приказки на пожънатите поля, песните на невидими щурчета и немирния живот на влюбените водни кончета. И аз слушах унесен и буден сънувах. Но на сутринта, една чиста сутрин, когато слънцето поздрави земята с Пролет, малката полска панна си отиде от мене тъй неусетно, както и бе дошла. Може би в безбройните сочни полета вече разцъфваха нейните цветя и тя трябваше да отиде да се грижи за тях… И отново останах сам в своята затворена стая. И отново зачаках. Някого, който вече няма да дойде. А по стъклата на моите прозорци безшумно се топяха на бистри големи сълзи хубавите скрежени цветя на зимата, които пролетта със своята усмивка убиваше. И първият пролетен ден бе ден на моята скръб – защото моята скръб носи твоето име. *** В някой топъл слънчев ден, когато из топлия въздух трепти мълвежът на хиляди крилати животи и облечените в къдрави светли премени дървеса срамежливо ронят над косите ти своите бели и розови цветчета, на твоята малка ръка ще кацне хубава бяла пеперуда. Не я отпъждай – тя може би иде отдалеч и е много уморена. Остави я да си почине на твоята мека длан и погали с поглед и усмивка нежната жива играчка, която ще живее само няколко дни. Тя е една от летящите мои песни, които аз пратих по света да те търсят – една от чистите бели пеперуди на душата ми, които се раждаха в нея, когато ти ме погледнеше. Това е часът, когато тежките здания въздишат от умора и ти доверчиво се притискаш до мене и стискаш болно моята ръка. Това е часът на скръбта и любовните кошмари. Нощта е беззвездна и тъмна. Малките жълти лампички немощно светят в пустата безконечна улица и хвърлят гъсти мамещи сенки върху слепите лица на големите домове. В нощта след дванайсетия час ни един звук не трепти. Дори и стражата, която винаги къса със своите глухи стъпки тънката коприна на тишината, далеч някъде се е скрила. Само ние двама сме будни в целия заспал град – както някога царският син и принцесата в заспалия град на омагьосаното царство. Само ние двама – и нашите сенки, които бягат престъпнишки пред нас и зад нас. В тия глухи часове, когато изчезва границата между съня и истината, кой ще ни увери, че ние наистина съществуваме, че ние не сме две безприютни сенки, отвъргнати и хвърлени в нощта?… Недалеч в тъмнината се чуват самотни стъпки. Притисни се по-хубаво до мене и не се бой. Край нас по тротоара ще мине някой бавно и уморено – в очите му ще блеснат бели зли пламъчета – и после пак ще изчезне далеко с ехото от своите стъпки. Това са самотни безумни хора с бледни лица и големи странни очи. Всяка нощ, когато светът заспи, те тръгват безцелно по пустите тъмни улици и никой не ги пита какво търсят те и защо са тъй много измъчени. А аз знам, че в града, който пръска нощем стоустните си дихания, димящи от сладострастна отрова – те нямат дом и пристанище, – те търсят своята родина в някое малко женско сърце. Не се усмихвай и не ги укорявай: приласкай ги нежно в душата си. Те също са наши страдащи братя – и ние всички сме болнави деца на нощта. Някога може би аз пак ще осиротея; някога може би и аз като тях ще скитам безумен и със същата злоба ще гледам на чуждото щастие; защото пътят, през който са минали двама, винаги е пагубен за самотния. …Далеч някъде звънливо удря часовник. Колко пъти?… Това е часът на злокобните предчувствия, когато тежките здания уморено въздишат – като приклекнали старци – край големите пътища. И твоята малка детска ръка доверчиво стиска моята за подкрепа и мъжество. Но ние вървим мълчаливи и напрегнати и не смеем да се обърнем – зад нас край стената с нечути стъпки дебне на пръсти Страхът. Всяка вечер в един и същ час големият прозорец на отсрещния дом блясва осветен и остава приветно усмихнат в тъмнината. Всяка вечер от моята стая аз гледам и си мисля за него. Помежду ни лежи улицата, широка и тъмна, и по цялата нея няма по-голям и светъл прозорец от онзи, който аз виждам от моята стая. Кой живее там?… Някой стар самотник ли, доволен от минатия път? Или пъстро весело семейство, или млади влюбени, наскоро настанени?… Не зная. Аз зная само, че там е хубаво. То се чувства, там, зад дебелите стени, дето цъфти радостта, удобството и тихото щастие. А в моята стая всичко е старо, познато и безцветно… И всяка вечер, когато над улицата, която ни разделя от големия дом отсреща, падне гъстият мрак, аз гледам с тъга и завист широкия светнал прозорец и си мисля: А може би там, до големия светнал прозорец, всяка вечер, когато падне мрак над улицата, която ни разделя, седи някой скръбно загледан към моя осветен прозорец. Седи и си мисли и със завист мълви: През гъстата мрежа на клоните слънцето неусетно се разтапя в злато и хвърля прощални жълти петна наоколо. Топъл вечерен ветрец донася отдалеч смътния ропот на градската мълва. Притисни се мълчаливо до мене и затвори очите си: никога самотността между двама не е тъй безнадеждна както в сините часове на близката нощ. Когато земята незримо изпуска упоителния аромат на спомените. Самотен щурец боязливо засвирва наблизо – и аз виждам широки вечерни пътища, по които винаги върви някой с пътнишка тояга и напрашени обуща, все подалеч и по-далеч от хората. В здрача на тихата вечер си спомням моите далечни родни полета с лъх на мащерка и прясно мляко, по които с мелодично подрънкване се возят тежки закрити талиги и в които цъфтяха някога моите първи дни като скромни лайкучки и метличини. Струва ми се, че разтварям стари, пожълтели вече любовни писма, пълни с трептящи признания и ласки; струва ми се, че гледам избледнелите портрети на всички ония, които са ме обичали и които разтваряха пред мене всички врати на душата си. Те оживяват като полунощници и възправени до тебе, мълчаливо и дълго ме гледат със скръбен укор в очите. Постави своите меки хладни длани върху моето горещо чело, за да не помисля и тебе за спомен. \n\tАз чувствам наоколо си лъх от странни, далечно познати парфюми, които носят скръбта на едно вече безсилно очарование. О, мъка на близката нощ, когато денят още не е изживян! Искам с молитва да падна на земята и да се притисна към нея; искам да усетя туптежа на нейното велико самотно сърце – и да се стопя в него. Над мене тежи смъртното проклятие на вечно неутолената Любов. …Вечерта е тиха и топла и прилича на моминска целувка. В полумрака на близката нощ ние сме само две бели петна, приближени едно до друго. И когато далеч някъде войнишки тръби засвирят скръбния „Упокой“ на деня, аз безумно ще те притисна до гърдите си и с една-едничка милувка ще удуша и себе си, и твоето малко гъвкаво тяло, в което има тъй много щастие, че не може да се преживее.", "date": "2019.01.15", "title": "Моята скръб носи твоето име"}
{"url": "http://clubz.bg/78264-dnes_izticha_gratisniqt_period_za_e_vinetkite", "text": "Днес изтича гратисният период без глоби на пътя заради проблемите с електронните винетки. Министърът на регионалното развитие Петя Аврамова обяви, че на много места в страната се продават електронни винетки и всички трябва да са изрядни на пътя: За шефа на АПИ хаосът с винетките е \"моментно затруднение\" \"Около 6000 са точките в държавата вече, от които могат да бъдат закупени електронни винетки без безкрайните възможности на електронното пространство. Имам предвид мобилните приложения на А1 и на BG Toll, двата сайта vinetki.bg и bgtoll.bg. Няма причина някой да се движи по републиканската пътна мрежа без платена пътна такса\", каза тя, цитирана от БНР. До 15 януари: без глоба за липса на винетка Пред БНР председателят на управителния съвет на Българското обединение на шофьорите Христо Радков коментира, че санкциите са над 300 лева и призова водачите да бъдат изрядни. Борисов поиска оставката на шефа на пътищата. Получи я \"Министър Аврамова каза, че дават гратисен период заедно с тогавашния шеф на АПИ, но ние никъде не видяхме документ. Тази договорка няма да издържи в съда. За да бъдат отстранени проблемите, трябва да бъдат поставени на всички ГКПП и на всички големи пътни артерии машини, от които да се закупят винетните стикери.  Доколкото знаем, все още ги няма навсякъде, което значи, че пак някъде ще има вероятност водачът да бъде поставен в невъзможност да заплати винетния стикер. Съответно после пак ще бъдем виновни шофьорите. Всичко трябваше да е готово още на 1 януари\", коментира Радков. Според него съществува възможност за манипулация на системата за конвертиране на винетките: Дежурният телефон на сайт работи само от понеделник до петък между 9 и 18 ч., предупреди Радков. Той коментира и оставките в Пътната агенция. Бившият шеф на АПИ Светослав Глосов определи казаното от Радков като „неистини и теоретични разработки“: Относно конвертирането на винетките той коментира, че в закона е записано изрично, че конвертирането не е задължително. Глосов нарече „абсолютна глупост“ хипотезата на Радков за възможно конвертиране на хартиена винетка към друг автомобил: „В закона е записано, че книжната винетка трябва да бъде на вашето стъкло до изтичане на нейния срок. Няма как това нещо да се случи“, обясни бившият шеф на АПИ. До 15 януари: без глоба за липса на винетка Борисов поиска оставката на шефа на пътищата. Получи я", "date": "2019.01.15", "title": "Днес изтича гратисният период за е-винетките"}
{"url": "http://clubz.bg/78266-koi_poleti_ot_i_za_frankfurt_i_hamburg_do_sofiq_se_otmenqt_dnes", "text": "Стачката на германските летища доведе до отмяна и на шест полета от и за София, съобщиха от столичната аерогара. Няма да се състоят и два полета от и до Хамбург. Стачка в десетки германски летища LH1429, излитащ от София за Франкфурт в 6.50 ч.; LH1426, пристигащ от Франкфурт за София в 13.40 ч.; LH1427, излитащ от София за Франкфурт в 14.25 ч.; LH1428, пристигащ от Франкфурт за София в 22.15 ч.; FR6405, излитащ от София за Хамбург в 17:30 ч.; FR6406, пристигащ от Хамбург за София в 23:10 ч.  От летище София препоръчват за повече информация клиентите да се обръщат към съответната авиокомпания. Стачката на служителите по сигурността е част от поредицата протести по спора за възнагражденията. Това са предупредителни стачки преди преговорите с работодателите, планирани за 23 януари. Синдикатът призовава на служителите по сигурността в авиацията в Германия да се плащат по 20 евро на час.", "date": "2019.01.15", "title": "Кои полети от и за Франкфурт и Хамбург до София се отменят днес"}
{"url": "http://clubz.bg/78269-stanishev_v_bsp_govorim_kato_drugari_ne_se_chuvstvam_izoliran", "text": "Не се чувствам изолиран от БСП, заяви днес лидерът на ПЕС Сергей Станишев, а хората в левицата имали позитивно отношение към него, въпреки че от години не е водач на партията. За Станишев Истанбулската конвенция била решен въпрос Според него по въпроса за листите за евровота трябва да се остави левицата \"да си извърви своя път\". Възможно е на предстоящия евровот Станишев да не е лидер на листата, какъвто бе през 2014 г.  Подкрепя ли Нинова Станишев за евролистата на БСП?  Според него БСП има шансове да спечели евровота, ако се мобилизира добре. И то защото управляващата коалиция постоянно създавала скандали. Предсрочните избори не са изключени, добави той, но трябва да има ясни критерии с кого ще си партнира БСП след тях. Подкрепя ли Нинова Станишев за евролистата на БСП? ", "date": "2019.01.15", "title": "Станишев: В БСП говорим като другари, не се чувствам изолиран"}
{"url": "http://clubz.bg/78268-sedem_opasni_zabludi_za_antibioticite", "text": "Простудните заболявания се причиняват предимно от вируси, срещу които антибиотиците не действат. Далеч по-разумно е да се обличате топло, да приемате повече течности и да смучете таблетки срещу болки в гърлото, съветват специалисти. Кои са седемте опасни заблуди относно антибиотиците? 33 000 души годишно умират от бактерии, резистентни на антибиотик Абсолютно не е вярно! Настинката се причинява от вирус, а антибиотиците не действат срещу вируси, категорична е д-р Сузане Хугет, известна германска вирусоложка. Срещу супербактериите - суперантибиотик Д-р Хугет: Д-р Хугет: Д-р Хугет: Д-р Хугет: Д-р Хугет: Д-Хугет: Според официалната статистика в световен мащаб всяка година 700 000 души губят живота си поради инфекции, причинени от разистентни бактерии. Жертвите в Европа са 33 000 души. Според британския учен Джим O'Нийл до 2050 г. жертвите ще достигнат до 10 милиона годишно, 400 000 от които в Европа. Срещу супербактериите - суперантибиотик", "date": "2019.01.15", "title": "Седем опасни заблуди за антибиотиците"}
{"url": "http://clubz.bg/78270-pari_za_administraciqta_nqma_a_trymp_cherpi_futbolisti", "text": "Американският президент Доналд Тръмп организира вчера празненство с \"бърза закуска\" за колежански футболен отбор, станал национален шампион. Президентът твърди, че заради продължаващата частична парализа на правителството е финансирал партито със собствени средства, предаде ДПА. Тръмп, който е известен с това, че обича \"бързата закуска\", каза пред журналисти, че е подсигурил пици, 300 хамбургера и \"много, много пържени картофки\" за футболния отбор на университета \"Клемсън\". Снимка от Белия дом показва как президентът се усмихва, застанал зад маса със сребърни подноси, отрупани с хамбургери от веригите за \"бърза закуска\" \"Макдоналдс\", \"Бъргър кинг\" и \"Уендис\". Тръмп каза, че е подсигурил \"страхотна американска храна\" за футболистите. Друга снимка показва бели хартиени чаши, пълни с пържени картофи, носещи президентския печат. Говорителката на Белия дом Сара Сандърс написа в Туитър: По-рано вчера Тръмп разкритикува демократите, че не преговарят за преодоляване на частичната парализа на държавните служби и каза, че не бърза да обяви извънредно положение в страната. \n\tЧастичната парализа на федералната администрация навлезе в 24-ия си ден, а двете спорещи страни все още са твърде разделени по въпроса за граничната сигурност, довел до проблема. ", "date": "2019.01.15", "title": "Пари за администрацията няма, а Тръмп черпи футболисти"}
{"url": "http://clubz.bg/78267-dyunata_na_smokinq_zemedelska_zemq_za_16_lv_na_dekar", "text": "Разораната дюна на плаж \"Смокиня-север\" е със статут на земеделска земя, а цената за придобиването на терена е била 16 лв. на декар. За толкова през 2000 година човек на име Пламен Иванов е купил имот от 1000 кв.м, става ясно от проверка на   в регистрите на кадастъра и в Имотния регистър.  Настоящият собственик на изравнената вече дюна, който получи обвинение от прокуратурата за унищожаването ѝ - бургазлията Иван Ночев, е станал собственик на земята през миналата година. През февруари 2018 г. той е платил 5000 лв. за 683 кв. м. от същия имот. Останалите 317 кв.м. от него, прилежащи към плажа, вече са изключителна държавна собственост. От наличните вписвания в Имотния регистър не става ясно кога са отчуждени. Статутът на земеделската земя не е променян в годините, показват регистрите.  Поръчителят на унищожаването на дюните - под гаранция от 10 000 лв. Миналото лято новият собственик е поставил каравана на дюната, твърди и прокуратурата в обвинението си към него, заради което, ако бъде признат за виновен, го заплашват до 3 години затвор и глоба. В момента Нончев е с мярка за неотклонение от 10 000 лв. и отрича да има нещо общо с унищожаването на дюната. Разследването на \"Биволъ\" разказва, че предишният собственик на терена Пламен Иванов е изкупил в края на 90-те и началото на милениума голямо количество имоти в района на Созопол в местностите „Буджака“ и „Каваци“ от местни хора, които впоследствие е препродал. Това се разбира от имотната му партида. Според изданието обаче сделките му изглежда систематично са изповядвани на нереално ниски, симулативни цени. Евгений Дайнов: Който пита за дюните е комунист \"Биволъ\" изследва и съседните терени, които се намират върху дюни. Част от тях са изключителна държавна собственост, но има и такива, които са частни и дори са се сдобили със статут на терени за застрояване. От медията припомнят, че отчуждаването на дюните в полза на държавата беше обещано преди години от Лиляна Павлова, когато бе начело на Министерството на регионалното развитие и благоустройството. Това стана след поредица от скандали с унищожаването на дюни от предприемачи, най-често близки до властта. Най-гръмкият от случаите стана известен като „Дюнигейт“. В резултат бе прието законодателство, според който дюните трябва да се картират и обявят в специализирани кадастрални карти, след което да се одържавят. Специализираните карти така и не са готови в цялост 6 години по-късно и не е тръгнала нито една процедура по отчуждаване, се казва още в публикацията. Държавата протака с решението да си вземе дюните Заради поредния случай на унищожаване на дюни от коалиция \"За да остане природата в България\" предлагат и няколко решения на държавата. Ето какво гласят те: Евгений Дайнов: Който пита за дюните е комунист Държавата протака с решението да си вземе дюните", "date": "2019.01.15", "title": "Дюната на \"Смокиня\"- земеделска земя за 16 лв. на декар"}
{"url": "http://clubz.bg/78257-kak_shte_glasuva_za_brekzit_dnes_britanskiqt_parlament", "text": "Британският парламент ще гласува днес по споразумението на премиера Тереза Мей с Европейския съюз за \"Брекзит\", съобщи Ройтерс. \n\tМей отложи парламентарното гласуване миналия месец, защото призна, че е на път да загуби вота и с това да се засили рискът от хаотично излизане от ЕС. Министър-председателката няма абсолютно мнозинство сред 650-те депутати, а малката северноирландска Демократична юнионистка партия, която обикновено подкрепя правителството, е против тази сделка. Мей се нуждае от 318 гласа, за да прокара споразумението, което постигна през ноември миналата година с лидерите на останалите 27 членки на ЕС. Дебатите по споразумението се водят в долната камара на парламента, Камарата на общините. Депутатите дебатираха три дни през декември, преди вотът да бъде отложен. Той бе подновен на 9 януари и ще приключи днес в 19 часа местно време, след което ще започне гласуването. Щом дебатите свършат, ще има няколко гласувания:  Тереза Мей: Без моя план за \"Брекзит\" иде катастрофа Ще има дебати дали да бъде одобрено предложение парламентът да одобри споразумението за напускане на ЕС - юридически текст, излагащ условията на \"Брекзит\" - и отделна политическа декларация, очертаваща отношенията, които Великобритания ще има в дългосрочен план с ЕС. Депутатите имат право да внесат предложения за поправки в текста. Председателят на долната камара Джон Бъркоу решава в последния ден кои предложения да бъдат подложени на гласуване. Дори парламентът да приеме изменения, те няма да задължат юридически правителството да ги спази, но от политическа гледна точка ще бъде трудно то да ги игнорира.  \"Гардиън\": Туризмът в България печели от Брекзит Измененията ще бъдат гласувани преди решаващия вот за цялостното предложение. Щом обсъждането завърши, председателят на камарата ще прочете на глас името на първата поправка и ще призове подкрепящите я да извикат \"да\", а след това противниците й да извикат \"не\". Ако има възражения срещу поправката, ще се пристъпи към формално гласуване. Процедурата ще се повтори за всяко отделно предложение за поправка, а накрая идва редът на гласуването по цялостното предложение.  Ако загуби гласуването, Мей трябва да се яви пред парламента до три работни дни, за да представи какво смята да предприеме занапред. Правителството каза по-рано, че ако предложението му бъде отхвърлено, Великобритания ще излезе от ЕС на 29 март без споразумение с останалите страни от блока. \"Гардиън\": Туризмът в България печели от Брекзит", "date": "2019.01.15", "title": "Как ще гласува за \"Брекзит\" днес британският парламент"}
{"url": "http://clubz.bg/78265-serina_uilqms_uspokoqva_sypernichka_sled_kato_q_razgromi_snimki", "text": "Серина Уилямс прояви спортсменство към първата си съперничка на Откритото първенство на Австралия - германката Татяна Мария. Бившата №1 в света се справи с опонентката си само за 49 минути - 6:0, 6:2. Мария понесе поражението тежко. Тя се разплака веднага след края на срещата. Уилямс първо я прегърна край мрежата, а след това продължи да я успокоява при напускането на корта. Американката призова публиката да ръкопляска на Татяна Мария, като сама направи това. Анди Мъри се бори като лъв, но загуби 5-сетов мач. Това ли е краят? Това бе първи мач за Серина в Големия шлем след сцените на финала на US Open през миналата година, когато бе санкционирана заради указания на нейния треньор Патрик Муратоглу и ожестечени спорове със съдията на стола и супервайзора на турнира. За рекордьорката по титли от Шлема в \"оупън\" ерата следва мач със сексимвола на тениса Южени Бушар (Канада). Полуфиналист от 2018-а с тежка загуба на старта в Австралия Сестра й Винъс прескочи първия кръг далеч по-трудно - 6:7(3), 7:6(3), 6:2 срещу румънката Михаела Бузарнеску за 2,40 ч.  Един от фаворитите за титлата при мъжете - Александър Зверев (Германия, №4 в схемата), не срещна трудности срещу словенеца Аляз Бедене - 6:4, 6:1, 6:4.  Хърватската надежда Борна Чорич (№11) записа почти същия резултат срещу Стив Даркис (Белгия) - 6:1, 6:4, 6:4. Стан Вавринка (Швейцария) не спечели дори сет срещу латвиеца Ернестс Гулбис, но напусна корта като победител заради отказване на противника му след 3:6, 3:1. Победно начало с обрат за Григор в Мелбърн (СНИМКИ) Много трудно стартира Кей Нишикори (Япония, №8), който трябваше да играе почти пет сета и да прави обрат срещу поляка Камил Майхржак - 3:6, 6:7(6), 6:0, 6:2, 3:0 и отказване. Давид Гофен (Белгия) нямаше такива проблеми срещу Кристиан Гарин (Чили) - 6:0, 6:2, 6:2.  Стана ясна програмата за третия ден в Мелбърн. Мачът на Григор Димитров срещу уругваеца Пабло Куевас е утре сутринта и ще започне след 9:30 часа наше време. Полуфиналист от 2018-а с тежка загуба на старта в Австралия Победно начало с обрат за Григор в Мелбърн (СНИМКИ)", "date": "2019.01.15", "title": "Серина Уилямс успокоява съперничка, след като я разгроми (СНИМКИ)"}
{"url": "http://clubz.bg/78259-vmro_vs_komisiqta_po_diskriminaciq_obvinqvat_se_v_lipsa_na_bezpristrastnost_i_shantaj", "text": "Така председателката на Комисията за защита от дискриминацията Ана Джумалиева коментира във вторник по бТВ разпространена от ВМРО снимка, на която председателят на неправителствената организация (НПО) \"Единство\" Ачо Йорданов е на маса в заведение с част от ръководителите на Комисията за защита от дискриминация (КЗД). От партията на Красимир Каракачанов се усъмниха по този повод в безпристрастността на комисията. Вицепремиерът Каракачанов: Циганите в България станаха изключително нагли Реакцията на партията беше породена от информацията, че Ачо Йорданов е пуснал жалба за насаждане на омраза срещу Каракачанов. Повод за нея са думите на министъра на отбраната след нападението над военнослужещ в село Войводиново, че \"циганите в България станаха изключително нагли и търпимостта на българското общество се изчерпа\". Каракачанов за ромите: Има сблъсък на мирогледи, тук ще стане като Африка \"Целта на подобни надинституционални мандатни органи е да бъдат напълно независими. Организирането на семинари и каквито и да било други подобни срещи с НПО-тата, които са основен техен жалбоподател и очевидно ядат и пият с техните представители, сериозно хвърля сянка върху работата им. Как би реагирало обществото, ако прокуратурата направи семинар за адвокатите и да пирува с тях\", питат от ВМРО. Според Джумалиева ставало дума за семинар на Комисията по дискриминация, на който имало най-различни участници от неправителствения сектор. И те разговаряли с присъстващите и ако някой искал да се снима с членовете на комисията, те нямало как да откажат. \"Вечерта си говорехме с част от членовете на комисията и Ачо Йорданов дойде при нас и поиска да направим обща снимка с хората, които бяхме останали на масата. Ние се съгласихме и смятам, че няма нищо лошо в това. Както политиците могат да се снимат с различни хора по различни поводи, така и ние. Правенето на снимки от работните срещи и семинарите, които провежда КЗД, е задължителен елемент по отчетността на всеки един проект”, каза тя. Роми на протест: \"Българи юнаци\" и \"Каракачанов, иди си\" (СНИМКИ) Според нея в страната се разпространявал щамът на вируса на омразата. Джумалиева обясни още, че имало общо три жалби срещу думите на военния министър: \"от въпросния господин (Ачо Йорданов - бел. ред.), от една госпожа - Мими или Лили Ковачева, и от някаква неправителствена организация, мисля, че беше от Видин.\" Днес КЗД в 12 часа разглежда жалбите в дискриминация срещу Каракачанов. От личното мнение на председателката на комисията не стана ясно какво мисли тя точно за изказванията на вицепремиера, породили много коментари и протест на роми през МС с искане за неговата оставка. Депутатите от ВМРО вече обявиха, че ще внесат искане за изслушване на представители на Комисията за защита от дискриминация на заседание на Комисията по вероизповеданията и права на човека в парламента, за да разберат повече за събиранията им с представители на неправителствени организации. \"Колко чести са тези случаи, с какви пари се финансират и кои организации са присъствали на подобни мероприятия. Също така искаме отвод на Комисията по жалбата на сдружение \"Единство\" и на всички други сигнали на организации, с които членовете са били в неформални взаимоотношения, каквито са подобни сбирки. Ще настояваме и за проверка на делата, заведени по жалби на тези неправителствени сдружения, и те да бъдат прекратени или анулирани\", пише още в позицията на ВМРО. Каракачанов за ромите: Има сблъсък на мирогледи, тук ще стане като Африка Роми на протест: \"Българи юнаци\" и \"Каракачанов, иди си\" (СНИМКИ)", "date": "2019.01.15", "title": "ВМРО vs Комисията по дискриминация - обвиняват се в липса на безпристрастност и шантаж"}
{"url": "http://clubz.bg/78248-168_bylgarski_mladeji_poluchiha_karti_za_pytuvane_v_es", "text": "14 536 младежи на 18-годишна възраст ще получат карта за пътуване DiscoverEU („Открий ЕС“), съобщиха от Европейската комисия. 168 от тези младежи са от България. Такава е квотата на нашата страна, определена според нейното население. Подборът е направен измежду почти 80 000 кандидатури. Европа дава 12 000 карти за пътуване на 18-годишни Младежите ще могат да пътуват между 15 април и 31 октомври за период до 30 дни. Младежите ще могат да пътуват самостоятелно или в група от максимум 5 души. Повечето от тях ще се придвижват с влак, като в извънредни случаи ще използват други видове транспорт.  DiscoverEU е достъпна инициатива за неформални пътувания за младежи или малки групи от младежи, включително такива с неравностоен произход. За нея се кандидатства лесно. Тя предоставя на 18-годишните възможност да научат за европейското културно наследство и многообразие, да установят контакти с други младежи и да опознаят европейската си идентичност.", "date": "2019.01.15", "title": "168 български младежи получиха карти за пътуване в ЕС"}
{"url": "http://clubz.bg/78249-kanqt_te_da_peesh_na_superboul_no_fenovete_ne_te_puskat", "text": "Рок групата Maroon 5 и рапърите Травис Скот и Биг Бой ще изнесат шоуто на полувремето на финала по американски футбол Супербоул на 3 февруари в Атланта, официално обяви телевизията CBS, която през тази година ще излъчва мача. За това се говори още от миналата есен, но липсваше официално потвърждение от CBS и Националната футболна лига (НФЛ) на САЩ. А вестта беше съпроводена от несъгласие на фенове на изпълнителите, \"за\", \"против\", подписка и т.н. Всеки има своите причини. Нищо чудно и музикантите да използват сцената в закрития стадион \"Мерцедес Бенц\", за да изкажат позицията си - както много често се случва. Няма как да не се изкушиш - аудиторията надхвърля 100 милиона души на живо. Защо Риана отказа да пее на полувремето на Супербоул А поредната полемика е заради прословутите протести на играчите от НФЛ с коленичене по време на химна като акт срещу расизма. Те започнаха да правят това през 2016 г., през 2017-а стана масова практика, а отделни случаи имаше и по време на изминалия редовен сезон. Всичко това засегна не само спорта, а също политиката и бизнеса. Как Nike превърна скандална реклама в печеливш бизнес (ВИДЕО) През миналата година US Weekly написа, че изборът се е спрял на Риана, но тя е отказала, тъй като е подкрепила протестиращите играчи. Така НФЛ се е ориентирала към Maroon 5. Фенове на бандата направиха подписка в интернет, която наброява над 84 хиляди души и която призовава вокалистът Адам Лавин и компания да отклонят поканата заради проявено неуважение към химна. Накратко - тези хора са срещу протистиращите. Други почитатели на Maroon 5 са на обратната позиция - бандата трябва да свири на полувремето. Така се стигна размяна на гневни реплики в социалните мрежи - феновете се изпокараха заради различните си възгледи по казуса. Както може да се предположи, подобно разслоение сред почитателите на двамата рапъри почти не се забелязва. Но и на тях не им е спестена остра критика пак за същото, но с противоположния знак - трябвало да откажат на НФЛ заради начина, по който протестите бяха \"заглушени\". През пролетта на миналата година лигата прие правило, според което ще глобява състезатели, ако не стоят прави. В крайна сметка текстът бе задържан, но играчите си дадоха сметка, че не е в техен интерес да изразяват позицията си публично. Някой ден може никой да не иска да ги наеме, както се случи с човека, от когото започна всичко - бившия куотърбек на \"Сан Франциско 49\" Колин Каперник. Всичко това наистина дава предпоставки, че шоуто на почивката, привлякло през годините най-големите в музикалния бизнес, ще е много интересно. Скоро ще знаем и кои ще играят на 53-тия супербоул - в неделя са финалите на двете конференции. В Американската съперници са \"Канзас Сити Чийфс\" и \"Ню Инглънд Пейтриътс\". \"Патриотите\" за осма поредна година са в тази фаза, което е рекорд. Те разбиха \"Лос Анджелис Чарджърс\" с 41:28. \"Канзас\" пък се справи с \"Индианаполис Колтс\" - 31:13. В Националната конференция \"Ню Орлиънс Сейнтс\" приема \"Лос Анджелис Рамс\" в битка между двата може би най-силни отбора на редовния сезон. \"Овните\" спечелиха с 30:22 срещу \"Далас Каубойс\". В най-драматичния и равностоен дивизионен плейоф \"светците\" изхвърлиха от битката шампиона \"Филаделфия Игълс\" - 20:14   Гостите водеха с 14:0. Спектакълът Супербоул в снимки Базовата цена на 30 секунди реклама възлиза на 5 милиона долара, колкото е през последните години. CBS обяви, че с днешна дата почти всички позиции са продадени, останали са малко свободни пакети за второто полувреме, когато цената е по-висока. Всяка година Супербоул е най-гледаното и коментирано събитие в тв ефира в Америка, а често шоуто на полувремето има и по-висок рейтинг. Как Nike превърна скандална реклама в печеливш бизнес (ВИДЕО) Спектакълът Супербоул в снимки", "date": "2019.01.15", "title": "Канят те да пееш на Супербоул, но феновете не те пускат"}
{"url": "http://clubz.bg/78260-sled_stranni_manevri_do_odesa_libijskiqt_tanker_badr_se_zavyrna_v_burgas", "text": "Танкерът \"Бадр\", който обтегна дипломатическите отношения между България и Либия, се е завърнал на пристанището в Бургас. След заход в посока Одеса в 18.15 часа в понеделник към 23 часа направил повород (\"завой\", бел ред.) и е обърнал в посока Бургас, съобщава специализираният сайт maritime.bg. От изданието са потърсили за коментар българското дружество \"Булгаргеомин\", но оттам запазили мълчание и не дали обяснение за направлението на плавателния съд. Специалисти коментират, че е възможно танкерът да представлява заплаха за екологията, и затова да е прибран в пристанището. Според други, той може да бъде обявен за веществено доказателство при евентуално разследване. Либийският танкер \"Бадр\" бе арестуван на пристанище Бургас още през ноември 2017 г., след като \"Булгаргеомин лтд.\" ДЗЗД е представил фалшива морска ипотека върху плавателния съд за обезпечаване на вземания на фалиралата държавна компания \"Булгаргеомин\" ЕАД, твърди специализираното издание maritime.bg. Пред него са  от българското дружество.  Няколко съдебни решения обаче обявяват ареста на танкера за неправомерен. През миналата седмица прокуратурата започна проверка срещу частния съдебен изпълнител Тотко Колев. Според държавното обвинение той е превишил правата си.", "date": "2019.01.15", "title": "След странни маневри до Одеса либийският танкер \"Бадр\" се завърна в Бургас"}
{"url": "http://clubz.bg/78262-ivanka_trymp_ne_se_glasqla_za_shef_na_svetovnata_banka", "text": "Дъщерята на американския президент Иванка Тръмп не се обсъжда като възможен кандидат за поста президент на Световната банка, но ще помогне с подбора на кандидатурите. Това съобщи късно снощи в. \"Политико\", позовавайки се на заместник-директора по комуникациите на Белия дом Джесика Дито.  Съобщенията, че се обсъжда кандидатурата ѝ, не отговарят на действителността, каза Дито. По думите ѝ министърът на финансите Стивън Мнучин и изпълняващият длъжността ръководител на президентската канцелария Мик Мълвени са се обърнали към Иванка Тръмп с молба да помогне в процеса на предлагане на кандидати, тъй като през последните две години тясно е работила с ръководството на Световната банка.  Вестник \"Файненшъл таймс\" съобщи в края на миналата седмица, че според негови източници администрацията във Вашингтон обмисля възможността да предложи за президент на Световната банка Иванка Тръмп или Ники Хейли, която подаде оставка като постоянен представител на САЩ в ООН. Друг възможен кандидат според информацията може да бъде Марк Грийн, председател на Американската агенция за международно развитие.  Кристалина Георгиева начело на Световната банка. Засега временно \"Файненшъл таймс\" посочи също така, че американците могат да имат конкуренти от развиващите се страни. Сред тях са нигерийската икономистка Нгоци Оконджо-Ивеала, която преди седем години беше претендент за лидерския пост на Световната банка в конкуренция с Джим Йон Ким, Доналд Каберука, руандийски икономист и бивш президент на Африканската банка за развитие, и Шри Муляни Индравати, индонезийската финансова министърка.  Джим Йон Ким, който ръководеше Световната банка в продължение на шест години, обяви на 7 януари, че от 1 февруари подава оставка. Временно постът се изпълнява от главния изпълнителен директор на Световната банка Кристалина Георгиева, припомня ТАСС, съобщава БТА. Световната банка съобщи през миналата седмица, че кандидатурите за президентския пост трябва да бъдат представени от 7 февруари до 14 март. След това сред тях ще бъдат избрани максимум трима кандидати, а новият президент се очаква да бъде излъчен до заседанието на ръководните органи на Световната банка и Международния валутен фонд на 12-14 април във Вашингтон.", "date": "2019.01.15", "title": "Иванка Тръмп не се гласяла за шеф на Световната банка"}
{"url": "http://clubz.bg/78255-trymp_kym_erdogan_ne_maltretirajte_kyurdite", "text": "Президентът на САЩ Доналд Тръмп призова снощи турския си колега Реджеп Тайип Ердоган страната му \"да не малтретира кюрдите\", предаде Франс прес, като се позова на Белия дом. То бе публикувано след телефонния разговор между Тръмп и Ердоган, за който първо съобщи турското президентство. Тръмп: Ще опустошим Турция, ако атакува кюрдите Американския президент Доналд Тръмп заяви, че е казал по телефона на турския президент Реджеп Тайип Ердоган, че вижда \"голям потенциал за значително увеличаване\" на икономическото развитие между двете страни, предаде Ройтерс. \n\tТръмп обяви също така в Туитър, че двамата с Ердоган са обсъдили   в Сирия за кюрдските съюзници на САЩ, пише БТА. \n\tГоворителката на Белия Дом Сара Хъкаби Сандърс анонсира, че ръководителят Съвета на началник-щабовете на САЩ ген. Джоузеф Дънфорд ще се срещне с турските си колеги, за да продължи консултациите относно Сирия. Тръмп и Ердоган - два слона в стъкларски магазин Когато започна постепенното изтегляне на САЩ в неделя, Тръмп предупреди в „туийт“, че САЩ ще „опустошат икономиката на Турция, ако те ударят кюрдите” . Първите стъпки на изтеглянето включват премахване на оборудване, но не и войски. Тръмп и Ердоган - два слона в стъкларски магазин", "date": "2019.01.15", "title": "Тръмп към Ердоган: Не малтретирайте кюрдите"}
{"url": "http://clubz.bg/78261-sasht_izlizat_ot_nato_tova_shte_e_podarykyt_na_veka_za_putin", "text": "През миналата година президентът на САЩ Доналд Тръмп няколко пъти е казвал, че иска да изтегли страната от НАТО. В дните около бурната среща на Северноатлантическия договор през миналата година Тръмп е изразил пред високопоставени американски представители в областта на сигурността мнението си, че военният съюз е безсмислен и обременяващ за страната, пише вестник \"Ню Йорк таймс\", цитиран от БТА. Възможно е президентът на САЩ да се върне отново към тези планове, защото военните разходи на съюзническите държави все още не достигат определените от него цели, опасяват се действащи и бивши американски представители, които подкрепят Алианса. През 2018 г. екипът по национална сигурност на Тръмп, включващ съветника по националната сигурност Джон Болтън и тогавашния министър на отбраната Джим Матис, е успял да запази стратегията на САЩ непроменена, без да се споменава възможността за излизане от блока - което би намалило рязко влиянието на Вашингтон в Европа и би насърчило руската политика в продължение на десетилетия, отбелязва в. \"Ню Йорк таймс\". Сега обаче американските експерти по националната сигурност се притесняват от завръщане към темата. Притеснения предизвикват и опитите на Тръмп да запази в тайна дори от собствените си помощници какво е било обсъждано на срещите му с Путин, както и разследването на ФБР за връзките между администрацията и Русия. Всякакви евентуални действия за изтегляне от създадения през 1949 г. съюз биха били едни от най-разрушителните за интересите на САЩ решения, които може да вземе който и да е американски президент, подчертава Мишел Флорной, която беше заместник военен министър при управлението на президента Барак Обама. Подобни действия биха унищожили резултатите от над 70 години упорита работа на много президенти на САЩ както от Републиканската, така и от Демократическата партия, които са работили за изграждането на вероятно най-могъщия и влиятелен съюз в световната история, предупреждава тя. Неприязънта на Тръмп към съюзите и поемането на ангажименти към международни организации не е тайна за никого. Президентът на САЩ изтегли страната от Парижкото споразумение за климата и публично е поставял под въпрос военните съюзи с Япония и Южна Корея. Той обяви и изтеглянето на американските войски от Сирия, без да се консултира със съюзниците си от коалицията за борба с \"Ислямска държава\", припомня в. \"Ню Йорк таймс\".", "date": "2019.01.15", "title": "САЩ излизат от НАТО? Това ще е подаръкът на века за Путин"}
{"url": "http://clubz.bg/78256-v_bylgariq_veche_ima_nova_partiq_prokuratura", "text": "През последните месеци ставаме свидетели на възникването на нова политическа формация. Условно можем да я наречем “Прокуратура”, тъй като нейните лидери персонално съвпадат с висшите ръководители на прокуратурата. Разбира се, поради формални рестрикции тази политическа формация не може да бъде регистрирана като партия, но де факто изпълнява именно функции, присъщи на партиите. Според българската юридическа доктрина прокуратурата нe бива да формира политика, а трябва да констатира и преследва отклонения от закона - каквито и да са те. Отделен въпрос е дали това е реалистична доктрина - в много държави на прокурорските органи им е вменено да упражняват дискреция (свобода на действие и преценка) и да насочват дейността си към обществено най-значимите престъпления. Обикновено обаче правенето на (наказателна) политика е обвързано и с политическа отговорност. Там, където на прокурорски органи е разрешена свобода на преценка, те са отговорни за действията си пред демократично избрани органи. В България прокуратурата е формално напълно независима от политически контрол и отговорност, което само по себе си не е лошо. За да е защитима тази независимост обаче, обвинението не бива да се ангажира с правенето на политика, а трябва експертно и неутрално да следи за нарушения на закона. С възникването на политическата формация \"Прокуратура\" този конституционен принцип е поставен под въпрос. От една страна, имаме формална независимост на държавното обвинение, а от друга - все по-често политиканстване на неговите ръководители. “Политиканстване” е силна дума, но тя е напълно адекватна за описание на следната фактическа обстановка: Политиканстването може да е дразнещо, може да изглежда и като проява на лош вкус, но едва ли е най-големият проблем. От действията на политическа формация “Прокуратура” става видно, че тя твърдо смята да се “коалира” с управляващото ядро от ГЕРБ и ДПС. По принцип антикорупционните звена са направени да действат и срещу управляващите. Успешни примери като операция “Чисти ръце” в Италия показват точно това. В България обаче наказателната политика на обвинението е насочена почти изцяло към неуправляващи, към опозицията и особено към онази нейна част, която е с проевропейска насоченост. Вярно е, ч еМарешки, Банев, Бенчо Бенчев също се оказаха на прицел, но общият принцип си остава валиден: хора, които са извън управленското ядро. България е страна на парадоксите, защо тогава да няма още един: всички говорят за корупция по т.нар. високи етажи, но партия “Прокуратура” очевидно не смее да вдигне поглед към тях. Предпочита да се вихри в мазето и в партера на властта. За някои тази политика със сигурност е много удобна. За тези например, които искат в аферата с КТБ виновен да излезе само и единствено Цветан Василев. Сякаш не беше внимателно отглеждан и пазен, а след това изгонен в странство от другарите си по върховете на държавата - правителства, регулатори, служби, партии и т.н. Удобна и за тези, които с вериги от подставени лица прибират лъвския пай от държавните поръчки и контролират голяма част от българската икономика, която иначе се притежава от Марк Жирардели и покойния Луи дьо Финес… Едно е ясно обаче: когато политиката на формация “Прокуратура” е толкова проправителствена, става опасно човек да мине в опозиция. Но то май и по времето на Бай Ганьо е било така.", "date": "2019.01.15", "title": "В България вече има нова партия - \"Прокуратура\""}
