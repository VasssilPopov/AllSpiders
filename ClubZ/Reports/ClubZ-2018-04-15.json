{"url": "http://clubz.bg/66686-niki_hejli_sasht_shte_naloji_oshte_sankcii_na_rusiq", "text": "САЩ предвиждат още санкции срещу Русия заради последната химическа атака в Сирия, която според американците е дело на режима на Башар Асад. Това заяви постоянната представителка на Щатите в ООН Ники Хейли, предаде АФП. Държавите от НАТО единодушно подкрепят ударите в Сирия Те ще са прицелени срещу компаниите, които снабдяват управляващите в Дамаск. По-рано днес Хейли съобщи, че САЩ няма да изтеглят войските си от Сирия, преди да постигнат своите цели. Тя дефинира три приоритета - победа на Ислямска държава, спиране на употребата на химически оръжия срещу американските интереси и удобна позиция за наблюдаване на действията на Иран.", "date": "2018.04.15", "title": "Ники Хейли: САЩ ще наложи още санкции на Русия"}
{"url": "http://clubz.bg/66685-manchestyr_siti_e_shampion_na_angliq", "text": "\"Манчестър Сити\" е новият шампион на Висшата лига на Англия. \"Гражданите\" са недостижими пет кръга преди края, тъй като имат 16 точки аванс пред втория \"Манчестър Юнатед\" - 87 срещу 71. \"Червените дяволи\" поднесоха титлата на градския си съперник след неочаквана загуба от последния \"Уест Бромич Албиън\" с 0:1 на \"Олд Трафорд\". Вчера \"Сити\" би \"Тотнъм\" с 3:1 като гост на стадион \"Уембли\". А преди седмица \"Манчестър Юнайтед\" обърна с 3:2 \"Манчестър Сити\" на неговия терен и отложи празненствата - само с броени дни. \"Юнайтед\" развали празника на \"Сити\", не му позволи да стане шампион \"Юнайтед\" игра много слабо и падна заслужено от \"Уест Бромич\", чийто шансове за спасение са минимални. Джей Родригес вкара единствения гол в 73-тата минута. Домакините създадоха голови положения, но не успяха да реализират. Не им спореше днес, може би подцениха съперника. Така \"Ман Сити\" и Пеп Гуардиола взеха титлата в сезон, в който доминираха отчетливо. Тимът е шампион за пети път. Грабна и купата на Лигата. Остава битката за оцеляване и за разпределение на местата в топ 4. \"Ливърпул\" вече е само на точка от \"Юнайтед\", който има мач по-малко. Следва \"Тотнъм\" на четири пункта. Идният уикенд са полуфиналите за Купата на футболната асоциация: \"Манчестър Юнайтед\" - \"Тотнъм\" в събота от 19:15 часа и \"Челси\" - \"Саутхемптън\" в неделя от 17:00. И двата са на \"Уембли\".", "date": "2018.04.15", "title": "\"Манчестър Сити\" е шампион на Англия"}
{"url": "http://clubz.bg/66682-avtomobil_na_rali_v_shumen_se_vrqza_v_publikata", "text": "Състезателният автомобил BMW на Николай Георгиев от Варна се вряза днес в публиката по време на планинското рали \"Мемориал Валерий Великов\" в Шумен. Надпреварата беше спряна веднага. Шестима са пострадали и бяха откарани в шуменската болница, двама от тях са с фрактури на подбедриците. Останалите четирима са били освободени с по-леки наранявания. Няма опасност за живота на никой от ударените. Катастрофиралите в Египет българи - с фрактури и прорезни рани Четири линейки пристигнаха на място, но някои от ранените отидоха до клиниката със собствен транспорт. Пилотът Николай Георгиев излетя от пътя на излизане завой, при който се развива много висока скорост. Той беше сред фаворитите за спечелване на надпреварата. Това е 19-ото издание на планинското изкачване \"Мемориал Валерий Великов\". Заради инцидента то беше прекратено.", "date": "2018.04.15", "title": "Автомобил на рали в Шумен се вряза в публиката"}
{"url": "http://clubz.bg/66684-aresti_i_postradali_vyv_franciq%C2%A0pri_antipravitelstveni_protesti", "text": "Френските власти арестуваха 63 души, а деветима полицаи бяха ранени при протести в два града, организирани на фона на недоволство от промените на президента Еманюел Макрон, свързани с пазара на труда, предаде Асошиейтед прес. Министърът на вътрешните работи Жерар Колон осъди насилието и нанасянето на материални щети по магазини и обществени сгради по време на вчерашните протести в западния град Нант и южния Монпелие. Колон призова за спокойствие преди насрочения за днес друг протест в Западна Франция. Останалите протести във Франция вчера до голяма степен преминаха мирно. Работещи в железниците проведоха демонстрации в рамките на стачките заради намеренията на Макрон да реформира жп сектора, стачки, които нарушиха железопътното движение в цяла Франция. Довечера президентът ще говори по националната телевизия, за да разясни икономическите си реформи. Той отстоява тезата, че прави Франция по-конкурентноспособна в глобален план, а работниците се опасяват, че може да загубят професионалните си привилегии. В Нант до насилие се стигна при демонстрация срещу полицейска акция за извеждане на незаконно настанили се в сграда. Част от участниците в протеста започнаха да замерят полицаите с различни предмети. Силите на реда отговориха със сълзотворен газ и водно оръдие, предаде ДПА. Задържани бяха 12 души. След сблъсък с полицията в Монпелие бяха задържани 51 човека.", "date": "2018.04.15", "title": "Арести и пострадали във Франция при антиправителствени протести"}
{"url": "http://clubz.bg/66676-trima_zaginaha_pri_snejni_buri_v_sasht_snimki", "text": "Трима души, включително двегодишно момиченце, загинаха в резултат на снеговалежи, дъждове и бури, обхванали обширна част от територията на САЩ - от Мексиканския залив до Големите езера, предаде Асошиейтед прес. Тръмп се подигра с глобалното затопляне В Луизиана в резултат на силния вятър дърво падна върху жилищна постройка и загина двегодишно момиченце. В Уисконсин един човек загина, а четирима бяха ранени при катастрофа на заледен участък, а в Небраска отново при пътно произшествие смъртта си намери водач на снегорин. На международното летище Минеаполис-Сейнт Пол (щата Минесота) бяха отменени около 400 полета. Снеговалежът принуди администрацията на аерогарата да анулира всички излитащи полети във втората половина на вчерашния ден. Според синоптичните прогнози фронтът, донесъл лошото време, ще се задържи и през следващите денонощия над щатите Минесота, Уисконсин и Мичиган, а после ще се премести към щата Ню Йорк и Нова Англия на Източното крайбрежие.", "date": "2018.04.15", "title": "Трима загинаха при снежни бури в САЩ (СНИМКИ)"}
{"url": "http://clubz.bg/66681-turskiqt_serial_zapochna_s_nosiq_pred_televizora", "text": "\"Отсечи главата на неверника!\" - под това заглавие \"Франкфуртер Алгемайне Цайтунг\" отпечатва поредното есе на турския журналист Бюлент Мумай от поредицата му \"Писмо от Истанбул\". Мумай разказва за тоталната пропаганда на правителството, за кръвожадните и исторически изопачени сериали и за драматичното противопоставяне между двете половини от населението. В предишно свое \"Писмо от Истанбул\" авторът бие тревога, че и последната относително независима медийна група в страната вече е сменила собственика си, а покупката е кредитирана с пари на данъкоплатците. Неслучайно новият собственик се обръща към президента Ердоган с \"шефе\", пише Мумай в последното си есе. Ето някои акценти от него: \"Турция прилича на букет цветя, част от които линеят ден след ден. Благодарение на един режим, който става все по-авторитарен, цветовете и уханията в тази страна постепенно чезнат. Демократичните достижения и двестагодишният стремеж да живеем по западен образец – на всичко това е ударена спирачка. На правителството не му е останало нищо друго, освен въздигнатият до небесата национализъм, наквасен в религиозен сос, поради което то просто желае да повехнат онези цветя, които не пасват в букета му. Или пък ги прекършва и ги изхвърля. Външнополитически успехи няма никакви, икономиката не е в състояние да произведе благоденствие, поради което правителството излива гнева си върху \"другата половина\". То сочи \"другите\" с пръст, превръща ги в мишена за \"своите 50%\" и нагнетява поляризацията в обществото. И понеже не може с делата си да даде удовлетворение на хората, то насъсква своите привърженици и анатемосва опозицията. Най-подходящият инструмент за осъществяване на тази тактика без съмнение са медиите, които вече се намират изцяло под контрола на правителството. Особено националистическите сериали на държавната телевизия ТРТ постепенно се превръщат в ехо на правителствената пропаганда. Ердоган лично се явява на снимачната площадка на някои от тези сериали или устройва за екипите приеми в своя дворец с хиляда стаи, а в ответ сериалите преливат от героични тиради, които са в пълно съзвучие с правителствената политика. Ако Ердоган в момента има разправии с някоя европейска държава, в съответния османско-исторически сериал посланикът на тази страна начаса получава звучни шамари от султана. Без никакво съмнение тези сериали имат за цел да консолидират последователите на управляващата Партия на справедливостта и развитието и освен това да придърпат към нея още гласоподаватели от най-масовата група – националистите. Многобройни постинги в социалните мрежи показват, че правителството действително постига търсения успех. В дните, когато се излъчват сериалите, социалните мрежи са пълни със снимки на техни почитатели, които седят пред телевизорите с щитове и мечове. По време на победоносните битки на турските войници възгласите \"Аллах, Аллах!\" отекват не само на бойното поле, но и от диваните пред малкия екран. А ако битката се води срещу християнска армия (това е общият случай), тогава зрителите дерат гърла: \"Отсечи главата на неверника!\"\" По-нататък в есето си авторът разказва, че тези ритуали постепенно се превръщат в своеобразно социално общуване: мъжете се събират на групи пред телевизора в кафенето или у дома, облечени в носии и исторически костюми, и гръмогласно \"участват\" в битките. \"Сериали, които раздухват националистическите настроения, вървят не само по държавната телевизия, но и по частните канали на лоялни предприемачи. По време на всяка турска военна офанзива извън границите на страната, войници и полицаи в бойни униформи нахлуват по всички канали в най-гледаното време. Но тази Рамбо-пропаганда, поставена в исторически мизансцен, е само по-малката част от злото. По-лошото е, че историческите факти се изопачават и цензурират. Така например султан Абдул Хамид II, за когото е известно, че е изгубил най-обширните територии в историята на Османската империя, в сериалите се явява с репликата: \"По-скоро ще дадем живота си, отколкото педя земя!\". В действителност по време на 33-годишното управление на Абдул Хамид II империята губи над милион и половина квадратни километра територии в Тунис, Египет, Кипър, Сърбия, Черна гора и Румъния и по този начин е изтласкана от Европа и Африка. И още. В османските дворци алкохолните напитки открай време са били на почит. Дори неколцина султани са писали хвалебствени химни за виното. Днешният религиозно задръстен национализъм обаче не търпи алкохолните напитки. Не търпи дори най-обикновеното им споменаване. В съзвучие с атмосферата на нетърпимост, създадена от правителствената цензура, днес думата \"вино\" се изличава дори от текстовете на песни, писани преди хиляда години от прочутия персийски поет Омар Хаям.\"", "date": "2018.04.15", "title": "Турският сериал започна. С носия пред телевизора!"}
{"url": "http://clubz.bg/66683-partiq_deos_se_razpuska", "text": "Партия ДЕОС се разпуска - това решение е взело днес Общото събрание на формацията.  Причината - разпознават момента като подходящ за обединение на \"демократичната общност\", в контекста на новото политическо обединение \"Демократична България\". \"Демократична България\" тръгва с екип за алтернативни политики От създадената преди 4 години партия насърчават своите членове, симпатизанти и избиратели \"да намерят начин да подкрепят активно създаването и поддържането на силна проевропейска алтернатива на управляващото мнозинство и на парламентарно представената му псевдоопозиция.\"  \"Демократична България\" срещу \"корупционния модел на ГЕРБ, БСП и ДПС\" (ВИДЕО) Обединението \"Демократична България\", обявено преди дни, е между партиите ДСБ, \"Да, България\" и \"Зелените\". Заявената му цел е да събере всички от \"демократичната общност\" в обща алтернатива срещу статуквото  - и на настоящото управление на Борисов, и на БСП и ДПС. На последните парламентарни избори пред 2017 г. партия ДЕОС се яви в коалиция с \"Да, България\" и \"Зелените\". Екипът за управленска алтернатива на \"Демократична България\" (СПИСЪК) Един от кадрите на разпусната от днес ДЕОС влезе в експертния екип за алтернативни политики на \"Демократична България\", обявен на 12 април. Това е бившият вече зам.-председател на ДЕОС  В екипа има и други кадри, които не принадлегат партийно към трите формации в обединението. Пример за това за хора като финансиста Георги Ганев, бившите депутати Мартин Димитров и Петър Славов и др. \"Демократична България\" срещу \"корупционния модел на ГЕРБ, БСП и ДПС\" (ВИДЕО) Екипът за управленска алтернатива на \"Демократична България\" (СПИСЪК)", "date": "2018.04.15", "title": "Партия ДЕОС се разпуска"}
{"url": "http://clubz.bg/66680-kostov_svetovna_vojna_tova_e_propaganda_na_rusiq_no_q_povtarq_i_borisov", "text": "Атаката на САЩ, Франция и Великобритания срещу режима на Башар Асад в Сирия не е начало на по-мащабен конфликт. Това заяви бившият премиер и председател на УС на \"Центъра за Анализи и Управление на рискове\" Иван Костов в интервю за предаването \"Седмицата\" на Дарик. Първа българска реакция за Сирия: Какво се очаква от нас? По думите му тезата за риск от нова световна война е теза на руската пропагандна машина, но това е напълно несъстоятелно и причините - преки и косвени, са много. Целта на пропагандата на Москва е да се всява страх. А според Костов един от изразителите на тази пропагандна теза в последно време е и българският премиер Бойко Борисов, който постоянно говори колко е страшно и опасно. Борисов обаче не е единственият, който е повярвал на руската версия за рисковете в света, заяви бившият министър-председател. Приказките за война играят в полза на Путин По думите на Костов по отношение на България риск съществува от страна на Русия и намесата й у нас на политическо ниво. Според последния доклад на \"Центъра за анализи и управление на риска\" за заплахите пред страната ни България е твърде малко вероятно да стане част от Шенген през 2018 г. - нито по въздух, нито чрез сухопътните си граници. Страните, които са извън шенгенската зона и от еврозоната са в по-висока степен на несигурност, а това са България и Румъния, посочи още Костов и подчерта, че причината за продължаващото трети мандат на ГЕРБ отлагане на Шенген е нивото на доверие в българските власти. Според бившия премиер ако България иска да е част от Еврозоната и Шенген, тя не може да заема позиции различни от позицията на големите европейски държави членки на ЕС. Вместо това позициите на България са по-скоро близки до позициите на Москва. \"Демократична България\" срещу \"корупционния модел на ГЕРБ, БСП и ДПС\" (ВИДЕО) По отношение на новото дясно обединение \"Демократична България\", обявено през седмицата от ДСБ, \"Да, България\" и \"Зелените\" Костов заяви, че ще следи внимателно какво ще се случи в бъдеще. Той обаче каза, че обединението е съставено от партии, част от които имат политически разминавания. Пример за това са ДСБ - чийто първи председател бе самият Костов, и  \"Зелените\". На въпрос дали \"Демократична България\" би спечелила гласа на Иван Костов, той отговори: Приказките за война играят в полза на Путин \"Демократична България\" срещу \"корупционния модел на ГЕРБ, БСП и ДПС\" (ВИДЕО)", "date": "2018.04.15", "title": "Костов: Световна война? Това е пропаганда на Русия, но я повтаря и Борисов"}
{"url": "http://clubz.bg/66678-shefovete_na_jelqz_andreev_napravili_sdelka_s_prokuraturata_na_sasht_smqta_toj", "text": "Желяз Андреев, чиято екстрадиция поиска САЩ по обвинение за нарушаване на ембаргото със Сирия, все още се надява проблемът да се реши по дипломатически път. Той в момента е с мярка за неотклонение \"Подписка\".  Желяз Андреев: Никой не ни е предупреждавал за ембарго над Сирия Собствениците на фирмата получили първоначално присъди по 40-50-60 години, но после се признали за виновни и ще лежат ефективно 1-2 години. Той повтори тезата си, че не е длъжен да знае за ембаргото на САЩ срещу Сирия - фирмата трябвало да го информира. Нищо не е решено, добави той, битката продължава.", "date": "2018.04.15", "title": "Шефовете на Желяз Андреев направили сделка с прокуратурата на САЩ, смята той"}
{"url": "http://clubz.bg/66671-shte_opredeli_li_votyt_v_cherna_gora_kursa_j_kym_es", "text": "Резултатите от изборите за президент в Черна гора днес са решаващи за курса на страната към влизане в Европейския съюз. Основен фаворит според социолозите е  . Той вече е заемал поста между 1998-2002 г., бил е и 4 пъти премиер. През 2016 г. неговата Демократична партия на социалистите спечели най-много гласове на парламентарните избори и формира коалиционно правителство. Той обаче се отказа от поста на министър-председател, за да се кандидатира за президент. Кандидатът за президент на опозиционния Демократичен фронт е основен опонент на Джуканович днес. Социолозите предвиждат около 35% от гласовете да отидат за  . В интервю за РИА Новости той обяви намеренията си да работи за подобряване на отношенията между Подгорица и Москва, ако спечели изборите. Той се обяви и против санкциите срещу Русия, наложени след анексирането на Крим през 2014 г. Но добави, че сред приоритетите му е присъединяване на Черна гора към Евросъюза. Това обаче при никакви положения на трябва да пречи на отношенията с Русия, смята той. Руснаците Широков и Попов били превратаджиите в Черна гора Вотът е наблюдаван с интерес и тревога от международната общност. Походът на Черна гора към НАТО Според стратегията за разширяване на Евросъюза, обявена в края на миналата година, страната, с която вече се провеждат официални преговори за членство,   заедно със Сърбия. Присъединяването на държавите от Западните Балкани е сред  . Черна гора избра Джуканович, но с малко След последните парламентарни избори през 2016 г. стана ясно, че в страната се е готвел   Заговорниците трябвало да убият Мило Джуканович, който тогава беше премиер. Те смятали да завземат сградата на парламента след обявяването на изборните резултати и да обявят победа за опозицията. Изборите бяха спечелени от социалистите на Джуканович, които продължават курса към влизане на страната в ЕС и НАТО. Партията на му обаче среща яростната съпротива на просръбски и проруски партии, които се противопоставят на членството на Черна гора в НАТО и кандидатурата на ЕС. Прокуратурата в Подгорица обвини руските граждани Едуард Широков и Владимир Попов за организирането на заговора. Сред заподозрените е и Анание Никич, постоянен преводач на Демократичния фронт. Той получи убежище в Русия. Опитът за преврат бе направен малко след като  Тогава Русия заплаши с ответни мерки. Походът на Черна гора към НАТО Черна гора избра Джуканович, но с малко", "date": "2018.04.15", "title": "Ще определи ли вотът в Черна гора курса й към ЕС?"}
{"url": "http://clubz.bg/66677-neveroqtno_bon_djouvi_s_richi_sambora_v_zalata_na_slavata", "text": "Великанът, сексидол с премрежен поглед, повелителят на тупираните рок прически и неудържимото окосмение по гърдите   влезе в рокендрол Залата на славата с бандата си. Няма грешка - така е по по баща италианската фамилия на певеца. Разделяйки фамилното си име на части, Джон основава групата през 1983 г., заедно с Дейвид Брайън Тико Торес - които и до днес са част от лайнъпа. Другото... както се казва, е история. Ричи Самбора заряза Бон Джоуви (или обратното) При паметната церемония Джон зарови томахавката и дори гушна легендарните Ричи Самбора и Алек Джон Съч, които бяха част от бандата десетилетия наред при най големите й успехи. Въводител на \"великолепната петорка\" от Ню Джърси бе устатото радио чудо Хауърд Стърн. \n\t Този път церемонията бе в Cleveland Public Auditorium в Кливлънд, Охайо.", "date": "2018.04.15", "title": "Невероятно: Бон Джоуви с Ричи Самбора в Залата на славата"}
{"url": "http://clubz.bg/66679-atanasov_shikalkavim_gledame_na_severoiztok_ugajdame_na_putin", "text": "Трябва да се обедини цялата \"демократична общност\", заяви пред БНР лидерът на ДСБ Атанас Атанасов, един от съпредседателите на новото обединение \"Демократична България\", включващо още \"Да, България\" и ДЕОС. Христо Иванов: Да говорим за демократичната общност, не за десните \"Демократична България\" срещу \"корупционния модел на ГЕРБ, БСП и ДПС\" (ВИДЕО) Според него две трети от българите не са доволни от властта, която е авторитарна и има политика основно към усвояване на пари.  Българското правителство било твърде предпазливо във външната политика, смята лидерът на ДСБ. \"Демократична България\" срещу \"корупционния модел на ГЕРБ, БСП и ДПС\" (ВИДЕО)", "date": "2018.04.15", "title": "Атанасов: Шикалкавим, гледаме на североизток, угаждаме на Путин. "}
{"url": "http://clubz.bg/66610-kak_uvolniha_choveka_syboril_nezakonniq_kompleks_zlatna_perla", "text": "Инж. Стефан Златаров е познат не само като дългогодишен директор на Природен парк \"Странджа\", но и като човекът, който стои в дъното на събарянето на емблематичния за цялото ни Черноморие комплекс \"Златна перла\" край Царево. \"Перла\", бе изграден в пределите на парка, където строителството е абсолютно забранено, от фирма, която се свързва с групировката \"Мултигруп\". Сагата по събарянето на 10-те постройки продължи цели шест години. Към днешна дата Златаров, който е начело на парка от далечната 1995 г. (с кратко прекъсване), е освободен от поста. Уволнен е на 22 януари т.г. със заповед на изпълнителния директор на Изпълнителната агенция по горите инж. Григор Гогов, две години преди да излезе в пенсия. Интересни са обаче основанията за това уволнение, както и обясненията на Гогов по казуса. Природозащитници пък търсят  Гогов получава заповедта си за уволнение на основание грубо нарушаване на финансовата дисциплина. Или поне такова се твърди, че е било установено от дирекция „Вътрешен одит“ на ИАГ. Клуб Z разполага със заповедта. От нея става ясно, че  Това увеличение е станало при вътрешно разпределение на средствата от фонд работна заплата, т.е. не е изисквало допълнителен ресурс. За целта е била освободена една щатна бройка. А мотивът на Златаров –  Според заповедта за уволнение, Златаров е „нарушил трудовата дисциплина“, „без правно основание, с допълнителни споразумения незаконосъобразно и неправомерно е увеличил трудовите възнаграждения на четирима служители, считано от октомври 2017 г. Освен това незаконосъобразно е подписал допълнително споразумение по трудов договор за увеличение на трудовото възнаграждение на служител, който заема длъжността по служебно правоотношение“. С това били нанесени вреди на бюджета на ИАГ. \n\tЗлатаров е обвинен още, че при освобождаването на касиер-домакина не е извършена инвентаризация на активите, както и че негова служителка, която живее в Бургас, не ходела на работа в „централата“ на дирекцията на парк „Странджа“ в Малко Търново.  И последно:   при извършени ремонти (замазка и боядисване) по проект по ОПОС, за които дейности обаче не е имало договор. За всички тези обвинения Златаров има отговор, изпратен до ръководството на ИАГ.  По отношение на заплатите, признава, че не е спазена Наредбата за възнагражденията на държавните служители и уточнява, че „ , прави изводи Гогов. Златаров обяснил и, че четиримата служители са били с увеличени правомощия, но с ниски заплати и така се е .Служителката, живуща в Бургас, отговаряла там за 150 броя учебни заведения при общо 4 на територията на парк „Странджа“ и затова Златаров не приема, че тя би била по-полезна на мястото в дирекцията в Малко Търново.  По отношение на инвентаризацията при смяната на материално-отговорното лице „касиер-домакина“, вътрешните правила позволявали такава да не се прави, ако старият и новият отчетник подпишат декларация за съгласие. От ИАГ посочват, че такава не им е била предоставена.  Що се отнася до ремонта - той е бил поръчан от предишния шеф на парка без договор и Златаров отказал да фактурира неясни дейности. В крайна сметка от Агенцията по горите приемат по-голямата част от обясненията на Златаров и в същото време решават, че  . Затова Гогов налага дисциплинарно наказание „уволнение“. Самият Златаров няма обяснение за това тежко наказание. Остават му две години до пенсия, сега като дисциплинарно уволнен, казва, че  . Обжалва решението за освобождаването си. Потърсихме и Гогов, който, след като чу по каква тема, заяви, че е  . И шефката на дирекцията в ИАГ, която отговаря за вътрешния одит, отказа да ни го предостави, след като го поискахме на основание \"разрешението\" от Гогов. В края на януари пък,  Парковият шеф не желае да търси скрити мотиви за освобождаването си. Така мотивираното му уволнение обаче предизвика недоволство в средите.  И търсят връзка между уволнението му и  . Става въпрос за сеч, маскирана като сеч за прочистване на пасищата, при която са били изсечени общо около 6000 кубика дървета и според колегите на Златаров - изнесени извън граница. По този сигнал имаше назначена прокурорска проверка, но какъв е резултатът от нея сезасега не е известно. От екозащитната коалиция „За да остане в България“ пък отбелязват съвпадението между освобождаването на Златаров и пускането на спортния от години план за управление на Царево за ново обществено обсъждане. А иначе според новия план, теренът на \"Златна перла\" е в регулация, въпреки че е предвиден като място за озеленяване.", "date": "2018.04.15", "title": "Как уволниха човека, съборил незаконния комплекс \"Златна перла\""}
{"url": "http://clubz.bg/66674-karakachanov_nqma_nedoverie_mejdu_partnorskite_slujbi_v_nato", "text": "Терористите от \"Ислямска държава\" също са ползвали химическо оръжие, което ние остро осъждаме, отбеляза в коментара си за ударите в Сирия военния министър и вицепремиер Красимир Каракачанов пред БНР. Според него позицията на България, която подкрепи атаката, е \"умерена\".  Държавите от НАТО единодушно подкрепят ударите в Сирия Получили сме информация за \"приблизителното време\" на атаката по партньорските служби, но нямало недоверие в НАТО, каза той. Военният министър коментира превъоръжаването на армията ти, която ще се обсъжда на предстоящия Консултативен съвет по национална сигурност в предстоящата седмица. Военният министър спомена и любимата си тема, която обаче другите политици игнорират - връщането на наборната служба. Според него това ставало отново в европейски държави: Президентът свиква КСНС заради армията Всъщност и Дания, и Финландия никога не са прекратявали задължителната военна служба. В Австрия обаче тя е 6 месеца, не 9 - толкова е другият вариант, който австрийските младежи могат да изберат - обществената служба. Президентът свиква КСНС заради армията", "date": "2018.04.15", "title": "Каракачанов: Няма недоверие между партньорските служби в НАТО"}
{"url": "http://clubz.bg/66673-50_000_dushi_izlqzoha_na_protest_sreshtu_qponskiq_premier_shindzo_abe", "text": "Петдесет хиляди души се събраха пред сградата на японския парламент в събота в знак на недоволство срещу премиера на Япония, Шиндзо Абе, предаде „Блумбърг“. Това е най-мащабната политическа демонстрация в страната от три години насам, допълва изданието. Протестиращите настояват за оставката на премиера, поради предполагаемата му намеса в продажбата на по-ниска цена на държавен имот, предназначен за изграждането на учебно заведение. Според информация на бившия секретар на премиера, Абе и съпругата му Акие Абе са имали връзки с купувача на имота и проектът е бил „изключително важен“ за тях. Липсата на прозрачност в дейностите на японския премиер доведе до най-резкия спад в неговия рейтинг на одобрение – за момента той е едва 37%. Според този показател Абе най-вероятно ще загуби предстоящите избори през септември месец, посочи „Ройтерс“. В изслушване пред парламента премиерът отрече да е имал каквато и да е връзка с продажбата на имота, както и в изграждането на униврситет по ветеринарство. Според японското издание „NHK” неговите изявления са породили още по-големи съмнения сред японското население, което продължава да настоява за пълното признание на Абе за фалшификация на документи и участиe в тайни държавни сделки. Премиерът на Япония иска да променя статута на армията Политическите демонстрации не са често срещани в Япония. През 2015 г. японското население излезе на протест, поради плановете на Шиндзо Абе да увеличи влиянието на военните сили в страната. Тогава 350 000 души се обединиха срещу решението на премиера, а текущите протести нарастват с по-бързи темпове от тези през 2015 г., допълва „Блумбърг“.", "date": "2018.04.15", "title": "50 000 души излязоха на протест срещу японския премиер Шиндзо Абе"}
{"url": "http://clubz.bg/66672-jilishtna_kriza_v_berlin_video", "text": "Десетки хиляди берлинчани участваха в шествие и демонстративно разпънаха палатки, за да призоват властите да се справят с недостига на жилища в германската столица, предаде ДПА. Протестиращите преминаха от \"Потсдамер плац\" до жилищния район Кройцберг. Акцията мина под надслова \"Съпротива - заедно срещу принудителните изгонвания и ненормалната ситуация с наемите\". Демонстрацията беше най-големият протест в Берлин от години заради ситуацията с жилищата. В подобните прояви през 2016 и 2017 г. се включваха само по неколкостотин души. Меркел: Жилища за всички бежанци, но без джобни Търсенето на недвижими имоти в Германия е огромно. В много градове, където богати клиенти от цял свят изкупуват жилища, имотният пазар е силно ограничен. Освен това Берлин става все по-популярен сред туристите и властите въведоха по-строги правила за интернет компаниите, които предлагат имоти под наем като Еър Би Ен Би.     Много от берлинските протестиращи искат по-драстични промени в политиката в тази област, включително да бъдат спрени всички продажби на апартаменти. Други настояват за определяни на лимити, до които могат да бъдат увеличавани наемите от наемодателите.  Кметът Михаел Мюлер от Германската социалдемократическа партия подкрепи акцията, но заяви, че градските власти са направили вече всичко възможно. Консерваторите от Християндемократическия съюз в областния парламент в Берлин отстояват мнението, че причината за проблема е прекалено малкият брой издавани разрешения за ново строителство. \n\tПрез 2016 г. в приютите за бездомни в Берлин са живеели около 30 000 души, два пъти повече в сравнение с година по-рано. При окончателните данни за 2017 г. се очаква те да са 50 000 и повече, заяви регионалният министър на труда и социалната политика на провинция Берлин Александър Фишер.", "date": "2018.04.15", "title": "Жилищна криза в Берлин (ВИДЕО)"}
{"url": "http://clubz.bg/66670-daniel_rikardo_specheli_dramatichno_systezanie_vyv_formula_1", "text": "Пилотът на \"Ред Бул\" Даниел Рикардо спечели драматичното състезание във Формула 1 за Гран При на Китай на пистата в Шанхай. Надпреварата имаше доста луд развой и е една от най-равностойните и непредсказуеми почти до последно от дълго време насам. И показа, че силите са доста изравнени - ако това се потвърди и занапред, толкова по-добре за феновете на най-комерсиалното автомобилно състезание.  Втори се нареди Валтери Ботас (\"Мерцедес\"), трети - Кими Райконен (\"Ферари\"), а световният шампион Люис Хамилтън (\"Мерцедес\") е четвърти, независимо че финишира пети. Той изпревари в крайното класиране Макс Верстапен (\"Ред Бул\", пети), наказан с 10 секунди заради необмислено изпреварване и сблъсък със Себастиан Фетел (\"Ферари\"), заел осмо място. Фетел бе №1 в предишните два старта за сезона и днес потегли от първа позиция. \"Ферари\" тотално доминира в квалификацията в събота. На старта Фетел потегли уверено, а Валтери Ботас изпревари Кими Райконен. Люис Хамилтън загуби позиции, за него целия уикенд беше лош и шампионът ще иска да го забрави бързо, както и предишните два. Това обаче не значеше безоблачна победа за \"Ферари\", нататък състезанието стана много интересно, тъй като разликата между фаворитите не беше голяма. В 28-ата обиколка Валтери Ботас поведе, а \"скудерията\" този път обърка стратегията за смяна на гуми. Ботас и Фетел водеха страхотна битка, а останалите бяха недалеч. В 32-ия тур пилотите на \"Торо Росо\" се сблъскаха леко и на пистата излезе кола за сигурност. Което обърка всичко. Тук \"Ред Бул\" направи ход, благодарение на който спечели състезанието. Тимът моментално привика пилотите си в бокса за поставяне на меки гуми. Така след рестарта Верстапен и Рикардо буквално летяха на трасето. Макс едва не блъсна Хамилтън и това бе пореден епизод от битката между двата, която върви и този сезон. След това холандецът завъртя Фетел на един завой и Райконен мина пред тях. Междувременно с далеч по-добри и обмислени маневри австралиецът Рикардо остави зад гърба си Хамилтън, Фетел, Райконен и Ботас. Той оглави колоната в 46-ата обиколка и до края нямаше проблеми да удържи шеста победа във Формула 1. А назад битката продължи. Себастиан Фетел понесе нови разочарования, пускайки пред себе си Нико Хюлкенберг (6-и в класирането) и Фернандо Алонсо (седми). Следва Гран При на Азербайджан в Баку на 29 април. Във временното класиране на пилотите води Фетел с 54 точки, пред Люис Хамилтън - 45, Валтери Ботас - 40, Даниел Рикардо - 37 и т.н.", "date": "2018.04.15", "title": "Даниел Рикардо спечели драматично състезание във Формула 1"}
{"url": "http://clubz.bg/66675-komunisti_v_atina_na_miting_sreshtu_atakata_v_siriq", "text": "Между 6000 и 7000 души се включиха в митинг и шествие в центъра на Атина, организирани от гръцката Комунистическа партия в протест срещу оглавената от САЩ ракетна атака срещу Сирия, предаде Асошиейтед прес. Държавите от НАТО единодушно подкрепят ударите в Сирия Протестиращите се събраха на централния площад Синтагма, откъдето се отправиха към посолството на САЩ, скандирайки антиамерикански лозунги. Там те написаха \"Американци, убийци на народи\" на тротоара с червена боя и се опитаха, без успех, да хвърлят боя в двора на дипломатическата мисия. Полицейски коли барикадираха достъпа до посолството, където имаше засилено полицейско присъствие. Демонстрантите си тръгнаха мирно.", "date": "2018.04.15", "title": "Комунисти в Атина на митинг срещу атаката в Сирия"}
{"url": "http://clubz.bg/66623-selqnite_ot_%E2%80%9Eradiostanciq_%E2%84%96_5%E2%80%9C_snimki", "text": "Възрастната жена живее тук от 1955 г. А „тук“ е малко село от порутени къщи, със зеещи прозорци, висящо пране и близо 50 семейства жители. Те нямат адрес – кореспонденцията си получават в пощенска кутия № 22. Селото им не присъства на картата, но е известно като „Радиостанция № 5“. Британският телевизионен канал Би Би Си излъчи репортаж по темата. Всичко започва през 1950-те години, когато Студената война e в бурното си начало. Тогава властите в СССР събират стотина радиоспециалисти от цялата страна и ги изпращат тайно на място, което днес е на територията на Грузия, на 50 км от столицата Тбилиси. Изграждат антените, няколко сгради, цялата необходима инфраструктура и поставят задачата: Целта е била да заглушават излъчванията на руски език на Би Би Си, Гласът на Америка, Радио Свобода, Дойче веле, Гласът на Израел, радио Ватикана. Подобни селища имало на още неизвестен брой места в бившия Съветски съюз. През 1988 г. дейността на всички заглушителни станции е прекратена по време на въведената от Горбачов „гласност“. 30 години по-късно хората продължават да живеят в „Радиостанция № 5\". Прехранват се кой с каквото успее да отгледа. Нямат право на социални помощи и пенсии, защото по документи те нито са работили, нито са съществували. По време на Студената война хората не са напускали селището. Имали са кино и детска градина, както и редовно снабдяване. Били са изолирани и физически, и политически. Получавали заповедите си директно от Москва, а местните власти в Грузинската съветска социалистическа република дори не знаели за тях. След като получили свободата си, хората избрали да... останат. В годините, когато заглушителите са работели, дори и персоналът не е имал право да слуша чуждите радиостанции. По това време Би Би Си и Радио Свобода излъчват на руски език новините, които държавните медии в комунистическия СССР спестяват. Днес в „Радиостанция № 5“ живеят стотина човека, повечето от тях възрастни. Възрастно изглежда и всичко наоколо. Сега най-голямата им цел е да бъдат признати като населено място и да бъдат включени към границите на близкото село Базалети.", "date": "2018.04.15", "title": "Селяните от „Радиостанция № 5“ (СНИМКИ)"}
{"url": "http://clubz.bg/66669-cherna_gora_izbira_prezident", "text": "Черногорци днес гласуват за президент. Избирателните секции в страната отвориха в 8 ч българско време, 532 599 граждани имат право на глас. Основен фаворит според социолозите е лидерът на управляващите социалисти Мило Джуканович. Той вече е заемал поста между 1998-2002 г., бил е и 4 пъти премиер. През 2016 г. спечели парламентарните избори, но се отказа от поста на министър-председател, за да се кандидатира за президент.  Еврокомисията вижда Сърбия и Черна гора в ЕС през 2025 г.   Според социолозите той ще бъде подкрепен от 50,6% от избирателите, което означава, че вероятно ще има втори тур на вота след две седмици. Основен опонент му е кандидатът на опозицията Младен Боянич - бизнесмен с просръбски и антинатовски позиции. Него ще го подкрепят около 35,5% от гласуващите. Тази година Черна гора за пръв път има кандидат-президентка - социалдемократката Драгиня Вуксанович.  Официално: Русия стои зад опита за преврат в Черна гора Международната общност внимателно следи вота в Черна гора, след опита за преврат от страна на Русия, предизвикан от приемането на държавата в НАТО. Кого ще изберат черногорци днес може да определи и курса им към влизане в ЕС. Официално: Русия стои зад опита за преврат в Черна гора", "date": "2018.04.15", "title": "Черна гора избира президент"}
{"url": "http://clubz.bg/66596-zashto_bylgarite_sa_obideni_na_rusnacite", "text": "Българите смятат, че са дали на руснаците азбуката. Ние смятаме, че сме им дали освобождението от турците. Това са алфата и омегата на братската дружба. Но има редица по-малко известни събития, които дават на българите почва за обиди. След фактическото освобождение на България от руските войски следва Берлинският конгрес през 1878 г., на който освободените български земи са съществено орязани в полза на победената Османска империя. В страната по онова време вече действа мощно освободително движение и пред 1885 г. с неговите сили, въпреки позицията на Русия и други ключови играчи на европейската политика, България и останалата под турско владение Източна Румелия обявяват Съединението, което предизвиква така наречената Българска криза. Тогава Русия отзовава от България всички работещи по създаването на млада армия там военни специалисти. Остават само българските капитани, а Сърбия под влиянието на Австро-Унгария напада съседите си. Българите обаче доста бързо минават в контранастъпление и влизат на сръбска територия. В крайна сметка е подписан Букурещкият мир, който признава съединението на България и Източна Румелия. Русия губи доверие сред българите (ГРАФИКИ) През 1908 г. България, която тогава де юре е княжество в състава на Османската империя, обявява пълна независимост, княз Фердинанд I е провъзгласен за цар. По онова време балканските страни, които преди това са били под властта на турците, са изпълнени с решителност и сили изцяло да прочистят Балканския полуостров и вече след това заедно справедливо да си поделят спорните територии. Сключени са няколко военни договора между България, Сърбия, Черна гора и Гърция, като така е създаден Балканският съюз. През 1912 г. той дава на турците ултиматум за незабавно освобождаване на Македония. Русия и Австро-Унгария се намесват, но късно. Войната върви мълниеносно, българите едва не стигат до Цариград и тук се намесват великите държави, които се опасяват от хаос в региона. Русия заявява, че няма да позволи на България да превземе Константинопол, макар българите да обещават след това да го предадат на руснаците. Австро-Унгария и Англия също не са заинтересовани от развитие на успеха на Балканския съюз. Въпреки това с мирния договор от 17 май 1913 г. Османската империя отстъпва територии по линията Мидия-Енос, но у българите остава обидата към руснаците, които не дават да бъде постигне пълна победа в най-успешната им война. Как руският патриарх се кара на българския президент (ВИДЕО) България планира да отиграе в котела на Първата световна война някои нерешени териториални въпроси на Балканите, включително за загубените през Втората Балканска война земи. В началото страната обявява неутралитет, но през септември 1915 г., когато е планирана мащабна операция срещу Сърбия, влиза в съюз с Германия и Австро-Унгария. Антантата се опитва да привлече България на своя страна и дори обещава да й предаде сръбската част на Македония, но вече е късно. Няколко български дивизии първо действат успешно на балканския военен театър, отблъскват настъпленията на французите и англичаните, но не могат да решат задачата по неутрализирането на вече разгромените от Германия и Австро-Унгария сръбски войски. След това България близо година воюва с променлив успех, а в края на 1915 г. във войната влиза Румъния и през 1916 г. Рукия и Румъния нападат България. Край Добрич се води ожесточена битка, целият град излиза да се отбранява и българите побеждават – изтласкват руснаците и румънците в Бесарабия към река Серет, превземат Букурещ.  На 8 септември 1944 г. Червената армия влиза в България, антифашистката прокомунистическа коалиция Отечествен фронт взема властта и назначава свое правителство. Операцията в България се поднася в Русия като освобождаване от фашизма, но, първо, в този момент там вече няма фашистко правителство и, второ, никой не пречи на съветските войски да завземат територията на страната. Така че това е обикновено установяване на контрол и окупация. За три години България е превърната в държава с комунистически режим, репресирани са привърженици на фашизма, български националисти, а също така обществени дейци. Българите оценяват нееднозначно тези действия на СССР – почти половината от участниците в скорошно социологическо проучване не могат да дадат ясна оценка на събитията от 1944 г., 26 на сто считат тази дата за установяване на комунизма, 25 на сто – за освобождаване от нацизма. През август 1947 г. Президентът на СФРЮ Йосип Броз Тито и българският министър-председател Георги Димитров, разира се, под егидата на СССР, се договарят, че цялата българска Македония ще се присъедини към югославската. Така е създадена Социалистическа република Македония, а македонците са признати за самостоятелен народ в състава на СФРЮ. Един от западните диалекти на българския е обявен за официален език. Между впрочем, сега в София живеят повече българи от Македония, отколкото в Македония, но затова роднините им в Македония са македонци, а не българи. Съответно на новия народ е приписана нова история с изтъкната културна идентичност. В България има виц по темата: Как руският патриарх се кара на българския президент (ВИДЕО)", "date": "2018.04.15", "title": "Защо българите са обидени на руснаците?"}
{"url": "http://clubz.bg/66629-%E2%80%9Evreme_e_za_otmqna_na_nezakonnoto_razpuskane_na_sssr%E2%80%9C", "text": "Депутатът от управляващата партия „Единна Русия“ Евгений Фьодоров изненада с предложение тази седмица. В интервю за базираната в Санкт Петербург агенция   (Федеральноe агентство новостей) законодателят предлага отмяна на решението за разпускане на СССР. Всъщност не става дума за едно конкретно решение. Съюзът на съветските социалистически републики (СССР) се разпада на 26 декември 1991 г. Преди това Русия, Беларус и Украйна обявяват прекратяване на Съюзния договор на СССР и подписват споразумение за създаване на ОНД (Общност на независимите държави), към която се присъединяват и други републики. На 25 декември 1991 г. Горбачов подава оставка, останалите републики също стават независими държави и СССР на практика спира да съществува. Сега депутатът от партията на Путин предлага отмяна на „решението“ като рецепта за „решаване на всички проблеми с Украйна“. Повод за разговора е напрежението между Украйна и Русия и задържаните наскоро от Киев руски плавателни съдове. Фьодоров казва също, че „с Украйна не трябва да се помиряваме, с Украйна може само да възстановим отношения в съответствие със закона и международното право. Т.е., да възстановим единната държава, от която сепаратистите извадиха Украйна през 1991 г.“ Изказването на Фьодоров предизвика широк отзвук в Украйна. През 2014 г. Русия анексира полуостров Крим от Украйна, след проведен референдум в условията на руско военно присъствие.", "date": "2018.04.15", "title": "„Време е за отмяна на незаконното разпускане на СССР“"}
{"url": "http://clubz.bg/66624-top_10_na_naj_harizmatichnite_jivotni", "text": "Популярни животни като слоновете, тигрите, лъвовете и пандите са навсякъде във филмите, книгите и играчките. Но тяхното масово присъствие в поп културата притъпява усещането на хората колко всъщност застрашени са те. Това се посочва в научно проучване на изследователи от САЩ и Франция, публикувано в сп. PLOS Biology, съобщи АФП.  Те базират изводите си на изследвания онлайн, уеб сайтове на зоологически градини, анимационни филми и анкети в училища. Те стигат до изводите, че има списък на 10-те най-харизматични животни - тигри, лъвове, слонове, жирафи, леопарди, панди, гепарди, полярни мечки, сиви вълци и горили. 49 на сто от продаваните в САЩ в \"Амазон\" плюшени играчки (тук не влизат легендарните мечета) са от някое от тези 10 харизматични животни. Във Франция 800 хил. играчки \"жирафът Софи\" са продадени през 2010 г. и тяхната бройка е осем пъти по-голяма от реалното число на жирафите, които живеят в Африка. Франк Коршам от Университета на Париж обяснява, че тези животни са толкова познати в масовата култура и маркетинговите материали, че са създали \"виртуална популация\" в съзнанието на хората. Действителността обаче е доста по-различна. Средният френски гражданин \"вижда повече виртуални лъвове на снимки, рисунки, в анимационните филми, лого и брандове за един месец отколкото са дивите лъвове, оцелели в Западна Африка\", се казва в изследването. Според учените компании, които използват в своя маркетинг животни, трябва да прваят дарения на организации, които се ангажирани със защитата на застрашените видове.", "date": "2018.04.15", "title": "Топ 10 на най-харизматичните животни"}
{"url": "http://clubz.bg/66493-kitaj_se_gotvi_za_skok_v_tihiq_okean_gradi_voenna_baza", "text": "Китай е в контакт с властите на Вануату за установяване на постоянно военно присъствие в Южния Пасифик, пише в. \"Сидни морнинг хералд\". Така бойни кораби на надигащата се суперсила могат скоро да плават край бреговете на Австралия, отбелязва изданието. Били проведени предварителни разговори между правителствата на Китай и Вануату за военно присъствие в островната държава, допълва австралийско-новозеландската агенция \"Феърфакс медия\". Макар от Пекин още да не са дошли формални предложения, висши представители от сферата на сигурността смятат, че идеята може да прерасне в изграждането на военна база. Тази възможност е била обсъждана на най-високо равнище във Вашингтон и Канбера. Китай праща \"сини човечета\" на спорни острови База, намираща се на по-малко от 2000 километра от бреговете на Австралия, би позволила на Китай да се превърне във военна сила в Тихия океан и да обърне дългогодишния стратегически баланс в региона, като потенциално увеличи риска от сблъсък със САЩ. Това ще бъде първата база на Пекин в Тихия океан и втората зад граница. Представители на разузнаването и сигурността в Австралия и партньорите им от Нова Зеландия наблюдават с опасение как Китай засилва влиянието си сред правителствата на тихоокеанските островни държави чрез изграждане на инфраструктура и заеми. Пекин залива със стотици милиони долари Вануату, чието население е 270 000 души. Парите са за развитие на инфраструктурата. Миналата седми;ца от Китай се ангажирали да построят нова резиденция за премиера Шарлот Салуай и други правителствени сгради. Според редица източници военните амбиции на Поднебесната империя във Вануату вероятно ще бъдат реализирани постепенно. Вероятно ще се започне със споразумение за достъп, което ще позволи на китайски бойни кораби да акостират и да бъдат обслужвани, зареждани и товарени. Един от най-важните проекти с китайски пари е изграждането на нов пристан в Луганвил на северния остров Еспириту Санто. Съоръжението предизвиква безпокойството на  , тъй като официално целта ме е да служи за акостиране на туристически кораби. Мястото обаче има потенциала да обслужва и бойни съдове. Така твърди специалистът по Тихоокеанския регион Джонатан Прайк. Китай ще прави изкуствени острови с мегакораб (ВИДЕО) Луганвил е близо до международно летище на Вануату, в чието обновяване участва Китай. В ръководството на Народната освободителна армия (НОА) на Китай има представители, които биха искали тя бързо да изгради своя база на Вануату. Калфау Калорис - върховният комисар на островната държава в Австралия, твърди, че страната му \"няма информация за подобно предложение\". Говорител на китайското посолство в Канбера отказа коментар. Китай вече демонстрира военната си сила по море, като направи съоръжения на няколко спорни рифа в Южнокитайско море. Действията на Пекин предизвикаха осъждане от страна на международната общност. Сред недоволните е и Австралия. Вануату обаче е сред малкото страни, които подкрепят Ктай. В Канбера и Вашингтон започнаха да правят сравнения с методите, използвани от Китай в Индийския океан. Наскоро Пекин изгради първата си задгранична военна база в африканската държава Джибути и се твърди, че обсъжда да построи съоръжения в Пакистан и Шри Ланка. Базата в Джибути се състои от пристанище, база за хеликоптери, хангари и помещения, които могат да поберат до 10 000 войници. Друга тихоокеанска островна държава - Тонга, също е била спомената в правителствените кръгове като възможно място за китайска база. Дискусиите обаче са съсредоточени предимно около Вануату. Австралийската външна министърка Джули Бишоп посети през уикенда Вануату заедно с британския престолонаследник принц Чарлз в рамките на дипломатическа обиколка. Целта на обиколката според „Феърфакс медия“ била да демонстрира резултатите от ангажиментите на Общността на нациите към свободната и отворена система на международните правила. Вануату е член на Общността. Според военни експерти база на Вануату, която може да бъде последвана от бази навсякъде другаде, би позволила на НОА да се опълчи на американското доминиране в Тихия океан, наложено след Втората световна война и подкрепяно от Австралия, която го смята за крайъгълен камък на своята сигурност. Според него това ще бъде такава опасност за Австралия, каквато не е имало от 40-те г. на ХХ век. Подобно китайско присъствие ще направи моретата \"по-натоварени\" за Кралския австралийски флот, макар той да се справя успешно с такива проблеми. Но няма да попречи на австралийските или американските сили да действат там, където смятат за необходимо, смята Едел. Експертът допълва, че достъпът до риболова в района с цел задоволяване на нарастващото търсене на протеин в Китай е вероятно сред причините за засилването на влиянието му в Южния Пасифик. Джак Купър - бивш служител на Пентагона и Белия дом, а сега експерт от вашингтонския Център за стратегически и международни проучвания, заяви, че Китай ще изгради бази в Тихия океан. Той предрича, че ще има още бази на Пекин. Докато САЩ са съсредоточили вниманието си върху Северна Азия, те ще очакват Австралия да попречи на Южния Пасифик да падне в китайски ръце, смята Купър. Китай вече действа и в Индийския океан, където изгражда инфраструктура, платена с преференциални китайски заеми, които местните правителства не могат да върнат. Когато правителството изпадне в неплатежоспособност, Пекин задейства \"преобразуване на дълга в собственост\" и се сдобива с актива. Твърди се, че Китай държи близо половината от възлизащия на 440 милиона долара външен дълг на Вануату. Миналата седмица Пекин обяви, че ще плати за построяването на нова резиденция за президента на Вануату, ново финансово министерство и ще разшири сградата на Министерството на външните работи. Всичко това е на обща стойност 36 милиона долара. С китайска помощ вече са построени нова сграда на парламента, официалната резиденция на министър-председателя, конгресен център с 1000 места и стадион. Китайски строители довършват училище на стойност 14 милиона долара, за което се говори, че ще бъде най-голямото учебно заведение в Южния Пасифик. По-рано тази година Китай подари на Вануату 14 военни коли. Има и други признаци, че правителствата в Тихоокеанския регион все повече обръщат поглед към Пекин. Масово се затварят търговските представителства на Тайван. Това е резултат на натиска от китайското правителство, което настоява, че островът е неделима част от страната и не трябва да бъде признаван. Китай ще прави изкуствени острови с мегакораб (ВИДЕО)", "date": "2018.04.15", "title": "Китай се готви за скок в Тихия океан. Гради военна база"}
{"url": "http://clubz.bg/66633-shengen_kojto_ni_otne_zatvorenite_granici_snimki", "text": "Тези думи на лидерката на БСП Корнелия Нинова отпреди година предизвикаха вълна от коментари. Със сигурност това ще бъде една от фразите, с които тя ще бъде запомнена. Отвсякъде заваляха идеи какво още ни е отнела демокрацията. Сред \"отнетото\" са пропуските за граничните райони и невъзвращенците, написа политологът Даниел Смилов. Ние пък знаем един от виновниците да се лишим от тези два безценни атрибута. Какво спира България по пътя за Шенген и еврото? Виновникът се казва Шенген - малко гранично село в Люксембург с население от близо 4000 души. Произнася се Шèнген, с ударение на първата сричка. До 14 юни 1985 г. то е известно единствено със своя замък, където е отсядал писателят Виктор Юго. След тази дата обаче се превръща в родното място на Европа без граници. На този ден ФРГ, Франция и страните от Икономическия съюз Бенелюкс - Белгия, Холандия и Люксембург, подписват помежду си договор за постепенно премахване на граничния контрол по вътрешните граници и за единна визова система. Документът става известен като  . Той е подписан на борда на туристическия кораб \"Принцеса Мари-Астрид\", хвърлил котва на местния кей на река Мозел. Мястото не е избрано случайно. Точно там се събират границите на ФРГ, Франция и Бенелюкс. Пет години по-късно - на 19 юни 1990 г., е подписана Конвенцията за прилагане на Шенгенското споразумение. Това става пак на борда на \"Принцеса Мари-Астрид\", който специално за случая отново акостира в люксембургското село. Захариева: България най-добре пази външните граници на ЕС. Но не е в Шенген Самият договор влиза в сила през юли 1995 г. Той започва да действа в петте споменати държави и присъединилите се междувременно Испания и Португалия. Виза, издадена от една от тези държави, даваше право на свободно движение и из останалите шест. А границите се преминават със 100 километра в час, ако човек е с кола. Днес членки на Шенгенското пространство са 26 страни. При това 4 от тях - Швейцария, Лихтенщайн, Норвегия и Исландия, не са в ЕС. За съжаление, България все още не е част от пространството за свободно движение. Същото важи за Румъния, Хърватия, Кипър, Великобритания (която ще напусне ЕС след година) и Ирландия. За щастие, все пак пътуваме из целия ЕС само с лични карти, с които бързо минаваме граничния контрол. Дай Боже демокрацията скоро да ни отнеме и него. Моя милост няма нищо против. Надявам се, че и вие също. И българският флаг да започне да се развява на люксембургския бряг на река Мозел редом с тези на страните членки на Шенген. Защото Шенген, както и целият Европейски съюз, лекува раните. През 1940 г. германските нацисти прегазват за часове джуджето Люксембург и го присъединяват към Третия Райх. А само 11 години по-късно - през 1951 г., двете държави заедно с Белгия, Холандия и Франция подписват Договора от Париж, с който е създадена Европейската общност за въглища и стомана. Тази общност прерасна в днешния ЕС, без който България е обречена на катастрофа. Знаете ли какво става в България през юни 1985 г. - точно когато е подписано Шенгенското споразумение? Оказва се, че се случва точно обратното на историческото събитие на брега на Мозел в Люксембург. Докато там се разбират постепенно да премахнат границите в Европа, у нас е наредено засилване на тяхната охрана. Нищо чудно - по онова време бягството се смята за едно от най-тежките престъпления срещу държавата. Това се казва в секретно окръжно от тогавашния министър на вътрешните работи Димитър Стоянов. Гранични войски са на подчинение на МВР. Днес те са преобразувани в Гранична полиция, подчинена на същото ведомство. Разсекретеният документ е с дата 19 юни 1985 г. - само пет дни след подписването на Шенгенското споразумение. Публикуван е в сборника  , издаден през 2014 г. от Комисията по досиетата. Корнелия Нинова: Демокрацията ни отне много Какво още ни отне демокрацията? Констатирано е, че хора бягат и на север, към социалистическа Румъния. Точно в началото на 1985 г. у нас започва Възродителният процес. Изводът е: Следва нареждане на министъра да се засили охраната на границите, включително на северната, включително чрез затягане на паспортно-граничния режим. Написал го е преди много години Христо Смирненски. Животът показа кой е излишният свят. И едва ли има сила, която да докаже противното. Противници на отворените граници изтъкват факта, че така престъпниците се придвижват по-лесно. Но същевременно има Шенгенска информационна система, която работи почти безотказно. И със сигурност е по-добре при сигнал, че някой например прекарва наркотици от Италия до Холандия, той да бъде проследен по целия маршрут и заедно с него да бъдат заловени и получателите. И така да се стигне до поръчителите. Гласовете срещу Шенген се засилиха особено с бежанската криза. Но връщането на граничния контрол няма да реши изцяло проблема. Трябва да бъдат премахнати не последиците, а причините, довели до тази небивала миграция. Шенген не е виновен за тях.     Захариева: България най-добре пази външните граници на ЕС. Но не е в Шенген Корнелия Нинова: Демокрацията ни отне много Какво още ни отне демокрацията?", "date": "2018.04.15", "title": "Шенген, който ни отне затворените граници (СНИМКИ)"}
{"url": "http://clubz.bg/66666-100_000_na_protest_sreshtu_orban", "text": "Поне 100 000 унгарци излязоха на протест срещу премиера Виктор Орбан в Будапеща, предаде кореспондент на Би Би Си. Десетки хиляди унгарци участваха в столицата в най-голямата опозиционна демонстрация от години, съобщи и Асошиейтед прес.  Антиправителствените демонстранти настояваха за нови избори и нова национална избирателна система. Премиерът Виктор Орбан беше преизбран миналата неделя, когато неговата дясна популистка партия ФИДЕС заедно със съюзника си, малката Християндемократическа партия, спречели свръхмнозинство в парламента - 134 от 199-те депутатски места. Опозиционните поддръжници са недоволни, че изборните правила са дали на партията на Орбан такова голямо мнозинство в парламента, когато тя е спечелила само около 50 процента от гласовете.  В пост във Фейсбук преди митинга организаторите призоваха за повторно преброяване на бюлетините, свободни медии, нов изборен закон, както и за по-ефективно сътрудничество между опозиционните партии. Участниците в протестното шествие преминаха от операта до парламента, скандирайки  .  Демонстрацията беше една от най-големите в историята на Унгария през последните години, отбелязва Ройтерс. Множеството, препълнило площад \"Кошут\", беше сравнимо по размер с \"Мирния марш\" на привържениците на Орбан на 15 март, посочва Асошиейтед прес. Организаторите на вчерашната акция заявиха, че нов антиправителствен протест ще има следващия уикенд.  На трибуната застанаха и много видни общественици. По думите на Хомонай протестиращите имат три искания: По оценка на организаторите в демонстрацията вчера са участвали над 100 000 души. За разлика от заключителния предизборен митинг на Орбан в родния му Секешфехервар миналата седмица, където пребладаваха визрастните и хората на средна възраст, протестът в Будапеща привлече хора от по-младите поколения, отбелязва Ройтерс. Една от тях, 26-годишната Палма, казва, че е разочарована от изборните резултати и че според нея унгарската избирателна система дава несправедливо предимство на управляващата партия, но добавя, че е недоволна и от опозиционните партии.  Изпълнение на поп певец, заклеймяващ \"псевдокрацията\" на Орбан, откри митинга, а накрая участниците пяха химна на Унгария и химна на Европейски съюз - Одата на радостта, предаде БТА.", "date": "2018.04.15", "title": "100 000 на протест срещу Орбан"}
{"url": "http://clubz.bg/66668-putin_sreshtu_udarite_v_siriq_erdogan_gi_privetstva", "text": "Президентът на Русия Владимир Путин в телефонен разговор с турския президент Реджеп Тайип Ердоган нарече действията на САЩ и техните съюзници в Сирия грубо нарушение на ООН, предаде ТАСС. Според съобщението на пресслужбата на Кремъл в разговора е била обсъдена изострената ситуация около Сирия в резултат на ракетните удари на САЩ и техните съюзници срещу територията на тази страна.  Президентът на Русия подчерта, че действията на групата западни страни грубо нарушава устава на ООН и на основополагащите норми и принципи на международното право, заяви Кремъл. Руската и турската страна смятат, че е необходимо да се активизира тяхното взаимодействие, насочено към реален напредък на процеса на политическо уреждане в Сирия.  От съобщението не става ясно какво е отговорил на Путин турският президент. По-рано вчера обаче Реджеп Тайип Ердоган приветства въздушните удари на САЩ, Великобритания и Франция в Сирия и заяви, че операцията е изпратила послание на сирийския президент Башар Асад, предаде агенция Ройтерс. И допълни: Според него военната операция на САЩ, Великобритания и Франция е правилна и оправдана. Ердоган разговаря вчера по телефона и с британската министър-председателка Тереза Мей, а след това и с френския президент Еманюел Макрон. Макрон изтъкнал пред Ердоган, че иска да засили координацията между двете страни през следващите дни в търсене на политическо решение за Сирия, съобщи Елисейският дворец след телефонния им разговор. Макрон благодарил на Ердоган за изявлението му в подкрепа на ударите, извършени от САЩ, Франция и Великобритания в Сирия, предаде Ройтерс", "date": "2018.04.15", "title": "Путин срещу ударите в Сирия, Ердоган ги приветства"}
{"url": "http://clubz.bg/66621-moderniqt_princ_shte_spre_li_djihadizma_v_evropa_edva_li", "text": "Мохамед бин Салман, 32-годишен, чието официално посещение в Париж приключи във вторник вечерта с вечеря с президента Еманюел Макрон, неотдавна даде нови сигнали за отваряне на страната си и води кампания за ухажване на Запада. MBS ( ) обеща една \"умерена\" и \"толерантна\" Саудитска Арабия, далеч от имиджа й на износител на уахабизъм - строга версия на сунитския ислям, създадена през 18 век от богослова Мохамед бин Абдулуахаб в съюз с основателя на саудитската династия Мохамед бин Сауд. Световната ислямска лига, често смятана за дипломатически агент на кралството и финансирана с петродоларите му, разпространява нашироко това ново послание. Лигата сякаш не е толкова активна като в миналото. Дали това е искрена промяна или стратегическа демонстрация? В някои европейски столици дебатът се обтегна заради влиянието на уахабизма, неговите вариации и салафитски превъплъщения като мадхализма, разпространен от Марсилия /Франция/ до Бирмингам /Великобритания/. Белгийското правителство обяви в средата на март, че прекратява действащия от половин век договор, който предоставяше на Лигата управлението на голямата джамия в Брюксел, издигаща се насред европейски квартал. Прекратяването на договора беше препоръчано от парламентарната комисия, разследваща атентатите на 22 март 2016 г., за които пое отговорност джихадистката групировка \"Ислямска държава\" /32 жертви в Брюксел/: депутатите обвиниха храма, че разпространява \"салафитско-уахабитски\" ислям, който може да \"играе доста важна роля в насилствения радикализъм\". \"Можем да затворим тази джамия, но всичко друго продължава да работи: издателските къщи, интернет сайтовете, телевизионните канали\", казва той. Понеже начините за разпространяване зависят не толкова от саудитския държавен или парадържавен апарат, а от частни фондации и бизнесмени. \"Социалните мрежи играят много по-важна роля от институционалните канали, по-специално за обикновените вярващи\", съгласява се парижкият политолог Набил Мулин. Директната намеса на саудитското кралство в религията често пъти е скромна: във Франция например по-малко от 4 милиона евро са били дадени между 2010 и 2016 г. за финансирането на осем джамии и са били изплащани заплати на петнадесетина имами, съгласно доклад на парламента. Освен изданията, интернет сайтовете или телевизиите като Алмаджд, недоверие у западните правителства вече будят и саудитски ислямски университети, които продължават да са притегателни центрове за уахабизма. Като този в Медина, \"който е обучил десетки хиляди духовници от 170 националности от създаването си през 1961 г., и, както се оказва, по-голямата част от лидерите на уахабитското движение по света\", подчертава Мулин. В Косово, където ислямът е преобладаващата религия, имами, учили в саудитски или египетски университети, вече са изправени на съд заради активно набиране на млади джихадисти за групировки като \"Ислямска държава\". И ако в Испания и в Италия властите се справят без видими затруднения с ислямските културни центрове, управлявани от Световната ислямска лига, то в Германия разузнавателните служби се обезпокоиха в края на 2016 г. от прозелитизма, осъществяван на тяхна територия.  Няколко столици, сред които Рияд и Доха /Катар/, бяха обвинени в доклад, че покровителстват германски салафити в рамките на \"дългосрочна стратегия за влияние\". Дали престолонаследникът може да ускори този процес? БТА. ", "date": "2018.04.15", "title": "Модерният принц ще спре ли джихадизма в Европа? Едва ли"}
{"url": "http://clubz.bg/66667-sasht_franciq_i_velikobritaniq_s_proekt_za_kraj_na_vojnata_v_siriq", "text": "Франция, САЩ и Великобритания представиха вчера на 12-те си партньори в Съвета за сигурност на ООН проект за резолюция за Сирия, включваща създаването на нов механизъм за разследване на употребата на химическо оръжие, съобщиха дипломатически източници, цитирани от Франс прес. Преговорите по текста, редактиран от Франция, започват утре. Дата за гласуване още не е определена, понеже Париж иска да даде време за \"истински преговори\", според източниците.  За първи път в Съвета се предлага текст, обединяващ химически, хуманитарен и политически аспект на уреждането на седемгодишния конфликт. Целта не е \"да се променя уравнението\", нито да се \"компилират\" вече съществуващи текстове, а да се покаже, че западната военна интервенция в Сирия \"служи на политическа стратегия\", подчертава дипломат, цитиран от АФП. Проектът бе разпространен сред членовете на Съвета по-малко от 24 часа след ракетните удари. Реакцията на Русия на \"ограничените военни действия\" на западните сили е била \"минималистична\", смята западен дипломат, което според него дава надежда, че Москва ще сътрудничи по новата резоюция. Текстът, с който агенцията разполага, осъжда най-категорично всички случаи на употреба на химическо оръжие в Сирия, особено атаката на 7 април в Дума, и предвижда създаването на независим механизъм за разследване и посочване на отговорните \"въз основа на принципите на безпристрастност и професионализъм\". Той изисква също така Сирия да сътрудничи изцяло на Организацията за забрана на химическите оръжия. По отношение на хуманитарната помощ проектът призовава да бъде установено   и всички страни членки да използват влиянието си за неговото прилагане. Текстът изисква   в цяла Сирия и възможността за  В политическия аспект проектът изисква \"сирийските власти да се включат в междусирийски преговори добросъвестно, конструктивно и без предварителни условия\", продължавайки последните дискусии от 3 март в Женева. Тези преговори, които сега са в мъртва точка, трябва да засегнат управлението, конституционния въпрос, изборите, контратероризма и мерките за доверие.  Накрая текстът задължава генералния секретар на ООН Антониу Гутериш да докладва за изпълнението в 15-дневен срок след приемането му. Съветът за сигурност вчера отхвърли руската проекторезолюция, призоваваща за осъждане на \"агресията\" на САЩ, Великобритания и Франция срещу Сирия - вот, отразяващ подкрепата за съюзническите удари по химически обекти. Но вотът в края на спешното заседание, свикано от Русия, също така отново демонстрира парализата на най-могъщия орган на световната организация в справянето със сирийския конфликт, отбелязва АП.  Само две страни подкрепиха Русия -  . Осем страни членки гласуваха против руския проект -   Четири страни се въздържаха - .  Държавите от НАТО единодушно подкрепят ударите в Сирия Съединените щати смятат, че при предполагаемата атака с химическо оръжие на 7 април в град Дума, край сирийската столица Дамаск, е бил използван не само хлор, но и зарин, заяви снощи представителка на администрацията, цитирана от Франс прес. Тя припомни, че наличните информации говорят за употреба на хлор, но има важни индикации, които загатват, че е бил използван зарин - по-мощен нервнотоксичен агент. Цитираната представителка на администрацията на американския президент Доналд Тръмп, пожелала да запази анонимност, посочи големия брой жертви и симптомите на пострадалите хора. Толкова сериозни симптоми не може да бъдат предизвикани от хлор, а от нервнотоксични агенти, отбеляза тя. Агенцията отбелязва, че екип на Организацията за забрана на химическите оръжия вече е в Сирия, за да разследва предполагаемата химическа атака в Дума. Той обаче има за цел да установи какво вещество е било използвано при нападението, а не кой е неговият извършител. Вижте ударите в Сирия (ВИДЕО) Сирия ще плати цена, ако отново използва химическо оръжие, предупреди снощи вицепрезидентът на САЩ Майк Пенс, цитиран от Ройтерс. Той направи това на срещата на върха на Организацията на американските държави в Перу. Премиерът на Канада Джъстин Трюдо изрази подкрепа за въздушните удари на САЩ и съюзници срещу режима в Сирия. Представителите на Аржентина, Бразилия и Перу обаче изразиха загриженост заради ескалацията на военните действия, предаде БТА. \n\t  Вижте ударите в Сирия (ВИДЕО)", "date": "2018.04.15", "title": "САЩ, Франция и Великобритания с проект за край на войната в Сирия "}
