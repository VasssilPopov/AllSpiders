{"url": "http://clubz.bg/58446-arest_v_moskva_za_plakat_%E2%80%9Eproletarii_ot_vsichki_strani_syedinqvajte_se%E2%80%9C", "text": "Двама активисти на Революционната работническа партия (РРП) са били задържани в Москва, докато са участвали в демонстрация пред посолството на Франция. Денис Орлов и Вадим Воронцов са комунисти по убеждение и са искали да изразят солидарност с „работещите от Франция“, съобщи партията им. Арестът бе потвърден и от неправителствената организация за мониторинг на политическите преследвания „ОВД-Инфо“. Младите комунисти държали плакати „Да живее делото на Парижката комуна“ и „Пролетарии от всички страни, съединявайте се!“ Повод за акцията им са започналите протести срещу предложената от президента Еманюел Макрон социална реформа. На двамата са били взети паспортите. Все още официалните информационни агенции в Русия не съобщават нищо за случая, той присъства само в малки независими сайтове и в социалните мрежи. Революционната работническа партия обяви тази неделя като „Неделя за солидарност с работниците на Франция“.  ", "date": "2017.09.17", "title": "Арест в Москва за плакат „Пролетарии от всички страни, съединявайте се!“"}
{"url": "http://clubz.bg/58432-sasht_zadejstvaha_globalniq_zakon_magnitski", "text": "Администрацията на Доналд Тръмп приведе в действие нови санкции по Глобалния закон \"Магнитски\" (ГЗМ), съобщи в. \"Уолстрийт джърнъл\". Та са насочени срещу клептократи и нарушители на човешките права по целия свят. Редица правозащитни организации от целия свят поискаха американската администрация бързо да се възползва от тях. Миналата седмица от Белия дом предоставили правомощия на Държавния департамент и Министерството на финансите на САЩ за налагане на санкции в съответствие с ГЗМ, утвърден през декември 2016 г. Цветан Василев търси закрила от САЩ по закона \"Магнитски\" Първо през 2012 г. бе приет Законът \"Магнитски\", насочен само срещу руски нарушители на човешките права. В резултат редица московски висши чиновници бяха вкарани в американски черен списък. Докато ГЗМ дава правомощия, според които може да бъде забранено издаването на визи и да бъдат блокирани финансови активи на територията на САЩ на чиновници от целия свят. Условието е те да бъдат уличени в нарушаване на правата на човека, извършване или връзка със \"значителни\" корупционни действия. Дипломатическото и финансовото ведомства във Вашингтон обаче засега не бързат да наказват никого, отбелязва \"Уолстрийт джърнъл\". Група от над 20 организации, наречена Human Rights First `(\"Човешките права преди всичко\"), изпратила писмо до държавния секретар Рекс Тилърсън и финансовия министър Стивън Мнучин. Тя моли подопечните им министерства да наложат санкции срещу над 10 лица и организации, които според нея са участвали в изтезания, убийства, сексуално насилие, изнудване и подкупване. Искаме санкции срещу Сотир Цацаров и Делян Пеевски От публикацията не става ясно кои са обвинените от групата лица. ГЗМ носи името на руския адвокат Сергей Магнитски. Той защитаваше интересите на американския инвестиционен фонд Hermitage Capital Management в Русия. Властите в Москва повдигнаха срещу Магнитски няколко криминални обвинения, след като той разкри данъчна измама за 230 милиона долара, ощетила американския фонд. По-късно той почина в руски затвор при мистериозни обстоятелства. Защита по ГЗМ потърси българският банкер беглец Цветан Василев. Той дори иска да стане първият човек, който да превърне своя случай в дело по Глобалния закон. В началото на август стана ясно, че Василев е ангажирал вашингтонската кантора JWI Inc, с която подписал шестмесечен договор за 50 000 долара. Тя трябва да му помогне да кандидатства за третиране според ГЗМ. Адвокат на банкера е американецът Джоузеф Огъстин. В защита на Василев действа и видният американски политик и дипломат Бил Ричардсън. На 13 септември той поиска санкции срещу българския главен прокурор Сотир Цацаров и депутата бизнесмен Делян Пеевски в статия, публикувана в \"Дъ Хил\" - специализирано издание, отразяващо работата на Конгреса. Искаме санкции срещу Сотир Цацаров и Делян Пеевски", "date": "2017.09.17", "title": "САЩ задействаха Глобалния закон \"Магнитски\""}
{"url": "http://clubz.bg/58436-aleksej_petrov_obvini_bojko_najdenov_che_e_%E2%80%9Esluga_na_cvetan_vasilev%E2%80%9C", "text": "\"Още като бях в ДАНС, бях единствен служител, занимаващ се с КТБ още през 2008 г. Тогава спечелих омразата и на Цветан Василев. Оттогава проучвам и анализирам връзка между Бойко Найденов и Василев, защото Василев, за да изгради такава пирамида, му е нужна и протекция, и слуги\". Изказването е на бившия съветник в ДАНС по време на правителството на Сергей Станишев и бивш обвиняем по делото „Октопод“ Алексей Петров. Пред Нова телевизия бившата барета отново обвини бившия зам.-главен прокурор Бойко Найденов, че е „мозъкът на „Наглите“. Групата за отвличания бе изправена пред съда, когато Найденов бе заместник на главния прокурор Борис Велчев. Той намеси и името на бившия управител на БНБ Иван Искров, който „висял“ пред кабинета му в ДАНС, за да научава какви разследвания се извършват за банковата система. Алексей Петров обрисува картина, в която Цветан Василев е изграждал пирамидата „КТБ“ с помощта на управителя на БНБ и зам.-главния прокурор по онова време, а той първи се бил обявил за изтегляне на парите на държавните фирми от банката. Самият Бойко Найденов определи като клевети твърденията на Петров и обяви, че ще го съди. Казвайки, че Цветан Василев също е споменавал неговото име, Найденов вероятно има предвид изявление на избягалия банкер, че Делян Пеевски е имал кандидат за поста главен прокурор в края на 2011 г. (тогава Василев и Пеевски още са заедно – б.р.) и това е бил Бойко Найденов. По отношение на обвиненията за „Наглите“ Найденов отговори така: Бойко Найденов каза, че „всичко, което сме могли да направим, сме го направили“. „Ако се върнем сега назад във времето, може да го направим и по-добре, но това бе първото дело в такъв мащаб с такива извършители. Оказа се, че през цялото време групата с отвличането е знаела за проследяването. За много неща видяхме къде сме грешили\".", "date": "2017.09.17", "title": "Алексей Петров обвини Бойко Найденов, че е „слуга на Цветан Василев“"}
{"url": "http://clubz.bg/58383-5_razocharovaniq_v_noviq_iphone_x", "text": "Пет са основните разорачования в новия iPhone X, смята Ванеса Орелана от технологичното издание CNet. Първо, разбира се, е  , над 1159 евро в Европа. Потребител на социалните мрежи дори се пошегува в Туитър, че разходка до Ню Йорк със самолет за един уикенд и купуване на iPhone X там излиза по-евтино от директна покупка в Европа:   От CNet подчертават, че става дума за 1000 долара и то за версията с най-малко памет. Тази с 256GB е още 149 долара, като се добави безжичната зареждачка и застраховката става 1400 долара. Защото и тя е поскъпнала с 50$. Никой не е очаквал юбилейният модел да е евтин, но можеше да е по-близо до цената на Plus моделите. Ето защо iPhone X е най-добрият смартфон на Apple досега Друг сериозен проблем е  . Няма вече алуминий и въпреки че Apple ползват най-здравите стъкла на пазара, ако не харесвате калъфи, смартфонът ви ще има вече 2 чупливи повърхности. Това все пак е нужно за безжичното зареждане. Критики предизвиква и  , идентификацията с пръстов отпечатък, а въпреки че лицевото разпознаване изглежда удобно, то не винаги е. Това се видя и на демонстрацията, когато iPhone X беше представен и не успя да се отключи след първия опит. Ето защо iPhone X е най-добрият смартфон на Apple досега Лошо е и  - никой няма да види нови iPhone преди ноеври. Но най-големият проблем и според CNet, и според автори на други издания като BGR.com, Wired и много други, е   на екрана. Тя се налага заради вътрешната камера и множеството сензори, но интернет реагира бурно на грозния правоъгълник в горния край на иначе прекрасния дисплей. Както видеото, така и снимките ще бъдат закривани отчасти, освен ако не се отдалечиш, което пък обезмисля огромния екран. Според много вдлъбнатината видимо дразни и при разглеждане на сайтове. Дизайнерите пък смятат, че е ужасно решение, което убива допълнителното пространство, спечелено с почти пълната липса на рамка. Ето защо iPhone X е най-добрият смартфон на Apple досега", "date": "2017.09.17", "title": "5 разочарования в новия iPhone X"}
{"url": "http://clubz.bg/58382-eto_zashto_iphone_x_e_naj_dobriqt_smartfon_na_apple_dosega", "text": "Така започва своето ревю авторът на популярното технологично издание TechCrunch Брайън Хийтър. 5 разочарования в новия iPhone X Той изтъква още, че новият флагман е в свой клас - за хора, за които парите нямат значение, и които искат последните и най-добри технологии в едно устройство. Вече минахме границата на свят, в който наистина премиумните флагмани с цена от 1000 долара имат пазар, смята авторът. Apple дава началото на нов клас с iPhone X (ВИДЕО+СНИМКИ) Хийтър подчертава, че това не е iPhone за всеки и самият Тим Кук, наследникът на Джобс в Apple, е признал това, когато е представил по-евтините модели 8 и 8s Сред основните предимства той посочва новата технология на екрана - OLED - която се очаква на телефони на Apple от години, както и първия опит на компанията да направи безрамков (или почти) телефон. С което бе премахнат и основният бутон. Ключова е не само двойката по-добри камери, но и новата функция за отключване на екрана с лицево разпознаване - FaceID. Батерията пък ще държи с два часа повече, макар че това не е бизнес модел, подчервата Хийтър - а просто телефон за всеки, който може да си го позволи. Той отбелязва, че дразнещият елемент в горната част на екрана, където са всички сензори и вътрешната селфи-камера, не е такъв проблем. Защо? Защото тази форма на екрана се появи първо в наскоро излезлия телефон Essential. Хийтър го е ползвал и смята, че черният правоъгълник спира да се забелязва. Apple дава началото на нов клас с iPhone X (ВИДЕО+СНИМКИ)", "date": "2017.09.17", "title": "Ето защо iPhone X е най-добрият смартфон на Apple досега"}
{"url": "http://clubz.bg/58434-vsichki_iskat_po_niski_danyci", "text": "През тази седмица коалиция от леви интелектуалци обяви началото на кампания за „справедливи“ данъци, която има колкото обществен, толкова и синдикално-политически характер. Макар тази кампания да притопля стари леви опорни точки, някои елементи от нея заслужават интерес. Може би най-важното е това, че инициативата е изцяло (поне официално) за по-ниски данъци – както в подоходното облагане, така и в облагането на потреблението. На практика, новината е, че вече всички искат по-ниски данъци. Още в началото на тази година, малко преди провеждането на парламентарните избори, публикувахме материал, който изведе на преден план тенденцията всички партии да предлагат по-ниски данъци. Това само по себе си не е изненада, тъй като политическата и макроикономическата среда е много подходяща за намаляване на данъчното бреме: 1) вече близо 10 години няма нито един случай на намален данък, напротив – има увеличени и нови данъци; 2) икономиката се представя добре и бюджетът е на излишък. Ето че сега и най-крайните леви активисти се включиха в опит да дефинират посоката на едно евентуално намаление на данъците. Фокусът на тази лява коалиция е в две посоки – въвеждане на необлагаем минимум в подоходното облагане и намаление на ДДС за определени стоки. Макар да не дават ясна фискална оценка на предложенията си, общата рамка говори за „цена“ от около 1,5 млрд. лв. по-малко приходи за бюджета. Необлагаем минимум, валиден за абсолютно всички работещи, равен на минималната заплата (460 лв.) най-вероятно означава свиване на приходите от подоходен данък с поне 1/3 (около 1 млрд. лв.). Оценките за диференцираното ДДС (9% за вода, храни, базови медикаменти, учебници и книги) са около 200-300 млн. лв. по-малко приходи, но най-вероятно са подценени – поне 100 млн. лв. струва на бюджета само облекчението за туризма. С други думи, левите общественици намират фискално пространство за намаление на данъци в рамките на 1,5 млрд. лв., което е почти тройно на това, което излезе от прегледа на всички партийни програми в началото на годината. Въпросът е дали зад тези предложения за по-ниски данъци прозира някаква недоизказана лява идея за по-високи данъци. Почти сигурно – да. Мотивът на кампанията е, че трябва да има „преразпределение на данъчната тежест в България“. Риториката на кампанията изобилства от подмятания (ще ги представим разговорно) за това, че „преките данъци са твърде ниски за ЕС“, „компаниите и шефовете плащат твърде малко“ и „прогресивното облагане е опция да се покрие дупката в бюджета от реформата“. С други думи, пълното предложение е най-вероятно следното: 1) необлагаем минимум при подоходното облагане и въвеждане на прогресивно облагане със ставка на данъка от порядъка на 15-20% за средната класа, за да се попълнят липсите в бюджета и вероятно висока ставка за най-богатите, която не е за приходи, а за „изтупване” на лявата идеология; 2) По-ниско ДДС за определени стоки и потенциален натиск за покачване на корпоративното облагане – най-вероятно до вече споменатите 15-20%, за да се запази паритета с водещата ставка в подоходното облагане. Това скрито предложение изхожда от подмятанията (представени отново разговорно) за „провала на ниските данъци“, „макроощетените работници“ и „масовото обедняване“ при текущата данъчна система. Последните твърдения, разбира се, влизат в тежко противоречие с реалностите. Първо, защото работниците у нас не са макроикономически ощетени, после, защото заетостта достигна рекордни нива за прехода и заплатите нарастват и последно, защото плоският данък работи. Оставяйки обаче настрана разбулването на левите идеи за катурване на данъчния модел у нас, не бива да се пренебрегва фактът, че в момента всички, поради една или друга причина, се борят за по-ниски данъци. Политиците имат стимул да пресекат тази възможност, като тръгнат да раздават подаръци и да си купуват подкрепа – чрез жестове към определени групи, което включва всякакви облекчения, преференции и т.н. Има обаче и богато меню от опции, който биха били наистина полезни и биха облекчили бремето на данъците върху обикновения българин. Това меню включва например намалението на осигуровките за работещите. Озадачаващо е как всички са за по-ниски данъци, а никой не обелва и дума за това, че и тази, и следващата година осигуровките за пенсия се покачват. Ако това покачване на тежестта върху труда се отмени, всички работещи ще са по-добре. Менюто може да включва и по-ниско ДДС – но не за определени стоки, а за всички. Могат да бъдат отменени ред малки данъци, които се появиха последните години – например данък „лихва“ или данъкът върху застрахователните премии. Може да се прехвърли част от подоходното облагане към общините, което също изисква определено фискално пространство в бюджета. Общо взето, възможностите са много. Добрите са тези, който са лесни за разбиране: или намаляваш данъчната ставка, или направо махаш данъка. Лошите са тези, който са сложни: и данъкът е там, и ставката е там, но има облекчение и различно третиране на този и този. Второто обикновено води до по-високо данъчно бреме.", "date": "2017.09.17", "title": "Всички искат по-ниски данъци"}
{"url": "http://clubz.bg/58438-ako_es_nqma_interes_kym_balkanite_kitajcite_imat", "text": "Балканите не се ползват с добро име сред останалите европейци – в асоциациите на мнозина те са свързани с етнически конфликти, корупция, бедност и всякакви други злини. Често пъти това са клишета, които не отговарят на действителността в Югоизточна Европа. Но и не всяка отрицателна представа за Балканите е злобна карикатура. Не е клише обаче, че в много държави от региона независимостта на медиите е в твърде окаяно състояние – без значение кое правителство е на власт и какви възможности има да манипулира общественото мнение. Беглият поглед върху картата показва и още един факт: Балканите са конгломерат от малки държавици, най-голямата сред които - Гърция - с едва 11 милиона жители, си остава твърде малка в европейски мащаб. Да не говорим за останалите държави. Приетата наскоро в НАТО Черна гора, например, е с население, което не е и една пета от това на Берлин. Но големината, разбира се, не е истинският проблем на балканските държави. Финландия, Люксембург или Естония също са малки, без това да ги превръща в проблемни деца на ЕС. Балканските държави обаче, от които само няколко членуват в ЕС, са не само малки, но и икономически слаби. Тяхното незначително политическо и икономическо значение, както и географското им положение между Русия, Турция и богатия европейски Северозапад ги прави податливи на манипулации. Много се е говорило за игричките на Русия в региона или за „завръщането“ на Турция на Балканите. Актуално изследване насочва вниманието ни към една страна, която досега често пъти е оставала незабелязана: макар и не тайно, но тихо и кротко Китай постепенно се превърна в сериозен инвеститор в Югоизточна Европа. Живеещият в Атина германски икономист Йенс Бастиан в продължение на много месеци е събирал и систематизирал данните за икономическия ангажимент на китайските компании на Балканите. Изследването е поръчано от Европейската банка за възстановяване и развитие (ЕБВР). Да се надяваме, че и в Брюксел внимателно ще се вгледат в резултатите от неговото току-що публикувано изследване. Защото макар и да посочва, че няма място за паника, Йенс Бастиан ясно показва бързо нарастващото икономическо влияние на Китай в региона и задава въпроса за политическите измерения на това влияние. Авторът на изследването например предупреждава, че отпусканите от китайски банки кредити могат да вкарат балканските страни в нарастваща политическа зависимост от Пекин. От години Китай инвестира в страните от региона, най-вече в транспортна инфраструктура - пристанища, пътища и железопътни линии. Най-яркият пример е пристанището в Пирея, което изживя истински бум след като през 2009 г. китайската компания „Cosco Pacific\" стана концесионер на контейнерния терминал за срок от 35 години. Междинната равносметка е впечатляваща: преди 8 години пристанището на Пирея едва-едва влизаше в групата на двайсетте най-големи пристанища за товари в Европа, а днес то е в първата десятка. Откриването на още един терминал догодина ще го придвижи и още по-напред. Вече не е никак илюзорно Пирея скоро да се нареди сред първите 5 пристанища в Европа. Това създава спешно необходимите работни места в Гърция. Едва ли има друга, по-успешна инвестиция в Гърция за последните десет години. Но китайците са активни също и на север от Гърция – най-вече в Сърбия. С китайски пари там в момента се модернизира железопътната линия между Белград и Будапеща, която скоро ще стане високоскоростна отсечка. Унгария и Сърбия обсъждаха този проект цели 10 години, но той беше задвижен едва след като китайска банка отпусна средствата за него. Китайските банки са готови да финансират големи проекти при условие, че кредитополучателят е съгласен да ангажира и някоя китайска фирма и да позволи и китайски работници да участват в тяхното изпълнение. Пример за това е завършеният  през 2014 година мост над Дунава в Белград. Строежът струваше 260 милиона евро, които Сърбия взе под формата на кредит от една китайска банка, а китайски работници извършиха строително-монтажните дейности. Така Белград се сдоби с едно съоръжение, от което имаше нужда за облекчаване на пътния трафик в столицата, но основните икономически ползи от проекта извлече Китай. В изследването на ЕБВР се казва, че синдикатите, сдруженията на работодателите и регулационните органи в съответните държави още отсега апелират за това китайските инвестиции в региона да бъдат много по-внимателно наблюдавани. Твърди се също, че средносрочните перспективи за развитие на балканските държави са застрашени от гигантската им зависимост от държавните инвестиции на Китай. Рискуват ли Балканите да се превърнат в китайска колония пред вратите на ЕС? Не, това би било пресилено. И с право в изследването се казва, че няма нужда от  разпалване на истерия. Европейският съюз и съседните държави от региона страни си остават най-важните партньори на Балканите. Китайските инвестиции и кредити са само едно добре дошло и често пъти смислено допълнение – например в Пирея. Но настъплението на китайците на Балканите показва и нещо друго: ако ЕС не се интересува от региона, ще го изостави в ръцете на други. При това никъде другаде по света ЕС не е възприеман толкова сериозно, колкото между Сараево, Тирана, Белград и Скопие. Ако някъде в света ЕС разполага със силно външнополитическо влияние, което да му позволи да променя нещо - това е именно на Балканите. ЕС само трябва да го пожелае.", "date": "2017.09.17", "title": "Ако ЕС няма интерес към Балканите - китайците имат!"}
{"url": "http://clubz.bg/58394-horata_masovo_admirirat_tol_sistemata", "text": "Когато става въпрос за изследване, възложено от администрацията, първата задача е то да бъде балансирано и да показва смислена, а не захаросана картина. Повечето анкетирани – 63%, намират за справедливо тежкотоварните превозни средства да плащат значително повече при използване на пътната мрежа, 32% смятат, че моделът не е справедлив, а останалите 5% се колебаят. Ще си позволя да направя няколко по-аналитични извода, които отиват отвъд емпиричната част от изследването. Първият е, че няма генерална съпротива, идеята малко по малко навлиза в съзнанието на хората. Липсва традиционният скепсис, който обичайно се проявява, когато се каже, че държавата ще прави нещо ново и това ще доведе до увеличение на определени цени. В този случай няма инерционно отхвърляне, но, разбира се, са изразени и някои опасения. Новата тол система – малко неясна, но пък много справедлива Да, мнозинство от 59% смятат, че новата система ще затрудни бизнеса, а 73% се опасяват от поскъпване на превозите. Но тези данни показват обичайните обществени настроения при въвеждането на нови мерки и политики. Очаквано, най-устойчивото опасение е свързано с корупцията. Въпросът дали новата система ще я ограничи не среща еднозначен отговор – 47% смятат, че това ще се случи, но същият процент от анкетираните не вярват, че е възможно. Съмненията за корупция до голяма степен се отнасят към всички обществени сфери у нас и вероятно ще минат десетилетия, преди на такъв тип въпроси да не се отговаря с инерционния скепсис. В тази връзка на респондентите беше зададен и изричен въпрос по отношение на обществената поръчка за новата система. Темата е сложна, но запитаните бяха помолени да изберат между две твърдения, звучащи еднакво вярно. По този начин отговарящият е поставен пред ценностен избор дори и да не е достатъчно информиран. Според 41% от запитаните няма значение колко се бави един конкурс за обществена поръчка, важен е крайният резултат. 54% обаче са на другия полюс: ако конкурсите продължават прекалено дълго, това пречи на самата поръчка. Иначе казано, надделява по-прагматичната опция, че изпипването на детайлите е хубаво нещо, но трябва да се свърши и някаква работа. Още в началото на изследването им обяснихме основните промени, които се предвиждат. Мнозинството от 76% твърдят, че са чували за тол системата. Закономерно това са хората с висше образование. В същото време обаче 61 на сто признават, че нещата не са им съвсем ясни. Тепърва има много детайли, които трябва да се изясняват, но въпреки това 83% приемат, дори адмирират генералния принцип, че този, който амортизира в най-голяма степен пътната настилка, трябва да плаща повече. Над 70 на сто са готови дори да подкрепят въвеждане на тол такси за тирове и извън магистралите въпреки споменатите вече масови опасения, че превозите може да поскъпнат. Ползвахме и още един индикатор – дали по-тежките камиони трябва да плащат повече. Преобладаващият отговор отново бе „да“. Просто хората си дават сметка и за едното, и за другото – да, най-вероятно ще попречи на бизнеса, но в същото време ще е по-справедливо. Това се дължи на факта, че голяма част от респондентите все пак нямат превозвачески бизнес и промените няма да ги засегнат пряко. За обществените инстинкти това е лесно разбираемо – вероятно и нас двамата да ни попитат, ще отговорим, че който използва повече пътната мрежа, трябва да плаща повече. Това се възприема като принцип безконфликтно. Още повече че на битово ниво отдавна има настроения срещу тежкотоварния трафик, който задръства пътищата. Прословутият проблем за турските тирове хипертрофира, включително и заради самия факт, че са турски. Така че социологията е скъп начин да се докаже очевидното. Тези сондажи са полезни именно с това, че се оценяват инстинктите в бурно море. Въпреки липсата на кой знае каква експертна яснота у хората все пак основният принцип се възприема. Не липсват опасенията, но се възлагат и надежди. Ние попитахме и за страничните ползи, които изтъква администрацията. 66% смятат, че електронната система ще подобри събираемостта на глобите, а 73% вярват, че въвеждането й ще ни доближи до европейския модел. Голямо психологическо въздействие оказва и фактът, че хората са виждали такива примери при пътуванията си в чужбина и са наясно, че рано или късно системата трябва да се промени и у нас. Плюс това за въвеждане на различни форми на тол система се говори поне от десетилетие и по-скоро се оценява фактът, че някой се опитва да я направи най-накрая, отколкото да има някаква съпротива. Генералната разяснителна кампания на ресорното министерство и пътната агенция върви доста добре, полагат се последователни усилия. Ако мога да си позволя едно мое наблюдение: понеже непрестанно се говори за тол система, оставам с впечатлението, че масовата представа на битово ниво е свързана предимно с бариери и КПП-та. Може би трябва по-внимателно да се обясни, че при въвеждането на тол таксите и електронните винетки ще има четци за номерата, ще бъде изградена сложна система от камери, че ако има КПП-та, те ще са само на границата. Трябва за всички да стане ясно също така, че за масовия автомобилен транспорт промяна на практика няма да има, даже ще има улеснения. Тол системата - на ръба на частното и държавното Тол системата - на ръба на частното и държавното", "date": "2017.09.17", "title": "Хората масово адмирират тол системата"}
{"url": "http://clubz.bg/58433-sled_srednoshtnata_akciq_na_mvr_v_sofiq_8_ostavat_v_aresta", "text": "8 души са задържани до момента при операция на МВР, която започна късно снощи в София, предаде БНР. Разбита е група, занимаваща се с различни престъпления. Минути след 22.30 снощи на входа на София откъм автомагистрала \"Тракия\" са спрени два автомобила. Пътуващите в тях петима души са арестувани от полицията. Те са част от престъпна група, по която МВР работи от месец. Разработката по случая е на Главната дирекция за борба с организираната престъпност. В акцията са взели участие и екипи на Специализирания отряд за борба с тероризма и спецзвеното \"Кобра\" към СДВР. В същото време на четири адреса в София тежко въоръжени и маскирани полицаи са извършили претърсвания. До този момент арестуваните по случая са общо 8, но източници на медията от МВР уточняват, че е възможно бройката да нарасне или да намалее. Акцията на полицията няма нищо общо с отвличането на 25-годишният Адриан Златков, са обяснили криминалисти пред БНР. Става дума за престъпна банда, занимаваща се с широк спектър от престъпления. Сред тях разпространение на наркотици, грабежи, измами и обири.", "date": "2017.09.17", "title": "След среднощната акция на МВР в София: 8 остават в ареста"}
{"url": "http://clubz.bg/58435-%E2%80%9Eda_bylgariq%E2%80%9C_poseshtenieto_na_chajka_e_pozoren_akt_da_se_protivopostavim", "text": "Партията на бившия правосъден министър „ “ призова всички представители на българската държава, на които предстои да се срещат с главния прокурор на Руската федерация Юрий Чайка, да откажат. Партията оценява предстоящата визита като „позорен акт“. Чайка предстои да се срещне с българския си колега Сотир Цацаров, но официална информация за програмата на посещението все още не е публикувана. Юрий Чайка - човекът, който се разправя с противниците на Путин „Да, България“ припомня, че Юрий Чайка е „централно действащо лице в изграждането на авторитарния режим на Путин в Русия“. „Който не е нужен, ще го заровим“. Защо новият клип на Pussy Riot се казва \"Чайка“? Партията на Христо Иванов сравнява дейността на Чайка с тази на българския главен прокурор, под чието ръководство българската прокуратура „също е превърната в инструмент за потъпкване на върховенството на правото и свободата в страната ни“. „Да, България“ припомня оценката на Венецианската комисия, че българската прокуратура е изгрдена по сталински модел и „г-н Цацаров се възползва от сталинския модел на безотчетност на прокуратурата, за да блокира разследвания срещу себе си, свои приближени и свои политически и икономически патрони“. „Всъщност г-н Цацаров се среща със своя първообраз – и като организация на работата в прокуратурата, и като доминираща организационна култура, и като лични ценности“.   Ето пълния текст на позицията на „Да, България“: „Който не е нужен, ще го заровим“. Защо новият клип на Pussy Riot се казва \"Чайка“?", "date": "2017.09.17", "title": "„Да, България“: Посещението на Чайка е позорен акт. Да се противопоставим"}
{"url": "http://clubz.bg/58418-rusnacite_dyrjat_60_ot_bvp_v_ofshorki", "text": "Руснаците държат около 60 трилиона рубли, или повече от 1 трлн. долара в офшорни компании. Това е близо 60% от Брутния вътрешен продукт (БВП) на Русия, съобщава в. \"Комерсант\", позовавайки се на данни на американската организация  . Според изследването делът на активите в офшорки се различава съществено по страни. Най-малко вероятно е да скрият парите си жителите на скандинавските страни - там не повече от 2% от БВП са регистрирани в т.нар. \"данъчни оазиси\".  В Китай делът на офшорните компании също не надхвърля 2,3% от БВП. За компаниите от Централна Европа той е средно 15 на сто.  До рекордните нива в Русия се доближават само страните от Персийския залив и Латинска Америка.  В началото на тази година президентът Владимир Путин все пак обърна внимание на този проблем за руската икономика и призова шефовете на най-големите компании да се регистрират в страната си и да имат прозрачна структура на управление.  Това обаче не можело да се постигне със забрани.  През 2006-2007 г. около 50% от всички офшорни активи са в  . През последните години, в резултат на глобалната   и излизането на сцената на азиатските центрове, нейният дял пада до 30 на сто, но все още държи първенството. На второ място вече е  , където размерът на офшорните активи се е увеличил 6 пъти в резултат на световната финансова криза и последвалото пренасочване на активите.  От 2016 г.   и ред други юрисдикции започнаха да оповестяват размера на активите, които чужди граждани държат в техните банки.  Допълнителна информация бе осветена и от международни разследвания, като  . Тези данни обаче не могат да се считат за пълни. От NBER подчертават, че изследването включва само депозити, но не и ценни книжа, облигации и акции на взаимни фондове.  Освен това определянето на произхода на активите се затруднява значително и от т.нар.  , регистрирани например на Британските Вирджински острови или в Панама. Това явление стана широко разпространено в средата на първото десетилетие на века. ", "date": "2017.09.17", "title": "Руснаците държат 60% от БВП в офшорки"}
{"url": "http://clubz.bg/58442-arestuvaha_vtori_zapodozrqn_za_atakata_v_london", "text": "Полицията в Лондон е арестувала втори заподозрян за бомбената атака в метрото на британската столица миналата седмица. 21-годишен мъж е бил задържан късно вечер в събота в Хоунслоу, в западната част на града. Властите не разкриват повече детайли. 29 души бяха ранени след експлозия в метростанция \"Парсънс грийн\" в петък сутринта. По всяка вероятност бомбата обаче не се е задействала правилно и поради това няма жертви. Много от ранените са пострадали в следствие на паника в тълпата.  Има задържан за атентата в лондонското метро Още на сутринта след атаката в Доувър, южна Англия бе задържан младеж на 18 години, вероятно при опит да напусне страната по вода. Въпреки арестите, нивото на терористична заплаха на Острова остава най-високото - \"критично\", което означава, че властите считат, че е възможна нова атака съвсем скоро. ", "date": "2017.09.17", "title": "Арестуваха втори заподозрян за атаката в Лондон"}
{"url": "http://clubz.bg/58437-cvetan_cvetanov_vsichki_sa_sreshtu_nas_no_stavame_vse_po_dobri", "text": "„Важно е да се подготвим много добре за предстоящите избори за местна власт. Ние управляваме 130 общини с население 5 млн. и половина души“, е казал зам.-председателят на ГЕРБ Цветан Цветанов на среща с общинското ръководство на ГЕРБ-Търговище, общинските съветници и кметове, съобщи пресцентърът на партията. Призивът за мобилизация идва две години преди изборите за местна власт, които трябва да се проведат през есента на 2019 г. Цветанов е отбелязал, че в малките населени места личноста е водеща и за това от сега трябва да се мисли за безспорни кандидати за кметове и общински съветници. Председателят на парламентарната група на ГЕРБ е похвалил кмета на Търговище Дарин Димитров, който се справял добре и жителите на общината виждат това. Цветанов призова всички от партията „трябва да сме всекидневно при хората и да работим за решаването на проблемите им“. „Всичко, което ще трябва да се случи, зависи от вас. Натрупахме опит, във всеки следващ парламент сме по-добри и с по-добра експертиза\", заключи Цветанов.", "date": "2017.09.17", "title": "Цветан Цветанов: Всички са срещу нас, но ставаме все по-добри"}
{"url": "http://clubz.bg/58439-eto_kyde_raboti_prezidentyt_radev_snimki", "text": "Администрацията на президента се включи в инициативата Европейски дни на наследството – 2017 г. и за поредна година отвори врати за граждани. Това е първото допускане на граждани в сградата за мандата на новия президент Румен Радев. Държавният глава прие лично първите гости в Гербовата зала на „Дондуков“ 2. \"Президентът като обединител на нацията и равно отдалечен от останалите власти е призван да търси съгласие и консенсус по най-важните теми от дневния ред на нашето общество\", каза Румен Радев пред първите посетители. \n\tГостите на президентската институция имат възможност да разгледат Гербовата зала на „Дондуков“ 2, кабинетите на президента Румен Радев и на вицепрезидента Илияна Йотова, Огледалната зала и Президентската библиотека.  ", "date": "2017.09.17", "title": "Ето къде работи президентът Радев (СНИМКИ)"}
{"url": "http://clubz.bg/58441-shturcite_stanaha_pochetni_grajdani_na_sofiq", "text": "Една от първите български рок групи - \"Щурците\", от днес са вече почетни граждани на град София. Това реши на своя тържествена сесия на днешния празник на града Столичният общински съвет. Председателят на Съвета Елен Герджиков заяви: Именно в София Кирил Маричков, Петър Цанков, Петър Гюзелев и Веселин Кисьов създават \"Щурците\" през далечната 1967 г. В най-силните си години групата е в състав Кирил Маричков, Валди Тотев, Петър Гюзелев и Георги Марков. Пеци Гюзелев почина през 2013 г. Маричков, Кръпката и Богдана пеят за Петър Стоянов Сред другите, наградени днес със званието \"Почетен гражданин на София\", са директорът на Френския културен институт Гийом Робер, бившият председател на Столичния общински съвет Владимир Кисьов, зам.-председателя на БАН проф. Васил Николов и доскорошните посланици на Холандия и Казахстан Томас ван Орсхот и Тимертай Избастин. Награден е и женският хор „Христина Морфова“ при Народно читалище \"Д-р Петър Берон“, който тази година чества 80-годишнина. Балет \"Арабеск\" пък празнува половин век юбилей и също получават званието. Значката на София пък бе връчена на проф. Ива Петкова – шеф на клиниката по офталмология, и д-р Александър Оскар – лекар в клиниката по очни болести, и двамата от Александровска болница.", "date": "2017.09.17", "title": "\"Щурците\" станаха почетни граждани на София"}
{"url": "http://clubz.bg/58440-foo_fighters_%E2%84%969_motorhed_izpylnqvat_bijtyls_sys_saunda_na_adel", "text": "Деветият студиен албум на Foo Fighters – Concrete And Gold излезе. Той е продукт на Вирджиния Рекърдс/Sony Music. Албумът е наличен в онлайн магазин, на CD и двоен винил. Дейв Грол е Реймънд на рока - любим идиот (видео)", "date": "2017.09.17", "title": "Foo Fighters №9: \"Моторхед\" изпълняват \"Бийтълс\" със саунда на... Адел"}
{"url": "http://clubz.bg/58445-elektronnoto_upravlenie_dosega_samo_novi_kompyutri_i_softuer", "text": "За последните десет години - от влизането на България в ЕС през 2007 г. досега, голяма част от проектите за електронно управление са включвали само купуване на хардуер и софтуер без ясна цел. Това заяви пред БНР днес шефът на Държавна агенция \"Електронно управление\" (ДЕАУ) Росен Желязков. Повечето проекти са реализирани с грантови средства и по неговите думи Купуването на техника и софтуер по никакъв начин не е обслужвало дигитализирането на административните услуги като цяло, а по-скоро нуждите от по-добро оборудване за офисите. Според него по тази причина е необходимо да се отпускат средства за е-управление само когато администрациите мога да докажат, че имат за цел постигане на конкретен резултат. 12 хартиени справки от администрацията отиват в историята. Ето кои Желязков припомни, че до края на годината всички администрации трябва да се включат към междурегистровия обмен на данни, най-малко заради обявените вече 12 удостоверителни услуги, които трябва да отпаднат на хартиен носител. Но има проблем - в много институции голяма част от данните са на хартия, а регистрите са непълни. По неговите думи вече се работи за дигитализирането на тези хартиени масиви. Шефът на ДАЕУ подчерта, че макар работата по електронното управление да върви с пълна скорост и с основен приоритет улесняването на гражданите, процесът ще изисква много законодателни промени и ще е дълъг и бавен.", "date": "2017.09.17", "title": "\"Електронното управление\" досега - само нови компютри и софтуер"}
{"url": "http://clubz.bg/58431-momcheto_chudo_na_avstrijskata_politika", "text": "Висок, загорял и само на 31 години. Австрийската изгряваща политическа звезда Себастиан Курц излъчва увереност, докато върви под звуците на поп музика към централния площад на Грац и има защо, пише АФП. \"15 октомври е нашият шанс да променим тази страна\", казва Курц на предизборния митинг във втория по големина австрийски град. Носи бяла риза, без вратовръзка, с марков костюм, който му пасва идеално. \"И за да сме честни, скъпи приятели, е време за промяна\", добавя той. Курц се подготвя да стане най-младият премиер в Европейския съюз след изборите, които са след месец в 8,75-млн. Австрия. След като оглави дясноцентристката Австрийска народна партия през май, Курц я ребрандира - в тюркоазено - като свое \"собствено\" движение и обеща \"нов стил\" в политиката. На 27 години Себастиан Курц стана външен министър на страната, а на 30 взе цялата власт в Австрийската народна партия (АНП). Всъщност, партийният елит отдавна му я беше предоставил. На 10 май отслабеният вицеканцлер и партиен шеф Митерленер подаде оставка. Курц междувременно условията, а влиятелните местни партийни шефове от неговата партия ги изпълняват: на изборите АНП да се яви под името \"Листа на Себастиан Курц - Новата народна партия\"; нейният нов шеф да съставя националната избирателна листа и да може да блокира с вето местните листи. Курц ще определя самостоятелно правителствения екип. Според някои наблюдатели той иска да създаде движение, подобно на това на Еманюел Макрон във Франция, но с предимствата на партийния апарат зад гърба си. Той остави правителствената коалиция на партията му със социалдемократите на канцлера Кристиан Керн да се разпадне  и предизвика избори.  Сега АНП - въпреки че името ѝ отсъства от предизборните плакати на Курц - води пред другите две основни партии в социологическите проучвания с около 9 на сто. Прякорът на Курц е \"wunderwuzzi\", т.е. \"някой, който ходи по вода\", обяснява политическият анализатор Томас Хофер пред АФП. Нарича го най-талантливият политик на Австрия след Йорг Хайдер през 80-те и 90-те години на 20 век. Призивът на Курц за промяна е забележителен, отбелязва АФП, като се има предвид, че самият той е част от политическото статукво, което иска да разтърсва. Бившият лидер на младежкото движение в партията е в правителството от 2011 г., а самата АНП е на власт от 30 години - почти толкова, колкото са годините на Курц. Част от успеха на момчето -чудо на австрийската политика е заради твърдата му линия по отношение на имиграцията и тя привлича избиратели, които доскоро гласуваха за крайнодесните. Курц си преписва заслугата като външен министър за затварянето на Балканския маршрут за мигрантите през 2016 г. Сега той иска да отреже социални придобивки на мигрантите, дори и тези, които идват от други държави- членки на ЕС. Той влиза в нишата на Партията на свободата, която миналата година беше близо до спечелването на президентския пост. Много от политиките на двете партии и дори техните слогани са почти идентични. В отговор Партията на свободата тръгна наляво по различни социални въпроси. \"Виждам, че Курц се превръща в мой фен\", каза лидерът на партията Хайнц- Кристиан Страче по време на единствения дебат между него, Курц и премиера и лидер на социалдемократите Кристиан Керн. Партията на свободата обаче съвсем не е извън играта, напомня агенцията. За да стане канцлер, Курц трябва да направи коалиция с нея след две последователни и неуспешни \"големи коалиции\" с лявоцентристката Социалдемократическа партия. За последно това е ставало през 2000 г., когато начело на Партията на свободата беше Хайдер, който всяваше неприятни чувства в Европа. Този път вероятно подобна коалиция ще направи много по-малко впечатление - от една страна заради омекотяването на посланията на Партията на свободата, от друга защото в Европа тези съюзи с популистки, несистемни партии вече са все по-чести. Другият вариант е нова голяма коалиция между АНП и социалдемократите. Според Курц партията, която е на първо място, трябва да получи мандат да направи правителство с формацията, с която тя може да бъде постигната.", "date": "2017.09.17", "title": "Момчето-чудо на австрийската политика"}
{"url": "http://clubz.bg/58444-sting_ujilvane_bez_protivootrova_snimki", "text": "След разпродадените и преминали с огромен успех концерти от световното турне   в Северна Америка, Южна Америка, Мексико и Европа, Стинг ужили и София със сладката болка на своята музика в съботната вечер на 16 септември. Певецът отново напълни отреденото му място ( ). За голяма изненада на все още не съвсем пълната зала точно в 20 часа Стинг се появи на сцената без никакви тържествени обявления, специални прожектори, падащи завеси и други превземки. Просто каза „Добър вечер!“ и запя прочувствената акустична балада за надеждата   – а към него се присъедини и синът му Джо Съмнър – великолепно! Това обаче още не беше началото на концерта. Щом песента свърши, Стинг се прибра обратно зад кулисите, а синът му Джо остана да подгрява публиката през следващите 36 минути. Джо Съмнър – певец и китарист на 40, е вече леко побелял и прилича много на баща си и като външност, и като глас, и като музикални предпочитания, ако съдим по това, което изпълни. ( ) Феновете на Стинг посрещнаха и изпратиха Джо Съмнър доста благосклонно, може би заради приликата с баща му, а може би просто от добро възпитание. Моето мнение е, че той пише хубави песни и ги изпълнява добре, но твърде много напомня на баща си, което не е полезно за творческата му индивидуалност. След кратка пауза, 15 минути преди 21 ч. на сцената излезе и Стинг, в добрата музикална компания на Доминик Милър ( ), Джош Фрийз ( ) и Руфъс Милър ( ). Като специални гости с тях бяха Джо Съмнър ( ) и Пърси Кардона ( ). Започнаха с песен на „Полис“ –   и до края на шоуто час и 40 минути по-късно чухме общо 9 парчета на бандата, още толкова от солокариерата на Стинг, както и едно парче на Дейвид Боуи, което изпълни Джо Съмнър. Албумът  , на който е кръстено турнето, бе представен с три песни: най-нежната –  ( ), най-твърдата –   и  . За разлика от концерта през 2011-а на Герена, този път чухме музиката на Стинг в автентичния ѝ вид ( ), без симфоничния грим и оркестровите разкрасителни процедури, към които музикантите обикновено прибягват във времена на творчески кризи. Концертът снощи обаче със сигурност е доста различен от това, което показа Стинг в НДК ( ) и в Несебър ( ), въпреки че две трети от песните са същите като край морето преди 11 години. С времето, личните си предпочитания и според музикантите, с които пътува, без да се променя кардинално, звученето на песните не остава неизменно и често крие приятни изненади. В случая такава освежаваща роля имаше включването на акордеона. Освен това пред публика Стинг се отдава и на по-дълги импровизации, отколкото можем да срещнем в албумите му. Друг голям плюс на тази група е динамиката – умението на музикантите да свирят тихо, когато песента го изисква – да накарат публиката в едни моменти да замре с притаен дъх, а в други да крещи и подскача. ( ) За разлика от поп звездите и сюблимната еманация на техните кристални копнения – „Евровизия“, обикновено в рока и конкретно в концертите на Стинг важна е само и единствено музиката. Ролята на сценичното осветление е сведена почти само до създаване на атмосфера и акцентиране върху един или друг член на състава, в интерес на музикалното въздействие. Облеклата, както винаги, бяха всекидневни. Въпреки че всички рокаджии са толкова скромни, правилото е следното: рокът поставя на първо место музиката, попът – външния вид. Стинг е много силен в умението си да поддържа интереса на публиката – с изненадващите смени на посоките и нови търсения през годините, с неочаквани мелодични, ритмични и хармонични ходове в отделните песни, а също и по време на концертите си, както се убедихме снощи от драматургията на шоуто. Това става по различни начини. Средно през десетина минути той успяваще без никакви усилия да накара публика да пее/скандира в хор различни мотиви като „и-йоо-йо“ в   или „Рооооксан“ в  . В тази своя емблематична композиция ( ) Стинг е внедрил безсмъртния хит на Бил Уидърс   така, сякаш двете много различни песни винаги са били едно парче. И отново цялата зала се включи с  … За поддържане на интереса е важна и последователността на песните в концерта, която ( ) въздейства силно. В някои случаи между отделните песни нямаше паузи – и някои от звучат като естествено продължение – когато финалните акорди на едното парче са съобразени с началните на следващото. Ефектът е сякаш слушаме сюита. Може би най-добре това се получи с класически отнесения, затихващ като изчезващ спомен акустичен мотив във финала на   и взривния старт на   – хардрок парче с тежък китарен риф от последния албум. В такива контрасти се крие и голяма част от успеха на някои от най-великите рокхитове ( …) Четвъртият концерт на Стинг у нас приключи тихо и тъжно с   – напомняне колко крехки сме ние хората и колко важна е за нас надеждата – например надеждата, че Стинг ще дойде и пети път в България. Защо противоотрова срещу неговата музика няма открита – тя действа безотказно. .", "date": "2017.09.17", "title": "Стинг: ужилване без противоотрова (СНИМКИ)"}
{"url": "http://clubz.bg/58369-v_parlamenta_ne_spazvat_zakonite_samo_gi_pravqt", "text": "Депутатите не спазват законите. Само ги правят. Това е един от изводите от първите дни на новия политически сезон. В четвъртък, 14 септември, изтече тримесечният срок, в който според закона за референдумите парламентът трябваше да се произнесе с решение по допитването, свързано с избирателната система. На този референдум около 2,5 млн. избиратели поискаха мажоритарен вот за депутати и намаляване на партийните субсидии, а около 2 млн. подкрепиха задължително гласуване. Около 12 хил. гласа обаче не дсотигнаха, за да бъдат резултатите от референдума задъжлителни за парламента. Мажоритарното гласуване отново в парламента. За 10 дни Решение, разбира се нямаше. Обясненията биха могли да се търсят в няколко посоки. Първата - обичайно депутатско нехайство. Втората - страх да се излезе пред избирателите и да им се каже в прав текст, че тяхната воля няма никакво значение. Нищо, че 2,5 млн. гласа няма нито една партия в настоящия в парламент. От ГЕРБ се опитаха да обяснят, че са внесли промени в Изборния кодекс, които въвеждат мажоритарен вот, но те не са били подкрепени от останалите партии. Това според някои от управляващите би могло да се приеме като произнасяне на парламента. Дори да приемем, че това е така обаче, остава въпросът с другите две теми от референдума - партийните субсидии и задължителното гласуване. Факт е, че най-важният въпрос бе този за мажоритарния вот. Факт е, че ако този вот бъде възприет, това ще преобрази българската политика, защото ще се установи реална връзка между избиратели и депутати. А партийните централи и техните олигархични кукловоди ще трябва да се откажат от голяма част от властта си в полза на избирателите. Именно за това всички партии и гравитиращите около тях експерти са против този вот, демонстрирайки безпрецедентен консенсус. Формално обаче парламентът трябваше да прояви някаква активност и по другите теми. Ако не от друго, то поне от елеменатрно уважение към закона. На 3 септември пък изтече срокът, в който депутатите трябваше да изберат своите представители във Висшия съдебен съвет. Тежките пазарлъци по тази тема обаче продължават и нищо чудно политическата квота във ВСС да продължава да бъде незапълнена дори след изтичането на мандата на настоящия съвет. Събирането на мнозинство от 2/3 около \"правилните\" кандидати и далеч по-важен въпрос. Какво тук значи някакъв си закон и някакъв си срок, записан в него. Парламентът бави избора на членове на ВСС - търси се мнозинство Депутатите няма как да очакват, че обикновените граждани ще уважават закона, след като те самите не го правят. Няма как да очакват и нещо друго, освен презрение от своите избиратели. Парламентът бави избора на членове на ВСС - търси се мнозинство", "date": "2017.09.17", "title": "В парламента не спазват законите. Само ги правят"}
