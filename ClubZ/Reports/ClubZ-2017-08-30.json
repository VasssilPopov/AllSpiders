{"url": "http://clubz.bg/57759-iznenada_gazprom_otchete_80_spad_na_pechalbata", "text": "Руският концерн \"Газпром\" отчете свиване на печалбата си с близо 80% за второто тримесечие  - от 244.8 млрд. рубли за същия период на 2016 г. до 48 млрд. рубли (817,3 млн. долара).  Основните загуби са свързани със засилването на позициите на еврото и долара през последните месеци, които сериозно оскъпяват плащанията на руския енергиен монополист по дълговете му.  По голямата част от тях са към чуждестранни компании и са деноминирани именно в тези две валути. \"Газпром\" има проблем. Но не в България, а в Турция Нетната загуба от обменни курсове е около 140 милиарда рубли в сравнение с печалба от над 150 милиарда рубли за 2016 г.  Нетният дълг на \"Газпром\" е скочил с 18 на сто през първите шест месеца на годината до 2,29 трилиона рубли към 30 юни. В същото време енергийният гигант обяви, че прави оценка на въздействието на новите санкции на САЩ върху работата си.  ЕК: Глоба за \"Газпром\" още е възможна, но предпочитаме сделка Съгласно рестрикциите всяко физически и юридическо лице, което има дейност на американска територия, подлежи на ограничения, включително блокиране на авоари, ако участва в проект, с който се предвижда износ на руски енергийни ресурси зад руската граница и в който има участие на руска компания. ЕК: Глоба за \"Газпром\" още е възможна, но предпочитаме сделка", "date": "2017.08.30", "title": "Изненада! \"Газпром\" отчете 80% спад на печалбата"}
{"url": "http://clubz.bg/57733-rusnacite_zad_granica_se_opylchvat_na_putin", "text": "По инициатива на живеещия в Берлин руски социолог и публицист Игор Айдман група руснаци, които също са се преселили в Германия, е решена  да се бори срещу намесата на Кремъл в личния и обществения им живот. За целта през идните седмици ще се основе форум на руски говорещите европейци в Германия. В декларацията на организационния комитет се посочва: “Ние, руски говорещите граждани в Германия, сме възмутени от това, че представители на Путиновите властови структури правят опит да говорят от наше име.” При това Кремъл се уповавал на широка манипулативна мрежа. С оглед на предстящите общи избори в Германия (насрочени за 24 септември т. г.) агитационната активност на тези организации значително се е увеличила. Силно завишени са и тиражите на пропагандните им материали. Те са били съорганизатори на “руските конгреси” в Магдебург и Бад Хомбург. “Някои германски медии са склонни да поставят знак за равенство между руски говорещите граждани в Германия и симпатизантите на Путин. Ние категорично се обявяваме срещу политиката на руските властимащи, които водят информационна война на територията на демократични държави. Ние протестираме срещу диктатурата на Путин, която сложи край  на свободните избори и преследва демократични активисти в Русия”, се посочва в декларацията. Според Игор Айдман тя вече е подписана от стотици, сред които са писателят Владимир Каминер, композиторът Владимир Генин, цигуларят Михаил Ноделман, журналистът Юрий Вексел от радио “Свободна Европа”.  Целта е да се основе собствена \"мислителница\" със съответния информационен капацитет, уверява Айдман. Той е братовчед на убития през 2015 г. критик на Кремъл Борис Немцов.  ", "date": "2017.08.30", "title": "Руснаците зад граница се опълчват на Путин"}
{"url": "http://clubz.bg/57736-melaniq_v_teksas_shte_pomagam_s_dejstviq_ne_samo_na_dumi_snimki", "text": "Тексас, Луизиана и други части на САЩ ще усещат последиците от урагана Харви още месеци наред и дори в идните години. Това се казва в изявление на първата дама на САЩ Мелания Тръмп. Тя придружи президента Доналд Тръмп при посещението му в щата Тексас, опустошен от природното бедствие. 1,7 милиона души са получили заповед за напускане на домовете си заради последствията от Харви, отбелязва съпругата на Доналд Тръмп. Първата дама на САЩ казва още, че иска да предложи помощта си не само на думи, но и чрез действия, но в изявлението не се казва в какво конкретно ще се изразява нейната помощ. Доналд Тръмп вече заяви, че за ликвидирането на последствията от Харви ще бъде необходима рекордна за цялата история на страната сума. Той обяви, че се готви да работи с Конгреса за оказване на помощ на пострадалия Тексас и отбеляза, че това ще бъде скъпоструваща задача. Тръмп сподели, че никога не е виждал подобно бедствие и толкова много вода, визирайки наводненията, причинени от Харви. Той определи стихията като най-разрушителния ураган в историята на страната, предаде БТА. Метеоролози вече официално обявиха, че дъждовете, които причини Харви, са най-проливните в историята на САЩ. Днес се очаква Харви да удари за втори път щатите Тексас и Луизиана. На места падналият дуж е над 1000 литра на квадратен метър. Това е годишното количество дъжд, което пада в този район обикновено. Щетите от катастрофалното природно бедствие вече са над 30 милиарда, но много е вероятно да достигнат сумата от 100 милиарда. Преди 12 години ураганът Катрина нанесе разруха в Луизиана за 118 милиарда долара.  Засега жертвите са около 20. Десетки хиляди са загубили къщите си. Над 30 000 души са настанени във временни убежища. Спасителните операции продължават.  ", "date": "2017.08.30", "title": "Мелания в Тексас: Ще помагам с действия, не само на думи (СНИМКИ)"}
{"url": "http://clubz.bg/57737-emil_karanikolov_pak_obqvi_zabrana_na_privatizaciqta", "text": "В началото на новата сесия на Народното събрание ще бъде внесен законопроект, който ще забрани приватизацията на държавни дружества. Това заяви министърът на икономиката Емил Караниколов в ефира на бТВ тази сутрин. Поводът да сподели плановете за забрана на приватизацията бе ситуацията с оръжения завод \"Дунарит\", който държавата иска да си върне като го купи. По думите му няма как одържавяването да е с цел продажба след това - първо защото приватицатията ще бъде забранена, второ - защото заводът бил важен за държавата и трето - защото работниците настояли дружеството да влезе в забранителен списък за приватизация, ако бъде придобит от държавата. Министър Караниколов съобщи за идеята за край на приватизацията още при назначаването си през май. Тогава от ГЕРБ обясниха, че не става дума точно за забрана, а само за спиране на продажбите на обособени части (като случая с Дипломатическия клуб \"Бояна\" - б.р.) и миноритарни държавни дялове. Днес министърът на икономиката, който официално е номинация на \"Атака\" във властта, отново заговори за краен вариант, който ще бъде внесен и няколко пъти повтори, че не е вярно, че държавата е лош стопанин, както се говорело в периода 1997-2001 г. Караниколов обяви три причини, поради които държавата трябва да придобире \"Дунарит\" - заводът няма легитимен собственик, няма как да бъдат сменени управителите на дружеството, а те самите имат обвинения и това значи, че ще бъдат отнет лиценза, както и ангажиментът към работниците - да не останат без работа. Караниколов обяви план за одържавяване на военния завод \"Дунарит\" Министърът потвърди, че заводът е имал 24 млн. лева печалба за миналата година, но и 67 млн. лева кредити, които станали изискуеми. Държавата изкупила тези кредити, за да гарантира, че няма да тръгнат процедури от кредитори, които да поискат например несъстоятелност.  \"Дунарит\" бе сред дружествата, свързани с Цветан Василев и КТБ. Министърът не каза с какви обвинения са управителите на завода. Едно от нещата, с които може да се избегне отнемането на лиценза било да се назначи търговски представител на дружеството. До момента управителите не са казали дали биха го направили, заяви Караниколов. Той подчерта неколкократно, че одържавяването на дружеството не е национализация - при национализация има само два субекта, докато сега \"Дунарит\" ще бъде предложен на публичен търг, на който може да се включи всеки - и ще го получи този, който предложи най-високата цена, на пазарен принцип. Караниколов даде и два примера как държавата се е справила добре като управител на подобни дружества. Той каза, че е обещал на работниците от \"Дунарит\", че държавата ще направи всичко възможно дружеството не просто да работи, а да работи по-добре. Караниколов подчерта, че е ключово заводът да си запази лиценза:", "date": "2017.08.30", "title": "Емил Караниколов пак обяви забрана на приватизацията"}
{"url": "http://clubz.bg/57742-stratfor_s_podpisvaneto_na_dogovora_sys_sofiq_skopie_napravi_probiv_na_balkanite", "text": "Промените и реформите на Балканите трябва да бъдат извършени отвътре. Но, в същото време, е необходима подкрепа от глобалните играчи. Македонското правителство вече извърши огромна работа с подобряването на отношенията със съседите си - с подписването на Договора за приятелство с България, с намерението си да реши спора за името с Гърция и с увеличаването на сътрудничеството си с Албания. Това пише в авторски текст в \"Стратфор\" бившият американски посланик в Белград Камерън Мантър, предава БГНЕС. Заедно с това трябва да бъдат решавани и други важни проблеми като мигрантската криза, намаляването на националистическите прояви, които предизвикват етнически и социални конфликти. И продължава: САЩ дадоха за пример България и Македония Според него \"геополитическите проблеми и етническото напрежение отново изплуват на повърхността на Балканите и създават потенциална опасност за региона\". Той смята, че и \"други страни\" са оставили икономически своя отпечатък в региона. Дипломатът зове и за увеличаване на присъствието на САЩ на Балканите.", "date": "2017.08.30", "title": "\"Стратфор\": С подписването на договора със София Скопие направи пробив на Балканите"}
{"url": "http://clubz.bg/57738-predi_30_godini_stefka_kostadinova_preskochi_sveta", "text": "Днес, 30 август, се навършват точно 30 години от едно историческо за България и за световния спорт събитие - поставянето на непокътнатия и до днес световен рекорд от 209 см на Стефка Костадинова в скока на височина в леката атлетика. Това стана на 30 август 1987 г. по време на второто световно първенство на олимпийския стадион в Рим. Едва 22-годишната Стефка бързо си е осигурила абсолютно превъзходство в дисциплината и побеждава навсякъде. Голямото шоу обаче предстои. Всичко е подбрано като в приказките: мястото - Вечния град, времето - точно на световното първенство, пред погледите на милиони зрители по целия свят. Като магия. Сякаш за да се засили ефекта от предстоящото уникално постижение, атракцията на Стефка се предхожда от един светкавичен световен рекорд в бягането на 100 м. Бен Джонсън взривява трибуните, но на зрителите тепърва им предстои до видят след минути нещо също толкова велико, но много по-трайно. Нещо, което ще остане да блести вече три десетилетия. За да е всичко като по конец, Стефка прави „скока на живота“ пред очите на своя кумир. Миг след кулминацията на вечерта камерите показват на трибуните сред зрителите Сара Симеони, олимпийската шампионка от Москва-1980, която аплодира от сърце момичето, което я боготвори. През последните години в лекоатлетическите среди се заговори за безумната идея старите световни рекорди да бъдат премахнати и да се започне от нулата. Предложиха го хора, които не са бягали, скачали и хвърляли. Спортистите, сред които и Стефка, се опълчиха. Каквото и да се случи, рекордът на Костадинова ще остане в историята. Дори днешните състезатели знаят това.", "date": "2017.08.30", "title": "Преди 30 години Стефка Костадинова прескочи света"}
{"url": "http://clubz.bg/57745-v_alqska_se_gotvqt_da_svalqt_raketite_na_severna_koreq", "text": "В откъснато от света място в Аляска, на близо 240 км от Феърбанкс, се намира последният щит на САЩ срещу междуконтинентални балистични ракети. Скрити под земята, 38 ракети чакат в готовност да свалят всяка заплаха, която не е неутрализирана от островните американски бази, разказва Си Ен Ен. Заради засилващото се напрежение между страната и Северна Корея, до края на годината още шест ракети ще бъдат разположени в \"Форт Грийли\". Комплексът за противоракетна отбрана разполага с технология, която позволява прихващане на приближаваща ракета и унищожаването й във въздуха - единствената такава, разположена на континента. Според информацията на американската Агенцията за противоракетна отбрана от 18 проведени теста, войниците в базата са прихванали целта 10 пъти.  Съливан вярва, че базата е най-добрата възможност за защита на американските граждани, ако потенциална заплаха не бъде унищожена от морските бази на САЩ. Той е внесъл предложение в Конгреса за увеличаване на ракетите до 72, а на прихващачите до 100, както и организиране на повече тестове и тренировки, за да се подобри защитата. Той признава, че успеваемостта за противоракетната програма е 60%, но изтъква, че се повишава с всеки тест. Програмата е струвала на американските данъкоплатци 40 милиарда долара досега, а ако предложенията на Съливан бъдат одобрни, цената ще нарасне още. Скъпа, но необходима защита от непредвидимото поведение на Ким Чен Ун, казва той. Пхенян изстреля ракета към Япония Заради острите реплики между САЩ и Северна Корея тренировките се увеличават, разказват войниците в базата пред Си Ен Ен. Те знаят, че са последната защитна линия и ако има опасност, нямат право на грешки.", "date": "2017.08.30", "title": "В Аляска се готвят да свалят ракетите на Северна Корея"}
{"url": "http://clubz.bg/57744-vijte_koga_shte_sa_vakanciite_i_maturite_na_decata", "text": "Четири ще бъдат ваканциите през годината –   предвижда графикът за почивните дни и ваканциите за предстоящата учебна година, утвърден от министъра на образованието и науката Красимир Вълчев, съобщава МОН. Зрелостниците ще приключат училище на 15 май 2018 г., което ще им даде възможност да се явят на изпити за промяна на оценка по учебен предмет, както и за финална подготовка за държавните зрелостни изпити. Пролетната сесия на  (НВО) след VII клас отново ще са в   Това се налага, за да не се удължава краят на учебната година за учениците от I до VII клас. Държавният зрелостен изпит (ДЗИ) и НВО по  . Втората задължителна матура по  . Двата дни ще бъдат неучебни за всички ученици освен за тези в VII и XII клас. Съобразно графика за почивните дни и ваканциите 25 май 2018 г. ще бъде неучебен за учениците, но присъствен за учителите. Следващата лятна ваканция за учениците от VIII до XI клас ще започне в края на юни 2018 г. Последният им учебен ден ще бъде 29 юни 2018 г. (петък). На 15 юни 2018 г. приключват учениците от V до VII клас, а най-малките в началните училища – на 1 юни 2018 г.", "date": "2017.08.30", "title": "Вижте кога ще са ваканциите и матурите на децата"}
{"url": "http://clubz.bg/57746-milen_keremedchiev_ne_sme_blizo_do_treta_svetovna_vojna", "text": "Напрежението между Северна Корея и Съединените щати достига своя апогей, но не мисля, че светът е близо до трета световна война. Това каза бившият зам.-министър на външните работи Милен Керемедчиев пред бТВ. Коментарът му бе по повод факта, че вчера Северна Корея изстреля далекобойна ракета, която прелетя над територията на Япония. И допълни, че реална заплаха би имало, ако подобна ракета бъде изстреляна към остров Гуам, който е територия на САЩ. Според него корейският лидер Ким Чен Ун прави демонстрация на сила, за да има по-силна позиция на масата за преговори, които ще се водят с посредничеството на Русия и Китай. Според обаче Китай няма \"да изпусне юздите\" на Северна Корея.", "date": "2017.08.30", "title": "Милен Керемедчиев: Не сме близо до трета световна война"}
{"url": "http://clubz.bg/57739-otchet_na_kabineta_ala_valeri_simeonov_triumf_na_borisov_raboteshta_prokuratura", "text": "Какво е направило правителството на ГЕРБ и \"Обединените патриоти\" за първите си три месеца? Поне десет неща, похвали се вицепремиерът Валери Симеонов в ефира на бТВ тази сутрин - но му бе останало време да изброи само пет. Пенсиите ще се качват на два етапа с малко над 11%. Водещият Антон Хекимян отбеляза, че Симеонов описва основно политики на ГЕРБ. Третото постижение според вицепремиера е механизмът за съвместна работа на институциите за задържане на деца в училище. Той бил \"брилянтен\", вече имало създадени местни щабове за работата му. Вицепремиерът обърна внимание и на успехите в сигурността - според него оградата по границата и неуморната работа на граничните полицаи и военни са спрели бежанския поток. А не толкова фактът, че Турция ги задържа от другата страна на границата. Оградата била построена и евтино - едва 170 млн. лева. Хекимян попита кога хората ще получат обещаните полицаи във всяко населено място. Симеонов отбеляза, че ще се обсъжда въпросът за вдигане на заплатите на полицаите и военните, но всичко трябва да става поетапно. И подчерта, че вътрешният министър Валентин Радев е разрешил проблема с униформите. Следващото постижение е в туризма - очертават се 250 млн. лв приходи повече и три месеца не е имало инфекции по морето. Естествено като свое постижение той посочи намаляването на шума по морето.  Не стана ясно коя точно работа на прокуратурата смята за усилена и реална и каква е разликата между преди и сега, откакто е на власт това правителство. Накрая похвали и външната политика на премиера Бойко Борисов: Симеонов се похвали и за \"спасени\" 250 млн. евро в дело с EVN от времето на кабинета \"Орешарски\", което държавата е спечелила.  А опозицията в лицето на БСП в същото време според него е играла ролята на ", "date": "2017.08.30", "title": "Отчет на кабинета ала Валери Симеонов: триумф на Борисов, работеща прокуратура"}
{"url": "http://clubz.bg/57747-djouns_dejvid_djouns_naj_uspeshniqt_ruski_trol_vyv_velikobritaniq", "text": "Стотици хиляди потребители на Twitter четат кремълска пропаганда, разпространявана от предполагаем руски трол, който се представя за привърженик на Партията на независимостта на Обединеното кралство (UKIP), съобщава британският вестник „Таймс“. Анализ на туитовете на профил Дейвид Джоунс ( ) подсказва, че те са публикувани като част от дезинформационна кампания. Профилът е изградил общност от над 100 хиляди последователи, сред които видни представители на десницата във Великобритания. Постовете често са ретуитвани от представители на UKIP, които също имат хиляди последователи. От 2013 година насам този профил е разпространил 130 хиляди туита срещу ЕС, срещу мигрантите, в подкрепа на „Брекзит“ и т.н. Статистически анализ показва, че почти всички туитове са публикувани между 5 ч. сутринта и 5 ч. следобед британско време, което е от 8 до 20 часа московско време. Работещите в прочутата „фабрика за тролове“ в Санкт Петербург е известно, че се трудят на 12-часови смени. В ключови моменти профилът публикува опорните точки на Кремъл – като например посяване на съмнение за руското участие в свалянето на полет MH17 над Източна Украйна през 2014 г., както и обръщането срещу Турция, след като Анкара свали руския изтребител през 2015 г. Киър Гайлс от „Чатъм хаус“ твърди, че профилът е „най-висока класа тролска дейност“. Бен Нимо от дигиталната лаборатория на Атлантическия съвет казва: „Не сме виждали досега профил, който се използва с такъв замах във Великобритания.“ При запитване от „Таймс“ самият профил твърди, че живее в Саутхамптън или на остров Уайт, отрича всякаква връзка с Русия. Определил е обвиненията като напълно измислени и „изцяло клеветнически“, но е отказал няколкото призива да покаже по някакъв начин, че се намира във Великобритания. По време на уикенда Дейвид Джоунс туитва за чудесното време. Но не личи да е напускал дома си, за да се порадва на чудесното време. Вместо това той прекара почивните дни по същия начин, по който прекарва всички останали – да туитва за политика. Неговите туитове най-често се състоят от линк към статия в британски вестник и негов коментар по въпроса. Ретуитовете му са стотици, включително и от политици от десницата. След като американски изследователи проучват със софтуер всичките му тиутове, откриват няколко закономерности. Всички публикации са в рамките на работното време по московско време, броят на туитовете е толкова голям, че изисква отдаване на пълно работно време или пък работа от няколко души на смени. През 2014 г. има увеличение на туитовете за Украйна и Крим. Профилът освен това е обвъзран – чрез взаимно следване, с мрежа от много други профили, които популяризират хаштагове с дневния ред на Кремъл. Избраното име – английско малко име, следвано от цифри – подсказва, че създателят на профила е бързал и е приел предложената от Twitter комбинация. За разлика от хилядите ботове, чиято роля е само да усилват посланията, този профил има за цел да променя позициите на известни политици от британското дясно, с които е влязъл в контакт. Дейвид Джоунс и някои политици често се цитират един друг. Според Киър Гайлс високото ниво на английския език и използваните сравнително сложни аргументи правят този профил „един от най-изпипаните“ прокремълски профили в мрежата. Вчера човекът, който пише от този профил, обяви обвиненията за „скалъпени“ и добави: „Изобщо не съм прокремълски, аз съм просто привърженик на „Брекзит“. Той отказа да разкрие повече за себе си или да потвърди местонахождението си. Снощи той направи профила си частен и вече само одобрени от него потребители могат да четат туитовете му.", "date": "2017.08.30", "title": "Джоунс. Дейвид Джоунс. Най-успешният руски трол във Великобритания"}
{"url": "http://clubz.bg/57754-satrapyt_kim_posreshta_s_ravnodushie_rugatnite_na_trymp", "text": "Изстрелвайки балистична ракета, която прелетя в небето на Хокайдо, най-големия остров в Северна Япония, Ким Чен Ун пое риск, който дори не осъзна, пише авторът. В конкретния случай с жертви, случайни или преднамерени, режимът в Пхенян рискува ответна мярка от страна на САЩ и съюзниците им Япония и Южна Корея. Ким: Следващата мишена е Гуам Той напомня, че наскоро по полуофициални канали Пекин е уведомил Вашингтон, че за Китай е неприемлива каквато и да е превантивна атака и че единственият начин е да се оказва икономически и дипломатически натиск. “Горещ конфликт, в който сега е заложена опасност от ядрен сблъсък в Източна Азия, зависи от инстинкта на самите неуравновесени участници в тази драма”, пише Дзукони, но изразява и надежда, че  .", "date": "2017.08.30", "title": "Сатрапът Ким посреща с равнодушие ругатните на Тръмп"}
{"url": "http://clubz.bg/57743-pyrva_bitka_na_mariq_gabriel_sreshtu_falshivite_novini", "text": "Еврокомисарката ни по дигитална икономика Мария Габриел започва битка срещу фалшивите новини, съобщи EuObserver. Габриел е заявила пред журналисти във вторник в Брюксел, че първата стъпка е да се направи проучване сред гражданите на ЕС и компаниите как трябва да се работи срещу фалшивите новини. Тя ще предложи да започне публична дискусия по темата, а паралелно с това подготвя създаването на специализирана експертна група, която да работи по проблема и да я съветва. Планът на Габриел е през есента да започне да работи експертната група и това да е една от първите инициативи на новата еврокомисарка. По думите й публичната дискусия и експертите могат да очертаят проблемите по начин, по който да се стигне до предложения за законодателство в сферата на превенцията на фалшивите новини.  По думите на еврокомисарката по дигитална икономика \"трябва да е ясно, че онлайн платформите имат отговорности\" - тоест, че мрежи като фейсбук и туитър трябва да работят активно за мониторинг на съдържанието, което се разпространява от потребителите.  Facebook с първа мярка срещу фалшивите новини Мария Габриел зае поста еврокомисар през юли. Тя бе предложена за нов български еврокомисар от кабинета \"Борисов 3\", след като в началото на 2017 г. вицепрезидентката на Еврокомисията и български еврокомисар Кристалина Георгиева напусна поста, за да стане изпълнителен директор на Световната банка.", "date": "2017.08.30", "title": "Първа битка на Мария Габриел - срещу фалшивите новини"}
{"url": "http://clubz.bg/57758-severnokorejci_marshiruvat_na_bi_djijs_iznenadvashto_podhodqshto_video", "text": "Напрежението между Северна Корея и останалия свят, особено САЩ, е сред най-сериозните теми в световните новини в момента. Затова и не е учудващо, че веднага става повод за хумор. YouTube канал публикува монтаж на маршируващи севернокорейски войници на фона на Stayin' Alive на \"Би Джийс\". Песента съвпада с маршовата стъпка - друго не може да се каже, трябва да се види: Любопитно е, че въпреки лековатия тон, хитът на автралийско-британските диско-звезди е всъщност доста сериозен. Твърди го Робин Гибс, автори и изпълнител: Британската сърдечна фондация препоръчва хората, които учат сърдечен масаж, да го правят на ритъма на песента. Изследване е доказало, че 104-те удара в минута на песента са идеални за това човек да стои в оптималните 100-120 компресии на гръдния кош.", "date": "2017.08.30", "title": "Севернокорейци маршируват на \"Би Джийс\"? Изненадващо подходящо (ВИДЕО)"}
{"url": "http://clubz.bg/57741-gerb_botevgrad_kym_borisov_otstranete_predsedatelq", "text": "Председателят на групата на ГЕРБ в Ботевград Цветан Цолов написа писмо до премиера и лидер на партията Бойко Борисов, в което сигнализира за лошото състояние на местната партийна структира. В писмото се казва, че организацията се обезличава и губи доверие. Като причина Цолов изтъква задкулисната политика на местния партиен лидер Мартин Тинчев с бившия кмет Георги Георгиев. Опълченецът на ГЕРБ продължава да владее Ботевград \"Последният, както е известно, бе отстранен от редиците на ГЕРБ заради едноличния корупционен модел на управление на Ботевград през последните 12 години... Хората в Ботевград още помнят вашето изявление по bTV, с което вие снехте политическото доверие от Георгиев. Това доведе и до отстраняването му от партията. Така хората в нашата община успяха отново да повярват в ГЕРБ. Израз на възстановеното доверие бяха относително добрите изборни резултати на партията на последните местни избори.\" Това се казва в писмото на Цолов. Той призовава Борисов за бързи действия и смяна на Тинчев. Ето пълния текст на писмото:", "date": "2017.08.30", "title": "ГЕРБ-Ботевград към Борисов: Отстранете председателя"}
{"url": "http://clubz.bg/57749-dostavka_na_pica_s_bezpiloten_avtomobil_ford_i_domino%E2%80%99s_zapochvat_testove", "text": "Вечерята да чака пред дома ви, доставена от безпилотен автомобил? Гигантът Ford и веригата Domino’s започват тестове до дни в град Ан Арбър, щата Мичиган. Целта на експеримента е да се провери реакцията на клиентите на иновацията, а не да се изпробват колите без шофьор. Ръсел Уейнър, директор на американския клон на Domino's, базиран в покрайнините на Ан Арбър, казва, че компанията иска да гарантира \"ясна и проста\" доставка за клиентите: В Австралия: робот носи пица по домовете Въпреки че клиентите, които участват в експеримента, нама да се срещат с никого, десетки хора стоят зад всяка доставка. Ескперименталният безпилотен автомобил на Ford все пак ще бъде управляван от инженер, който да гарантира безопасността.  Клиентите ще следят поръчката си чрез приложение и ще използват код, получен като съобщение, за да отворят фурната. Това ще гарантира, че пицата е все още топла. Цялата процедура ще бъде проследена от специалисти, които ще изследват реакциите на хората. Опасни ли са роботите за доставка? Компанията планира да започне масово производство на безпилотни автомобили през 2021 г. През последните години и други компании правят опити да използват безпилотни превозни средства за доставки на стоки. Domino's имат опит с използването на дронове. През юни пък британският онлайн супермаркет Ocado представи прототип на безпилотен ван, който ще се използва за доставки на къси разстояния. Опасни ли са роботите за доставка?", "date": "2017.08.30", "title": "Доставка на пица с безпилотен автомобил? Ford и Domino’s започват тестове"}
{"url": "http://clubz.bg/57756-transseksualni_shte_mogat_da_ostanat_v_armiqta_na_sasht_zasega", "text": "Транссексуалните, които в момента служат в американската армия, ще могат да останат на постовете си засега, обяви военният министър Джеймс Матис. Той заяви, че ще реши окончателно едва след като бъдат публикувани резултатите от проучване на рисковете, което ще бъде проведено от експерти по сигурността и отбраната. През миналата седмица президентът Доналд Тръмп подписа меморандум, който връща забраната трансджендъри да служат във въоръжените сили, отменена от предшественика му Барак Обама през 2016 г. Матис трябваше да реши дали тези, които вече са войници, могат да останат на постовете си. Според меморандума на Тръмп, който последва серия от публикации в туитър през миналия месец, Матис трябва да предложи план за прилагането на забраната до 21 февруари следващата година.  \n\tМатис ще даде и други препоръки, \"включително всички необходими междинни корекции на процедурите, за да се гарантира бойната готовност на армията до публикуване на окончателна политика по този въпрос\". Тръмп: Транссексуални не трябва да служат в армията Освен забраната за наемане на транссексуални в армията меморандумът забранява държавно финансиране на операции за промяна на пола, освен ако не са необходими за защита на здравето на човек, който вече е започнал процедурите. Активисти за правата на транссексуалните обявиха, че ще оспорват решението на президента в съда.", "date": "2017.08.30", "title": "Транссексуални ще могат да останат в армията на САЩ. Засега..."}
{"url": "http://clubz.bg/57753-prezidentyt_svikva_ksns_za_borbata_s_korupciqta", "text": "Президентът Румен Радев ще свика на 9 октомври 2017 г. заседание на Консултативния съвет за национална сигурност (КСНС).  Това съобщиха от прессекретариата на държавния глава. Темата на заседанието ще бъде създаване на работещ модел за борба с корупцията. Това е вторият КСНС, свикан от Радев. И ГЕРБ, и БСП вече имат свои идеи за законови текстове за борба с корупцията.  Министерството на правосъдието публикува за обществено обсъждане проект на антикорупционен закон. Според него единен независим антикорупционен орган ще проверява декларациите за имоти и интереси и за несъвместимост на лицата, заемащи висши публични длъжности. На практика той ще съвмести задълженията на комисията за конфликт на интереси, тази за незаконно придобито имущество, БОРКОР към Министерския съвет, части от Сметната палата и ДАНС. При установено несъответствие в размер над 5000 лв. органът ще праща материалите на данъчните, а при разминаване с над 20 000 лв. - ще образува проверка на цялото имущественото състояние на лицата. Ако обаче при проверката се установи, че не могат да бъдат доказани несъответствия между имотите и доходите от над 150 000 лв., веднага на разследвания ще се предявява съдебен иск за отнемане на незаконно придобитото имущество. Сигнали могат да се подават и от граждани. За разкриване на незаконно придобито имущество ще се използват и СРС. Антикорупционният орган ще се самосезира по анонимни публикации в медии От БСП обаче са против създаването на новия орган да стане чрез обединяване на сега съществуващи структури. Лидерът на партията Корнелия Нинова заяви, че  това представлява опит на изпълнителната власт да овладее новия орган. От БСП смятат, че той трябва да бъде създаден, като се извади от ДАНС дирекцията, която се занимава с борбата с корупцията. Според предложенияра на БСП председателят на новото звено ще се назначава от президента, а членският състав - от парламента с мнозинство от 2/3. И ГЕРБ, и БСП обаче са единодушни в едно - органът няма да може да работи по анонимни сигнали. Подобна възможност бе заложена в проекта на екипа на вицепремиера Меглена Кунева, който в миналия мандат така и не успя да бъде окончателно приет от парламента. Очаква се новият закон за борба с корупцията да бъде приет до края на годината, за да може това да бъде отразено в началото на следващата година в мониторинговия доклад на ЕК.", "date": "2017.08.30", "title": "Президентът свиква КСНС за борбата с корупцията"}
{"url": "http://clubz.bg/57740-vicepremier_za_flaga_na_dnr_na_shipka_sbyrkanqci_kolkoto_iskate", "text": "Така вицепремиерът Валери Симеонов коментира демонстрантите на върх Шипка, опънали знаме на установената незаконно в Украйна Донецка република.  Той заяви, че е познал жената, която държи флага: Той самият се върна от посещение в Украйна, където се срещна с местни българи и получи подарък за България - бастун на даскал Ботьо Петков, подарен някога от сина му - Христо Ботев. Валери Симеонов получи бастунчето на даскал Ботьо Петков Преди това Симеонов за пореден път коментира акциите на морето, които разбуниха духовете в разгара на туристическия сезон. Той първо похвали за пореден път всички институции, които поведе срещу шумните заведения по Черноморието. Водещият Антон Хекимян го попита защо е било нужно обаче вицепремиер да бъде там. На въпрос как ще отговори на обвиненията, че е наказал едни, но е прикрил други, Симеонов изсумтя: Той призна, че акцията не е стигнала още изцяло по южното крайбрежие, но посочи, че в Созопол и Приморско също има наказани заведения. От бТВ пуснаха кратко видео, в което Елена Иванова, председател на Съюза на собствениците в Слънчев бряг, обясни, че промени в бранша са нужни, но не трябва да се правят по този начин \"с пръчката\". Хекимян представи и тезата на някои от протестиращите срещу Симеонов - че Слънчев бряг традиционно е място за купони. Според него основните упреци - защо това се прави по средата на сезона - са неоснователни, защото той е започнал тази си кампания още през май. Хекимян попита дали предварително е говорил със собствениците. Според вицепремиера той е спечелил първата битка от войната.", "date": "2017.08.30", "title": "Вицепремиер за флага на ДНР на Шипка: Сбърканяци колкото искате"}
{"url": "http://clubz.bg/57750-nevolq_jivotyt_se_izmerva_po_broq_pyti_v_koito_ti_spirat_vodata", "text": "Десетки квартали в източната част на столицата отново остават без топла вода за половин месец – от снощи до 11 септември.  От „Топлофикация София“ изтъкват същата причина, каквато ни сервираха и през май - голямата авария през февруари.  Тогава, впрочем, също нямаше вода с дни наред, и то в най-студения период.  Поредният двуседмичен режим се налага, тъй като дружеството монополист не може да довърши строително-монтажните работи по реконструкцията на авариралия през зимата магистрален топлопровод. Става въпрос за ремонт на общо 20 км, което предизвика вълна от критики и насмешливи коментари.  Кои части на София остават без топла вода в полунощ? Политологът Огнян Минчев се възмути: „За трети път тази година. Ходил съм в наистина много страни - и на изток, и на запад. Такава свинщина няма никъде, никой не е чувал за подобно безобразие. Освен всичко друго - без всякакво предупреждение. На следващите кметски избори в София няма да гласувам за никакъв кандидат, който не поеме категоричния ангажимент да приключи с тази свинщина през първата година на мандата си. Ще ви припомня за това, когато дойде време.“       Шефът на кабинета на президента Румен Радев – Иво Христов, с тъга разби всички философски възгледи: „От опит се убедих: животът не се измерва по броя вдишвания, а по броя пъти, когато ти спират водата.“     Авторът от „Не!новините“ Самуил Петканов пък се хвали: „Топлофикация София ЕАД ми оставиха топлата вода срещу реклама във фейсбук.“      За някои столичани обаче чашата със студена вода преля, когато им спряха и тока.  Бъдещият шеф на БНТ Константин Каменаров се почуди: \"Няма топла вода..., но за сметка на това спряха и тока!!! Май сме в пограничен район?!\" Спортният коментатор Камен Алипиев също изригна:      Българската писателка и дипломатка Леа Коен заключи, че в една българска къща в елитен квартал трябва задължително да има бойлер и газена лампа.", "date": "2017.08.30", "title": "Неволя: Животът се измерва по броя пъти, в които ти спират водата"}
{"url": "http://clubz.bg/57755-menda_stoqnova_taksa_smet_shte_se_povishi_no_ponosimo", "text": "Нов начин за определяне на такса \"Смет\" за фирмите и гражданите ще обсъди следващата седмица ГЕРБ в рамките на Закона за местните данъци и такси, обяви пред БНТ председателят на бюджетната комисия в Народното събрание Менда Стоянова.  В правителствения проект, одобрен от работодателите и синдикатите, се предвижда таксата да се определя според количеството отпадъци. Промените предвиждат тя да се плаща за три услуги - събиране и транспортиране на битовите отпадъци, третирането им и поддържане на чистотата на територията за обществено ползване в населени места. Новият политически сезон ще започне с усъвършенстване на данъчните закони, но без промени на ставките. Тя допълни, че още от догодина учителските заплати ще бъдат увеличени с 20-25%, а за три години те ще бъдат удвоени. \n\t ", "date": "2017.08.30", "title": "Менда Стоянова: Такса смет ще се повиши, но поносимо"}
{"url": "http://clubz.bg/57748-nezavyrshenite_knigi_na_pratchet_premazani_s_valqk", "text": "Незавършените книги на сър Тери Пратчет бяха унищожени с парен валяк съгласно волята на покойния писател. Харддискът, на който са били текстовете, бе прегазен на панаира „Грейт Дорсет Стийм“ дни преди откриването на изложба, посветена на живота и работата на автора, предава „Гардиън“. Пратчет, прочут със сатиричната си поредица от Света на Диска, почина през март 2015 г. след продължителна битка с болестта на Алцхаймер. След смъртта му Нил Геймън, дългогодишен негов приятел и колега, заяви пред „Таймс“, че Пратчет пожелал „всичко, по което е работил непосредствено преди смъртта си, да бъде отнесено заедно с компютрите му, да се сложи на средата на пътя и да го прегази валяк“. В петък Роб Уилкинс, който ръководи наследството на Пратчет, написа в туитър, че „предстои да изпълни задължението си към Тери“. Съобщението бе придружено със снимка на харддиска. Малко по-късно дойде и следващ туит – на който устройството вече е на парчета. Сега артефактът ще бъде показан в голяма изложба, която се открива на 16 септември в музея „Солсбъри“. „Тери Пратчет: Неговият живот“ ще може да се види от 16 септември до 13 януари догодина. Автор на повече от 70 романа, Пратчет бе диагностициран с болестта през 2007 г. Той бе активен застъпник на евтаназията – сред дейностите му по темата беше лекцията „Ръкостискане със смъртта“ от 2010 г., както и документалният филм на Би Би Си „Тери Пратчет: избор да умреш“. Пратчет пишеше и издаваше активно до смъртта си през 2015 г., към края на живота си с помощта на съавтори. Посмъртно бяха публикувани две книги – „Дългата земя“ (със Стив Бакстър) и „Короната на овчаря“, последната история от Света на Диска.", "date": "2017.08.30", "title": "Незавършените книги на Пратчет премазани с валяк"}
{"url": "http://clubz.bg/57751-prebiha_svidetel_v_deloto_sreshtu_cenko_chokov", "text": "Свидетел в делото срещу бившия вече кмет на Галиче Ценко Чоков бе нападнат и пребит в центъра на селото, съобщи БНТ. Емил Минков, по професия земеделец, бил нападнат, когато тръгвал на работа от дома на майка си. Тя видяла всичко, но не могла да се намеси, тъй като е трудноподвижна. Свидетели на побоя станали и други жители на селото. Минков е с фрактура на черепа и е с опасност за живота. Настанен е в болницата в Плевен. Според близките му причина за нападението е предстоящото през септември дело срещу бившия местен наместник Ценко Чоков. Съд прекрати мандата на Ценко Чоков Минков е сред свидетелите. Той е щял да опише как Чоков и синът му запалили две техни коли и трактор. Според други обаче инцидентът не е свързан с Чоков.  Твърди се, че побоят е бил извършен от охранител от същата фирма, която се грижи и за сигурността на имотите на Чоков, докато е в ареста. По случая е образувано досъдебно производство.", "date": "2017.08.30", "title": "Пребиха свидетел в делото срещу Ценко Чоков"}
{"url": "http://clubz.bg/57757-aej_bylgariq_kakvo_stana_s_konkursa_za_mqstoto_na_bojidar_dimitrov", "text": "Асоциацията на европейските журналисти в България изрази възмущение от поредната проява на директора на Националния исторически музей Божидар Димитров. В отговор на въпрос на \"Дневник\" за преместването на църква в двора на музея и дали това няма да доведе до унищожаване на паметници, Димитров казва: АЕЖ-България определя това като \"крайно непристойно държание\". АЕЖ-България припомня, че усещането за недосегаемост у Божидар Димитров си има обяснение, защото той от 16 години е на този пост: Край на ерата „Божидар Димитров“ в НИМ? Обявен е конкурс за директор \"И тъй като нашата асоциация е съставена от журналисти и за нас е естествено да задаваме въпроси, се обръщаме към Министерството на културата, принципал на Националния исторически музей, със следното питане: „Какво се случи с конкурса за директор на НИМ? Припомняме, че такъв конкурс беше обявен в началото на годината, а срокът за подаване на кандидатури изтече на 22 март. Защо пет месеца по-късно конкурсът не е приключил и не се споменава нищо на тази тема?\"   Предлагаме ви пълния текст на позицията без редакторска намеса:", "date": "2017.08.30", "title": "АЕЖ-България: Какво стана с конкурса за мястото на Божидар Димитров?"}
