{"url": "http://clubz.bg/58148-ostavki_valqt_v_botev_plovdiv_predi_macha_s_levski", "text": "Четирима управници на \"Ботев\" (Пловдив) са афиширали намерение да подадат оставки по време на днешното общо събрание на \"Сдружение Ботев (Пловдив)\", което притежава акциите на клуба. Президентът Ангел Палийски, шефът на сдружението Апостол Апостолов и членовете на управата Борис Гиздаков и Теодор Бочев са готови да си тръгнат. Палийски не е присъствал лично, от негово име е прочетено съобщение, изпратено по имейл. Босът беше в болница. В понеделник ще има заседание на УС, на което ще бъдат разгледани оставките. Както Клуб Z вече ви информира в \"Ботев\" има голямо напрежение между фенове - членове на сдружението, и управници. Запалянковците винят шефовете във финансови злоупотреби. Война в \"Ботев\" (Пловдив), режат гумите на шефски автомобил Засега няма кандидат за акциите на клуба. Бизнесменът Георги Самуилов, който изкара известно време като съсобственик, но после си тръгна, можело да се завърне начело на \"канарчетата\", но само ако акциите не са обвързани с риск от стари дългове. Той бил готов и да помогне за довършването на стадион \"Христо Ботев\". На този етап обаче това са само приказки. Общото събрание на сдружението се проведе часове преди мача от Първа лига \"Ботев\" - \"Левски\", който е от 20 часа.", "date": "2017.09.10", "title": "Оставки валят в \"Ботев\" (Пловдив) преди мача с \"Левски\""}
{"url": "http://clubz.bg/58149-solomon_pasi_vidq_bylgariq_kato_posrednik_mejdu_phenqn_i_es", "text": "България може да изиграе сериозна роля в отношенията на ЕС със Северна Корея. До такъв извод стигна в ефира на Би Ти Ви бившият външен министър и председател на Атлантическия клуб Соломон Паси. Мотивът му: Според бившия дипломат №1  . Паси посъветва властите у нас са вдигнат нивото на посолството на България в Пхенян. Кой точно може да извади Калин Митрев от ЕБВР?  Той коментира и скандала с участието на българския представител в Европейската банка за възстановяване и развитие Калин Митрев в \"Азербайджанската перачница\". Разследванията във водещи европейски медии, сред които \"Гардиън\", стигаха до съпруга на Ирина Бокова, след като се отказа, че той е получил над 400 000 евро чрез азербайджански фирми, пригежавани и управлявани  от подставени лица. Ето кой плати на експерта Калин Митрев 425 000 евро Горанов: Ще пиша на шефа на ЕБВР за казуса \"Митрев\" Соломон Паси подчерта, че вярва на думите на финансовия министър Владислав Горанов, че няма данни за престъпление от страна на Митрев.  Бившият външен министър обаче опроверга версията на Горанов, че държавите не могат да отзовават своите представители в ЕБВР. По думите му каквото и да е решението за съдбата на Митрев, за което съвети не би дал, е неприятно, че България се замесва в такъв скандал.   Ето кой плати на експерта Калин Митрев 425 000 евро Горанов: Ще пиша на шефа на ЕБВР за казуса \"Митрев\"", "date": "2017.09.10", "title": "Соломон Паси видя България като посредник между Пхенян и ЕС"}
{"url": "http://clubz.bg/58110-dobre_doshli_v_severna_koreq_%E2%80%93_svetovna_stolica_na_modata", "text": "Столицата на Северна Корея Пхенян се превръща в световна столица на модата. Ако сте се върнали да прочетете втори път това изречение, тогава сте изостанали – поне според най-гледаната руска телевизия. Докато световните медии са обзети от тираничния лидер на Северна Корея и неговия ядрен арсенал, страната му се радва на „моден бум“, съобщи наскоро репортаж по „Первий“ канал и постави Пхенян „редом до Милано и Париж“. Традиционно, това е поле за мерене на силите между САЩ и Китай – ключовите съюзници на двете корейски държави. Но както и в Близкия Изток, президентът Владимир Путин отстоява и ролята на Русия. „Това е шанс за Москва да се превърне в посредник“, казва коментаторът на „Комерсант“ Максим Юшин, - „за да заздрави позициите си в региона и света“. Въпреки че руското външно министерство заклейми предполагаемия тест на водородната бомба на Ким, веднага след това Путин смекчи тона и каза, че корейците „по-скоро биха яли трева, отколкото да се откажат от ядрените си оръжия“. Руският президент директно посочи Вашингтон и каза, че „подклаждането на военна истерия“ ще доведе само до „планетарна катастрофа“. Русия показва и мускули в региона, успоредно на медийната подкрепа. Страната изпрати близо до полуострова изтребители, които могат да носят ядрени глави. Това стана, когато Южна Корея и САЩ провеждаха съвместно учение. Северна Корея се е зарадвала на руските самолети. От известно време страната се опитва да заздрави връзките с Русия, за да балансира пълната си зависимост от Китай. „Те не се страхуват толкова от Русия“, казва Василий Кашин от Института за далекоизточни изследвания в Руската академия на науките. Дипломатите на Пхенян в Москва вече са включили чара и омайват руснаците да дойдат на екскурзия – дори подчертават своя ядрен арсенал като закрила. Северна Корея е „една от най-сигурните държави в света... за спазващи закона туристи“, обяви представител на посолството при откриването на Севернокорейска туристическа агенция в Русия. „Ядрените оръжия напълно гарантират сигурността и мира на Корейския полуостров“, добави той. Новата туристическа агенция беше обявена точно когато „Первий“ канал излъчваше репортажи от Пхенян, а на журналистката ѝ бе осигурен необичайно лесен достъп до местни хора. Тя не се стърпя и се снима как танцува по улиците и как носи корейски дрехи. Репортажите нямаха нищо общо с всички други новини за глада в Северна Корея. Журналистката нарече Пхенян „град на 1000 ресторанта“, в които обикновените корейци ядат по 15 ястия на едно сядане. Канал „Первий“ не отговори на запитванията за репортажите – защо сега се излъчват и каква е ролята на властите на Северна Корея за тяхната изработка. Но моделът е ясен. По-рано през годината сибирското издание на „Комсомолска правда“ публикува серия от статии във възхвала на Ким Ир Сен, първия лидер на Северна Корея и дядо на Ким Чен Ун. Късата граница на Русия със Северна Корея е точно в Сибир, близо до Владивосток. Главният редактор на вестника Владимир Сунгоркин призна, че статиите са „чиста реклама“, платена от севернокорейска организация, но отказа да назове коя. Подобни статии се появиха в няколко вестника в южния Краснодарски край също. Някои са скептични доколко тази нова стратегия ще помогне на Кремъл. Целта на Северна Корея е „да преговаря директно със САЩ“, казва Василий Кашин. „Те не се интересуват от посредници“. Както и в Близкия Изток, Путин прави поредното си залагане и тук. Ползата не е ясна, а може и да не е сигурна, но той си мисли, че си струва да заложи.", "date": "2017.09.10", "title": "Добре дошли в Северна Корея – световна столица на модата"}
{"url": "http://clubz.bg/58095-majoritarniqt_vot_na_bsp_se_otlaga_za_neopredeleno_vreme", "text": "Законопроектът на БСП за промени в Изборния кодекс, с които да се въведе мажоритарен избор за половината от народните представители, е отложен за неопределено време. Това стана ясно от думите на представители на ръководството на партията пред Клуб Z Законопроектът трябваше да бъде внесен още в края на лятото, но това така и не се случи. Съдбата му е неясна, тъй като в него непрекъснато се правят промени, препоръчани от различни експерти. Засега се знае, че в законопроекта на БСП се запазва минималната квота за регион от четирима народни представители за Народно събрание и шестима за Велико Народно събрание. Предвижда се въвеждане на два вида изборни бюлетини – една за пропорционален избор на кандидатите на партиите и коалициите и отделна бюлетина за мажоритарен избор на кандидатите на партиите и коалициите и на независимите кандидати. Един кандидат на дадена партия може да участва и в двете листи, но само в границите на един многомандатен изборен район. Независим кандидат, издигнат от инициативен комитет, може да участва само в една листа за мажоритарен избор. Промените в ИК предвиждат разделянето на 31 многомандатни райони на подрайони за мажоритарен избор, които трябва да са общо за страната равни на половината от общия брой на народните представители - 120 за Oбикновено Народно събрание и 200 за Велико Народно събрание. Във всеки многомандатен изборен район имa равен брой пропорционални и мажоритарни мандати. Когато избирателят е решил да упражни само част от правото си и е гласувал само за пропорционална или само за мажоритарна листа, гласът му да се счита за валиден. Парламентарният избор се провежда едновременно и за пропорционалните, и за мажоритарните листи в един тур и в един ден. Предвидено е изключение и провеждане на втори тур, когато двама или повече мажоритарни кандидати са получили равен брой гласове. В четвъртък изтича тримесечният срок, в който парламентът би трябвало да се произнесе по референдума за изборното законодателство. Над 2,5 млн. души поискаха всички депутати да се избират чрез мажоритарен вот и намаляване на партийната субсидия, а над 2 млн. се обявиха за задължително гласуване. Около 12 000 гласа обаче не достигнаха за това референдумът да стане задължителен за парламента. Депутатите обаче са длъжни да се произнесат за това дали приемат или отхвърлят неговите решение. Пред Клуб Z представители на ръководството на парламента признаха, че темата не е обсъждана от председателския съвет на Народното събрание. Според някои от тях отхвърлянето на промените в Изборния кодекс, внесени от ГЕРБ, с които се въвеждаше чист мажоритарен вот за депутати, биха могли да се смятат за произнасяне на парламента.", "date": "2017.09.10", "title": "Мажоритарният вот на БСП се отлага за неопределено време"}
{"url": "http://clubz.bg/58139-gilermo_del_toro_sys_%E2%80%9Ezlaten_lyv%E2%80%9C", "text": "The Shape of Water („Формата на водата“) на Гилермо дел Торо триумфира с голямата награда на кинофестивала във Венеция – „Златен лъв“. Заглавието по време на форума бе сред най-ласкаво приетите от критиката, а премиерата бе сред най-запомнящите се изобщо, пише „Дедлайн“. Романтичният фантастичен трилър „Формата на водата“ е с участието на Сали Хокинс, Ричард Дженкинс, Октавия Спенсър и Майкъл Шанън. При получаването на наградата Дел Торо отбеляза, че е първият мексикански режисьор със „Златен лъв“. От сцената той заяви, че е на 52 години, тежи 300 паунда ( ) и е направил 10 филма. С представянето си във Венеция, на най-стария кинофестивал в света, Дел Торо по някакъв начин продължава цикъла, започнал от сънародниците му Алфонсо Куарон и Алехандро Иняриту, които със своите съответно „Гравитация“ и „Бърдмен“ направиха фурор на остров Лидо ( ), а после триумфираха на оскарите. Израелският режисьор Самюел Маоз получи за своя „Фокстрот“ втората по значимост награда на фестивала – голямата награда на журито. Дебютният  на Ксавие Льогран бе удостоен със „Сребърен лъв“, отличието за режисура.", "date": "2017.09.10", "title": "Гилермо дел Торо със „Златен лъв“"}
{"url": "http://clubz.bg/58116-stolyt_na_glavniq_ikonomicheski_syvetnik_na_trymp_se_klati", "text": "Бъдещето на Гари Кон, главния икономически съветник на Доналд Тръмп, в Белия дом е неясно. Според анонимни източници, цитирани от Ройтерс, президентът е гневен, защото Кон, който е от еврейски произход, критикува слабата реакция на Тръмп на расистка демонстрация, която взе човешка жертlа в Шарлотсвил, Вирджиния през август. Според неотдавнашно съобщение на \"Уолстрийт джърнъл\" Тръмп се е отказал да номинира Кон, председател на неговия Икономически съвет, като приемник на Джанет Йелън, председателка на Федералния резерв, централната банка на САЩ. За да заеме днешния си пост, Кон подаде оставка като президент на инвестиционната банка \"Голдман Сакс\". Според единия от източниците на Ройтерс, той е преминал от категорията на недосегаемите в Белия дом към подлежащите на евентуално изхвърляне. Съпругата и дъщерята на Кон са го подтикнали да даде интервю на \"Файненшъл таймс\", в което той заяви, че президентът \"трябва да направи повече\", за да осъди неонацистите и привържениците на превъзходството на белите. Тръмп обвини тях и опонентите им еднакво, след като протест и контрапротест доведоха до сблъсъци, в които загина млада жена.  В интервю за Си Ен Би Си миналата седмица Кон каза, че има отлични отношения с президента, а представител на Белия дом заяви пред Ройтерс, че съветникът е изцяло съсредоточен върху задълженията си, в частност - провеждането на данъчна реформа.", "date": "2017.09.10", "title": "Столът на главния икономически съветник на Тръмп се клати"}
{"url": "http://clubz.bg/58128-zashto_vlastta_lyje", "text": "Въпросът:  всъщност може да бъде разслоен на няколко пласта, според различните заложени смисли. Първият – „Поради что властта лъже?” – е най-лесният пласт; и отговорът е очевиден. Тази власт е първата, която е изцяло, 100 на 100 и напълно отдадена на едно-единствено действие: поглъщането на публични ресурси (власт, природа, пари). Тя няма никакво друго свое основание, нито – намерение. А щом това е така – лъже по необходимост. Няма как да присвояваш, без да лъготиш. Двете неща са свързани по необходимост. Вторият пласт е по-интересен и може да звучи така:  ”. Да вземем примерите от последния месец, отзад-напред. След като в скандала „Азърбейджанската пералня” лъсна българският служител Калин Митрев, властта набързо се затрахова: „Не можем да го уволним, той е служител на ЕБВР”. Даже тържествено пратиха писмо до Европейската банка за развитие, откъдето получиха отговора, който всички запознати вече знаеха: „Този не е наш служител, а – ваш. Вие си го правете, каквото намерите за добре.” Намерението на тази лъжа на властта („Поради что?”) е очевидно: да не бъде закачан Калин Митрев. Интересно е, обаче, какво очакваше да постигне властта с тази си лъжа, след като през цялото време е знаела, какъв отговор ще получи от ЕБВР – а именно, отговор, уличаващ я в лъжа? Следващ пример. Властта много добре знае, че от 2008 година в Брюксел отлежават, одобрени и финансирани, два проекта за магистрала покрай Кресна: тунел; или т.нар. „Източен вариант” с вдигане на магистралата на билото и оставянето на сегашния път за местен. Трети вариант няма и не може да има, тъй като всичко трябва да е построено до 2022 година, а процедурите по избор на трети вариант биха отнели повече. Властта знае това. Но пак – лъже. Имало било още поне три, според нея, варианта. И си иска онзи, при който половината магистрала остава върху стария път. Този проект нито е одобрен в Брюксел, нито – може да бъде. И въпреки това – властта пак лъже. До степен – да тероризира общинския свет на Кресна, който оня ден подкрепи „Източен вариант” (одобрен и финансиран), но впоследствие се подреди зад фантазията на правителството, която никога няма да бъде одобрена. Ясен е, отново, отговорът на въпроса „Поради что властта лъже?”. Първо, няма българска фирма, която да може да пробие този тунел. А от западна трудно се краде. Така отпада тунелът. А „Източен вариант” отпада, защото едно е да строиш половин магистрала, след като си взел парите за цяла (т.е. открадваш половината пари), друго – цялата. Отново е любопитен другият пласт на въпроса: „Какво очаква властта да постигне с тази си лъжа?”. Та нали тя, властта, много добре знае, какво е одобрено в Брюксел и какво никога няма да бъде одобрено – например лансираният от властта вариант „половин магистрала с парите за цяла”? На какво се надява? Че в Брюксел няма да забележат липсата на едни 600 000? Та нали от Брюксел пак ще долети съответният отговор – който ще гласи, горе-долу, следното: „Не ни правете на маймуни, одобрени има два варианта; или правите единия от тях, или връщате парите. А после ще ви осъдим, както направихме с Калиакра и както ще направим с Рила...” Това ще се случи и лъжата ще лъсне, както в случая с Калин Митрев. Аналогичен на Кресна е случаят с Калиакра. Българската държава е депозирала в Брюксел карта със защитени територии. После е разрешила на свои приятели да ги застроява. После е осъдена от Европейската комисия. После договаря построените обекти на приятелските бизнеси да останат, ама повече да не се строи. И изведнъж – властта тръби, че тепърва щяла да прави ново картиране, та да види, къде може да се строи и къде – не. Ще рече: на кои от приятелите на властта ще им бъдат пуснати обектите, а на кои ще се наложи да бъде обещано нещо друго. Няма и не може да има ново картиране. Старото е и остава в сила, бидейки част от договора за присъединяване към ЕС. България вече е осъдена за неговото нарушаване. Никой няма да позволи промяна. Властта знае това. Знае и това, че рано или късно от Брюксел ще пристигне документ, който изобличава лъжата. И все пак – лъже. Отговорът на „Поради что лъже?” отново е очевиден: за да може да уреди строежите на свои приятели. И отново не е ясно, как си представя властта резултата от това лъжене. Нали всичко ще лъсне? Видима с просто око паяжина от лъжи в момента оплита случая с 6-годишното дете-„стрелец”, с чобанина, „признал си” за пожара в Кресна и други подобни. И тук истината ще лъсне и то – в близкото бъдеще. И ще се разбере, че властта лъже. Някой психолог с конспиративни наклонности би казал следното: „Тия нарочно пускат такива лъжи, които веднага да бъдат изобличени, за да свикнат народа, че всичко е лъжа – и той, народът, да престане да иска каквото и да е от властта.” По-просто е. Пред себе си имаме власт-имащи индивиди които, макар алчни, са изумително прости откъм устройство на интелекта. Те лъжат на принципа – „ако мине”. Този път не мина, оня път не мина, ама току-виж – следващият път минало. И сме усвоили едни пари. А ако нещо ни глобят – народът да плаща, както плати за АЕЦ-Белене, за КТБ и за всичко останало. По същата логика, в първите месеци на членството в ЕС чиновници на тройната коалиция криеха в бюрата си писма от Брюксел, търсещи спешни отговори на важни въпроси. Ако мине... Един скри, втори покри, а накрая ЕС спря всички европейски пари за България. Простите хора лъжат тогава, когато си внушат, че останалите са по-прости и от тях. Или: и да не са по-прости, няма къде да ходят, ще търпят и ще се подчиняват.", "date": "2017.09.10", "title": "Защо властта лъже?"}
{"url": "http://clubz.bg/58138-83_tata_v_sveta_sloun_stivyns_specheli_us_open", "text": "Слоун Стивънс спечели Откритото първенство на САЩ по тенис при жените. 24-годишната американка, която е 83-та в световната ранглиста, победи на финала своята сънародничка Мадисън Кийс с 6:3, 6:0 на централния корт \"Артър Аш\" в Ню Йорк. Стивънс триумфира с първата си голяма титла в кариерата и прибра чек на стойност 3,7 милиона долара. Надпреварата при дамите премина с доминация на американките - четири от тях достигнаха до полуфиналите. На финала зрителите на стадиона и пред екраните по цял свят не гледаха голям тенис. И двете състезателки бяха подвластни на напрежението и грешките. Стивънс се овладя по-бързо и в крайна сметка наложи волята си. Любопитно е, че двете с Кийс са много добри приятелки, като демонстрираха това по време на награждаването.  Тази нощ е мъжкият финал, в който се противопоставят лидерът в световната ранглиста Рафаел Надал и южноафриканецът Кевин Андерсън.", "date": "2017.09.10", "title": "83-тата в света Слоун Стивънс спечели US Open"}
{"url": "http://clubz.bg/58140-zashto_sporyt_mejdu_iztoka_i_zapada_v_es_za_bejancite_e_formalen", "text": "Докато Изтокът и Западът на Европа раздухват конфликта по един по-скоро формален въпрос - квотите за релокация - всички ние губим ценно време за разрешаване на кризите на ЕС и адаптацията му към реалностите на новата епоха на остро геополитическо съперничество, в която вече живеем. Защото дори и да бъдат приети в Унгария и другите източни страни, бежанците - със или без кавички - бързичко ще се върнат в няколкото западноевропейски държави, в които им се предлагат комфортни условия за живот. Губим време за разрешаване на проблема по разумен начин, постигащ компромис между изтока и запада на Европа. Решението включва няколко неща. Орбан към Западна Европа: Няма да плащаме за колониалното ви минало , изграждане на ефективна гранична охрана на Европа с цел предотвратяване на нелегална имиграция. Австралия я има, Канада я има, САЩ я имат - с изключение на границата с Мексико, която нарочно стои отворена за да влиза евтина работна ръка. Днес Тръмп иска да я затвори и ако реши - ще го направи. Нито една от гореизброените страни не е станала по-малко демократична поради факта, че охранява границите си. , децентрализация на миграционните решения до национално ниво. Германия иска да внася мигранти - и има право да го прави. Унгария не иска - и има право да отказва достъп на тези, които не отговарят на изискванията за политическо убежище (демократичните страни са длъжни да дават политическо убежище при определени от закона доказателства за неговата необходимост). Това, разбира се, би ограничило свободното придвижване на територията на Европа за определен кръг новодошли имигранти за определен период от време. Но това е цена, която си струва да се плати заради европейското единство. Имате нещо против? Тогава - a la guerre comme a la guerre. Юнкер към Орбан: Солидарността не е а ла карт Мислите, че Орбан е слаб? Мислите, че Брюксел няма воля за репресия? Лъжете се. Само че какъв е смисълът? \"...През цялата миграционна криза Унгария, заедно с другите страни от Вишеграската група и България, настояваше ЕС да се съсредоточи преди всичко върху охраната на външните си граници и успя частично да промени политиката на 28-те по този въпрос, резултат от която бяха създаването на Европейската гранична и брегова охрана и въвеждането на по-строг пропускателен режим по външните граници на съюза...\"     Юнкер към Орбан: Солидарността не е а ла карт", "date": "2017.09.10", "title": "Защо спорът между Изтока и Запада в ЕС за бежанците е формален?"}
{"url": "http://clubz.bg/58141-harvi_i_irma_75_godini_zaedno", "text": "Харви и Ирма са заедно 75 години. Той стана на 104 през юли, а тя ще навърши 93 през ноември. Ирма разруши два карибски острова Семейство Шлутер си спомня повечето от най-важните събития през 20-и век - от момента, когато тя за първи път видяла самолет по време на Голямата депресия до неговото учудване, когато Нийл Армстронг стъпил на Луната. След урагана \"Харви\": 3 убити, 300 000 без ток (СНИМКИ) Никога по-рано обаче те не са виждала два толкова мощни урагана с техните имена да заплашват САЩ и да причиняват такива разрушения, разказва \"Ню Йорк таймс\" Обяснението е просто. От 1979 г. Световната метеорологична организация избира имената на мъже и жени за тропичните бури над Атлантическия океан. Шест списъка с имена се използват на ротационен принцип. Така имената на малките урагани от 2017 г. ще се появат отново през 2023 г. Само ураганите, които са разрушителни и причиняват човешки жертви, остават с уникални имена. Ураганът \"Харви\" удари САЩ с 220 км/час (ВИДЕО) Харви за първи път се използва за буря през 1981 г., след това още шест други бури са носели това име. След Харви идва Ирен - това име е използвано шест пъти. Но през 2011 г. ураганът \"Ирен\" опустоши Карибите и много градове по източното крайбрежие на САЩ, така че това име повече не се използва. Вероятно и ураганите \"Харви\" и \"Ирма\" за първи и последен път се появят в тандем тази година. Семейство Шлутер обаче са заедно от 40-те години на миналия век. Двамата се женят през 1942 г. и след известно време във Форт Мийд, докато Харви е все още в армията, се връщат и живеят във Вашингтон. Той започва работа като бръснар, работи това в продължение на 45 години, на нея животът вкъщи ѝ се вижда самотен. И двамата са израсли в големи семейства и започват да приемат и отглеждат деца - много от които с физически или психически увреждания. През годините те са се грижили за 120 деца. Двамата живеят в Спокан, в източен Вашингтон, където никога не е имало урагани, разбира се. По време на дългия си живот и пътуванията си с каравана, за да навестяват порасналите си приемни деца, двамата са успели да избегнат това природно бедствие. А списъкът с разрушителни урагани е дълъг - \"Хейзъл\" през 50-те, \"Карла\", \"Хилда\" и \"Инес\" през 60-те, \"Аньес\" и \"Дейвид\" през 70-те, \"Алън\", \"Гилбърт\" и \"Хюго\" през 80-те и \"Андрю\", \"Мич\" през 90-те и \"Изабел\", \"Айвън\", \"Катрин\" и \"Феликс\" през първото десетилетие на 21 век. Когато Харви и Ирма се раждат в началото на 20 век, радиото е все още ново изобретение, а кабелната телевизия въобще не съществува. Сега 75 години след брака им, те гледат имената си на екрана със съобщения за разрушения, смърт и евакуация. , казва г-жа Шултер. Тя не знае как би постъпила, ако попадне в подобна ситуация. Това е философията на човек, отгледал стотици деца. След урагана \"Харви\": 3 убити, 300 000 без ток (СНИМКИ) Ураганът \"Харви\" удари САЩ с 220 км/час (ВИДЕО)", "date": "2017.09.10", "title": "Харви и Ирма - 75 години заедно"}
{"url": "http://clubz.bg/58142-eksdeputatyt_sys_sudjucite_obvinqvat_me_neudachnici", "text": "Бившият депутат от ГЕРБ Живко Мартинов - станал популярен със т.нар. \"Суджукгейт\", обяви, че обвиненията срещу него са скалъпени от \"неудачници\" и от хора, които не са успели да се издигнат и да заемат постове, които са искали. Той говори пред Нова тв - в присъствието на адвоката си и отхвърли всички твърдения и на свидетели срещу него, и на прокуратурата, която му повдигна 6 обвинения. Суджук, филе, пастърма, принуда, заплаха за убийство, натиск... Само едно от тях е за и упражняване на натиск с цел получаване а облаги, сред които и получаване на 4 тона суджуци, \"поискани от името на премиера Бойко Борисов\". \"Имам високо кръвно, аз суджук не ям\" (СНИМКИ и ВИДЕО) , попита Мартинов в ефира. Той повтори тезата си, че производителят на месата, който го е обвинил и свидетелства срещу него, му държи пари за наеми на помещения.  Бившият депутат уточни, че обвинението срещу него дошло, след като направил постъпления по съдебен път да си получи дължимите суми. Свидетелите по делото срещу бившия депутат от ГЕРБ били или познати на производителя на суджук, или хора, които искали да заемат постове в ГЕРБ в Добрич, но не са успели. Сред свидетелите срещу Мартинов имало и полицай, който искал да оглави дирекцията на МВР в Добрич, но не му се получило и в момента бил преместен във Варна, твърди обвиняемият. Свидетел по Суджукгейт: Плашат ме с групата на Вълка Бившият депутат заяви, че се чувства обиден, когато го питат за реакцията на премиера Бойко Борисов по случая. Лидерът на ГЕРБ обяви, че лично е подал сигнала срещу Мартинов, че го е \"срам от такива депутати\" и го нарече \"негодник\".  Мартинов каза още, че се е виждал само веднъж с районния прокурор на Добрич, като не е искал от него намеса по определени дела, което също е част от обвиненията срещу бившия депутат. Той допълни още, че няма връзки с ръководителите на полицията в Добрич и не е използвал името на премиера Бойко Борисов, за да оказва натиск. \"Имам високо кръвно, аз суджук не ям\" (СНИМКИ и ВИДЕО) Свидетел по Суджукгейт: Плашат ме с групата на Вълка", "date": "2017.09.10", "title": "Ексдепутатът със суджуците: Обвиняват ме неудачници"}
{"url": "http://clubz.bg/58143-borisov_bylgariq_ni_e_prekrasna_no_trudna_za_stroitelstvo_snimkivideo", "text": "Това заяви премиерът Бойко Борисов пред журналисти в Русе, след като откри новопостроен храм, а след това отговори на въпроси и представи бъдещите планове за строежи и ремонти на властта, един от които ще е на пътя Русе-Велико Търново. Преди това обаче той говори за издигнатия наново храм в града: С тези думи премиерът в откри новопостроения храм „Всех Святих“ в Русе - църквата, унищожена през 1975 г. от комунистическата власт. И обяви, че освен за нея, правителството ще отпусне пари и за ремонт на Пантеона на възрожденците - гробницата-паметник, построена по времето на соца, заради която е била съборена църквата и заличено гробището, в което са били погребани възрожденци като Любен Каравелов, Захари Стоянов, Стефан Караджа, Панайот Хитов, Баба Тонка, Никола Обретенов, Панайот Волов.  Премиерът обяви, че той и кабинетът ще продълат да работят за строежи и ремонти на нови църкви и манастири, обяви, че догодина ще бъде вдигната и нова цълква в Бяла, а  в сряда ще бъдат отпуснати и 140 000 лв за дострояването на Габровската църква – \"от 18 век там храм не е строен\", обяви Борисов. Попитан дали възстановената русенска църква ще бъде и изписана, той добави: Българското и румънското правителство ще заседават заедно на 2 и 3 октомври и ще се работи  съобщи още Бойко Борисов. По думите му такова съоръжение ще може да се самоиздържа с въвеждането на тол-система у нас. Мостът може да се отдаде и на концесия, за да не се вадят пари от бюджета за него.  Русенци научиха още, че започват ремонти на училища и детски градини за 15 млн. лв., освен че половин Русе ще бъде затворено заради улични ремонти.     \n\t", "date": "2017.09.10", "title": "Борисов: България ни е прекрасна, но трудна за строителство (СНИМКИ+ВИДЕО)"}
{"url": "http://clubz.bg/58118-kakvo_shte_stane_s_mestata_na_angliq_v_evroparlamenta_sled_brekzit", "text": "Намаляване на броя на евродепутатите след \"Брекзит\" предложиха... самите те. Вариантите за реформинане на Европейския парламент след излизането на Великобритания от Европейския съюз бяха два - намаляване на броя на евродепутатите или преразпределяне на свободите места между страните членки. Европарламентът плаши да блокира сделката за \"Брекзит\" Проект на Комисията по конституционни въпроси, публикуван от \"Политико\", предвижда междинен вариант - броят на евродепутатите да се намали от 751 на 700, а останалите 22 от общо 73-те места на Великобритания да бъдат преразпределени между 27-те страни членки. Ако предложението бъде прието, най-облагодетелствани ще бъдат Франция и Испания, които ще увеличат местата си в Европарламента с 4. Така френските евродепутати от 74 ще станат 78, а испанските - от 54 - 58. Италия ще увеличи 73-те си места до 76. По две места ще получат Холандия и Ирландия. Швеция, Дания, Финландия, Австрия, словакия, Хърватия и Естония ще получат по едно допълнително място в Европарламента. България няма да увеличи своите 17 места, които бяха намалени с едно след след присъединяването на Хърватия към Европейския съюз през юли 2013 г. Преди това страната ни имаше 18 евродепутати. Останалите 51 места ще бъдат държани като \"резервни\" и могат да бъдат използвани за нови страни членки или за евродепутати, избирани по райони в ЕС. Предложението ще бъде обсъдено в Комисията по конституционни въпроси на на 11 септемврии ще бъде гласувано по-късно, след което ще мине през пленарна сесия на Европейския парламент. Целта на предложението, представено след месеци консултации между парламентарните групи, е никоя страна членка да не загуби закономерното си представителство. Привържениците на идеята за паневропейски депутати, избирани в съответни избирателни райони, включват италианското правителство и френския президент Еманюел Макрон, който предложи това още по време на предизборната си кампания. Критиците, включително най-голямата група в Европейския парламент - Европейската народна партия, смятат, че за подобна идея трябва промяна в договора за създаване на Европейкия съюз и че това ще задълбочи пропастта между европейските граждани и политиците.", "date": "2017.09.10", "title": "Какво ще стане с местата на Англия в Европарламента след \"Брекзит\"?"}
{"url": "http://clubz.bg/58145-ako_nqmah_loshi_synishta", "text": "Вътрешният свят на човека през текстовете на Шекспир разглежда Лилия Абаджиева в новия си авторски спектакъл „Ако нямах лоши сънища“. Софийската публика може да го види премиерно на 4 и 5 октомври от 19,30 часа в театър \"Азарян\", НДК. В ролите се превъплъщават популярни лица от телевизионния екран като Александър Кадиев и Моню Монев, както и въздействащите актьори: Асен Данков, Васил Витанов, Васил Ряхов, Георги Кацарски и Никола Додов. Сценографията и костюмите са на Васил Абаджиев. „Ако нямах лоши сънища” е неизменна част от задълбочените дългогодишни търсения на Лилия Абажиева върху Шекспир: В професионалната си кариера Лилия Абаджиева развива своята шекспирова театрална лексика не само в българската театрална ситуация, но и в руската, немската и американската театрални традиции, през безценния опит от сблъсъка на културни идентичности . „В „Ако нямах лоши сънища” изследвах теми, които винаги са ме карали “в сърцето си да чувствам странна битка, която не ми дава да заспя”, споделя още режисьорът. Билетите за „Ако нямах лоши сънища” вече са в продажба на касите на НДК на цени от 15/12 лв.", "date": "2017.09.10", "title": "Ако нямах лоши сънища"}
{"url": "http://clubz.bg/58146-stoltenberg_zaplahata_ot_phenqn_iziskva_globalen_otgovor", "text": "Генералният секретар на НАТО Йенс Столтенберг смята, че ракетните изпитания, извършвани от Северна Корея, изискват глобален отговор, включително и по линия на Алианса. Столтенберг каза това в телевизионно интервю за Би Би Си, цитирано от БНР. Той обаче допълни: В изявление за Би Би Си и британският министър на отбраната Майкъл Фалън подчерта, че военен конфликт трябва да бъде избегнат на всяка цена. Европа може скоро да е в обсега на ракетите на Пхенян Генералният секретар на НАТО не посочи дали американската островна територия Гуам в Тихия океан попада в сферата на действие на член 5 от договора за НАТО. Тексът му гласи, че нападение срещу една страна членка се смята за нападение срещу всички от Алианса. Именно остров Гуам се смята за мишена на евентуален удар от страна на Пхенян.  САЩ подготвят остра резолюция на Съвета за сигурност на ООН за нови санкции срещу режима на Ким Чен-Ун, която трябва да бъде гласувана идната седмица.  САЩ пред Съвета за сигурност: Ким Чен Ун си проси война САЩ пред Съвета за сигурност: Ким Чен Ун си проси война", "date": "2017.09.10", "title": "Столтенберг: Заплахата от Пхенян изисква глобален отговор"}
{"url": "http://clubz.bg/58147-irma_udari_yujna_florida_s_nad_200_kmch_video", "text": "Ураганът Ирма, който отново нарасна на четвърта степен, докато стигне до бреговете на САЩ, вече вилнее в Южна Флорида, предадоха световните агенции. Вятърът е със скорост около 210 км/ч с пориви до 250 км/ч. Към 15 часа българско време ураганът вече бушуваше на Кий Уест - красивият остров, от който при ясно време се вижда Куба и където е къщата на Хемингуей. Харви и Ирма - 75 години заедно Според Барбара Плет Ъшър от Би Би Си \"всичко навън е под вода\", след като окото на бурята се настани над Кий Уест и околните острови. \n\t Пътят на стихията се измести леко на запад, затова опасността за Маями и Тампа не е толкова голяма, колкото тази за Сейнт Питърсбърг на западното крайбрежие на щата.  Американските власти обаче предупредиха, че ураганът е изключително опасен, без значение дали гражданите са в окото му или в периферията. Ето изглед на живо от Маями:     Въпреки това американските власти уточниха, че положението остава много опасно дори и гражданите да не се намират „в окото на бурята”, където са и най-силните ветрове. Повече от 6,3 милиона души от Флорида бяха предупредени да се евакуират. Ирма вече удари части от Карибите и Куба и погуби поне 25 души.  Щом бурята достигне сърцевината на щата се очаква поне 430 000 домакинства да останат без електричество. 50 000 души са се подслонили в убежища.  Губернаторът на Флорида Рик Скот заяви пред NBC, че се очаква Ирма да е наистина зловеща и затова властите се подготвят повече от седмица.  Към посолството на България в САЩ е създаден кризисен щаб с денонощна телефонна линия 202-387-5770. Сигнали за бедстващи граждани на Карибите може да подавате на следните телефони: Посолство на Република България в Хага (за нидерландската част на Сент Мартен): +31 657448073 Посолство на Република България в Париж (за френската част на Сент Мартен): +33 1 45 51 85 90 Посолство на Република България в Хавана (за българи, намиращи се в други части на Карибите): +535 286 24 49 Посолство на Република България в Мексико Сити: (+52 1) 55 6064 5199 (044 55 6064 5199, когато се набира от стационарен телефон в Мексико и 55 6064 5199, когато се набира от мобилен телефон на мексикански мобилен оператор на територията на Мексико). В Централното управление на МВнР дирекция \"Ситуационен център\" поддържа денонощно дежурство на следните телефони 02 984 24 04 и +359 2 971 38 56.", "date": "2017.09.10", "title": "Ирма удари Южна Флорида с над 200 км/ч  (ВИДЕО)"}
