{"url": "http://clubz.bg/60550-turkmenator_kultyt_kym_lichnostta", "text": "Не човек, а комбинация от Супермен, Батман и Терминатор в едно, управлява Туркменистан - една от държавите с най-тежки показатели по отношение на спазването на правата на човека, със затворен и потиснически режим. Какво правите с публичния си имидж, ако сте начело на подобна страна? За президента на Туркменистан част от отговара е в изграждането на образ на големия спортист, артист, поет, въобще - свръхнадарена личност. Едно от последните му звездни изпълнения надминава това на всеки изпечен акробат - той кара колело и в същото време дриблира с баскетболна топка. Така се прави, нали? Президентът Курбангули Бердимухамедов е бивш зъболекар с разностранни таланти, пише Би Би Си. В клипа 60-годишният президент е заснет да прави няколко коша, докато управлява колелото. При това със завидна лекота. Топката сама намира коша.   В същото време няколко висши офицери по сигурността се опитват да спрат неговия устрем, но разбира се, пропускат. След това се вижда как президентът вдига тежести и дава указания как на някакъв свой подчинен, въобще показва гъвкавост, сила...недостижима форма. Видеото се появи в сряда във фейсбук в опозиционната страница \"Хроника Туркменистана\" и има вече над 20 хил. гледания. Около него се разгоряха сериозни обсъждания като най-честите сравнения са със севернокорейския вожд Ким Чен Ун и с покойния иракски диктатор Саддам Хюсеин. Макар че туркменецът най-много иска да прилича на Путин. Преди време той се появи по държавната телевизия в камуфлажно облекло, за да демонстрира уменията си да борави с оръжия. Опозицията леко трасформира и пародира видеото като в началото сложи кадри от филма на Арнолд Шварценегер \"Командо\". Президентът Бердимухамедов управлява Туркменистан от 2007 г. като  на поста в затворената централноазиатска страна той наследи Сапармирят Ниязов, станал известен като Туркменбаши и издигнал си приживе огромна златна статуя. Бердимухамедов продължи неговата линия на култ към личността. Включително и като откри през 2015 г. златна статуя, на която е...самият той, разбира се. През 2016 г. бяха одобрени промени в конституцията на Туркменистан, според които президентът може да остане на поста си доживот. През февруари сегашният държавен глава започна своя трети последователен мандат. Образът му е строго контролиран. Правителството на Туркменистан има монопол над медиите , както и контролира достъпа до интернет. Бердимухамедов вече е показван по държавната телевизия в разностранни роли- като диджей, да управлява бойни самолети, да кара военни машини и ...да пее, докато свири на китара. Понякога стават и грешки, обаче. Президентът Бердимухамедов падна от коня си, след като вече беше спечилил състезанието през 2013 г. Много неприятно. Бодигардовете му щателно претърсиха публиката, за да видят дали няма запис на позорната случка, и не откриха. Но все пак клипче от падането се появи съвсем скоро след това в Youtube  През 2012 г. той беше сниман как кара спортна кола \"Бугати\".", "date": "2017.11.11", "title": "Туркменатор: култът към личността"}
{"url": "http://clubz.bg/60564-sobstvenikyt_na_fox_myrdok_poiskal_da_kupi_i_cnn", "text": "Рупърт Мърдок е звънял два пъти по телефона на изпълнителния директор на AT&T Inc Рандал Стивънсън, за да го пити дали продава телевизионната мрежа CNN. Разговорите са проведени в последните шест месеца, твърди Ройтерс. Според един от източниците, 86-годишният президент на Twenty-First Century Fox и в двата разговора е предложил да купи телевизията. Според друг източник обаче Мърдок имал „нулев интерес“ към CNN. Телевизията е собственост на Time Warner, която бе закупена от комуникационния гигант AT&T. Представители и на двете компании са отказали коментар по новината. Коментар няма и от Twenty-First Century Fox. Телевизия CNN се превърна в централна тема за антимонополните власти в САЩ, които разрешиха придобиването на Time Warner от AT&T миналата година – сделката бе за 85,4 милиарда долара. Министерството на правосъдието обаче препоръча на комуникационния гигант или да продаде своето медийно поделение DirecTV, или медийния бизнес на Time Warner – това е корпорацията Turner Broadcasting, която притежава и световния новинарски лидер. Тази седмица Стивънсън обяви, че няма интерес да продава CNN и че е готов да защити сделката в съда, ако се наложи. Според Ройтерс Мърдок е звънял на Стивънсън на 16 май и на 8 август. И двата пъти питал дали се продава телевизията. И двата пъти чул един и същи отговор: не. Ройтерс припомня, че съдбата на CNN има и политическо значение. Президентът Доналд Тръмп редовно атакува телевизията, нарече я дори „фалшиви новини“. В същото време Тръмп открито изразява предпочитанията си към телевизията на Мърдок Fox News. Интересна връзка има и с България - бТВ първоначално бе собственост на Fox, а в момента - на Time Warner. ", "date": "2017.11.11", "title": "Собственикът на Fox Мърдок поискал да купи и CNN"}
{"url": "http://clubz.bg/60568-radan_kynev_todorjivkovskiqt_model_na_borisov_e_kriptolqvo_upravlenie", "text": "Зам.-председателят на ДСБ Радан Кънев заяви в предаването \"Хайд парк\" по Би Ай Телевизия, че се отнася сериозно към предложението на бившите си партньори от Движение България на гражданите (ДБГ) за създаване на ново дясно обединение Реформаторски общности за демокрация (РОД). Предложението е обединението да дойде отдолу нагоре и да не бъде дирижирано от лидерите. Радан Кънев припомни наслоеното недоверие сред лидерите на десните партии, които останаха извън Народното събрание. На въпроса има ли място ДСБ в РОД Кънев отговори: Два-три политически проекта в дясно със сигурност ще доведат до лоши резултати, коментира още бившият лидер на ДСБ. „Да, България“ и ДСБ вече обявиха, че създават ядрото на бъдещо демократично обединение, което да предложи алтернатива на модела „Борисов“. Дали СДС ще участва в такова обединение? Кънев отговори, че решението е на лидерите на двете партии – Христо Иванов и Атанас Атанасов. Но иначе поведението на СДС било въпрос на еволюция. Радан Кънев посочи целта - единно център-дясно пространство, което да е алтернатива на сегашния модел, а не негова прислуга. Зам.-председателят на ДСБ обясни защо управлението в момента е „криптоляво“ - защото няма правосъдие и законност, т.е. няма частна собственост, няма реална стопанска инициатива, няма децентрализация. Това е първата идеологическа линия. Втората била „Бай Ганю става консерватор“. Радан Кънев каза, че правомощията на местното самоуправление в България са най-ниските в ЕС, те са „на казахстанско ниво“. Затова общините „просят от центъра“. Той призова децентрализацията първо да стане в главите - „не можем да очакваме централата на една политическа сила да подава директиви към местните организации“. „Или разсъждаваш като Бойко Борисов, който може да каже на кметовете си в колко часа да стават и в колко часа да си лягат. Макар че някои не го слушат за лягането и си лягат по-късно“.", "date": "2017.11.11", "title": "Радан Кънев: Тодорживковският модел на Борисов е криптоляво управление"}
{"url": "http://clubz.bg/60565-sauditska_arabiq_ne_se_modernizira_a_se_putinizira", "text": "Вероятно беше неизбежно, че саудитската кралска чистка, при която 11 принцове и десетки бюрократи бяха обвинени в корупция, ще бъде сравнена с антикорупционните кампаниите на руския президент Владимир Путин и китайския му колега Си Цзинпин, които са широко обществени и много избирателни. Но престолонаследникът принц Мохамед бин Салман (MbS), който предприе репресиите, наподобява Путин и по други опасни черти. Няма съмнение, че Саудитска Арабия е и отдавна е била корумпирана. Не е изненада, че хиляди членове на кралското семейство в една абсолютна монархия естествено гледат на обществената кесия като на своя. Но говоренето за това никога не е било безопасно, дори за един принц. През последните три години - точно когато MbS, както е известен престолонаследникът, се е издигнал на власт - трима дисиденти от саудитското кралско семейство бяха похитени в Европа и тайно върнати със самолети вкъщи. Най-високопоставеният от тях, принц Султан бин Турки, племенник на крал Фахд, който управляваше Саудитска Арабия до 2005 г., беше открит критик на корупционни практики в саудитското правителство. Саудитците отвлякоха него и 20 души от неговия антураж през февруари 2016 г. и не е бил виждан, откакто войници го подчинили с насилие на летището в Рияд. Корупция за 100 милиарда долара в Саудитска Арабия Във всеки авторитарен режим борбата с корупцията може да бъде само претекст за консолидация на властта, защото естеството на системата е благодатно корупцията. Винаги има един и същ вид: хората, които са близо до източника на власт, получават най-доходоносните правителствени поръчки. Твърди се, че принц Митеб биб Абдула, бивш началник на Националната гвардия, наградил с договори за 10 милиона долара собствените си компании; бившият губернатор на град Рияд Туки бин Абдула е обвинен, че е направил същото по доходоносен проект в Рияд. Както в Русия и Китай, обаче, на хората около трона, които не тъпчат по нечестен начин джобовете си, се гледа с повече подозрения, отколкото на тези, които го правят. Прочистването на няколко десетки души, включително и сравнително либералния милиардер принц Алуалид бин Талал, който например препоръчва да се вдигне забраната в Саудитска Арабия за жените да карат коли много преди MbS да реши да я отмени, не променя същността на режима и е толкова тревожно, колкото арестуването от Путин на петролния олигарх Михаил Ходорковски през 2003 г. Този ход циментира силата на Путин и принуди други богати руснаци да се подредят в редица, което в крайна сметка води до рецентрализация и строг държавен контрол върху руската икономика. По-трудно е обаче да съжаляваме за принцовете, затворени в луксозен хотел, отколкото за създалия се сам милиардер Ходорковски, който се приземи в неопрощаващата руска затворническа система. Други аспекти на поведението на принца, наподобяващо това на Путин, са по-тревожни. \n\tТочно преди да оглави новия орган за борба с корупцията, който започна чистките, MbS обяви, че ще построи многомилиарден научно-фантастичен град в пустинята, наречен Неом. Днес на мястото няма буквално нищо, но всичко е в главата на принца - блестящите небостъргачи, роботите, които се занимават с всичко, глобалният център, който се простира между Египет, Йордания и Саудитска Арабия - оазис на относителната свобода, в която жените да може да споделят обществени места с мъже, но няма да бъде разрешен алкохол. Това е по-скъпа версия на Сочи, субтропичния домакин на Зимна олимпиада на Путин, който струва 50 милиарда долара и разубеди много от града да кандидатства за домакин на бъдещите игри. Какво точно се случва в Саудитска Арабия И в двата случая поставената цел беше да накара една авторитарна страна да изглежда по-отворена към света, да демонстрира футуристична визия в оазис, който с годините ще получи повече инвестиции от останалата част от страната. Сочи сега има много блестящи нови сгради, но не успя да преориентира Русия в очите на света, защото точно когато Олимпийските игри приключиха, Путин нареди нахлуването в Крим. Саудитска Арабия при управлението на крал Салман и сина му също така изглежда по-агресивна, отколкото при предшествениците им. Интервенцията в Йемен, блокадата на Катар, последното обвинение към Иран за извършването на \"акт на война\" срещу кралството и появата на Саад ал-Харири в Рияд след оставката му като премиер на Ливан са признаци, че кралството се готви за война с Иран. Засега ще се ограничат до всеки конфликт, който не включва директна конфронтация. Путин също предпочете косвени конфликти със своите западни противници, както в бившия Съветски съюз, така и в Сирия. В сирийския конфликт Путин е от същата страна като Иран и това може да обясни неотдавнашното посещение на крал Салман в Москва и честите контакти между MbS и Кремъл. Предвид последните неуспехи на политиката на САЩ в Близкия изток, Русия и Саудитска Арабия смятат, че могат да играят по-активна роля, което налага тяхното координиране. Кралят, неговият наследник и руският президент говорят на един и същ език: Те са лидери, които могат да вземат бързи и важни решения, без да се притесняват за вътрешните проверки и баланси. Техните \"антикорупционни кампании\" им помагат да държат опонентите под контрол. Техните суетни проекти, под сладникавата обвивка, съдържаща лозунги на английски език за бъдещето, са лична амбиция в глобален мащаб, а не за оправяне на изостаналите, базирани на стоките за широко потребление икономики на техните страни за бъдещите поколения. \n\tПодобно на MbS с неговата саудитска визия от 2030 г., премиерът на Путин Дмитрий Медведев обича велики видения и дългосрочни програми. Усилията за тяхното актуализиране никога не спират в Москва - Русия също има своята \"Стратегия 2030.\" Съществува силно изкушение за западните коментатори, особено тези в САЩ, да представят MbS като реформатор, опитващ се да доведе династията на Сауд в съвременния свят и Путин като ретрограден диктатор, който връща Русия в миналото. Но единствената причина това изкушение да разграничава съществуващото е, че Саудитска Арабия е традиционен съюзник на САЩ и враг на един стар враг - Иран. В действителност, има много повече прилики, отколкото разлики между двете най-важни петролни диктатури в света. Техните интереси се привеждат в съответствие с техния най-важен пазар. Заедно те договориха цените на петрола до ниво, което им позволява да поддържат разходи за отбрана и мегапроекти. Техните геополитически интереси днес не се привеждат в съответствие, но това няма да попречи на естественото им взаимно привличане...  Какво точно се случва в Саудитска Арабия", "date": "2017.11.11", "title": "Саудитска Арабия не се модернизира, а се путинизира"}
{"url": "http://clubz.bg/60573-gerb_shte_predpazva_zapadnite_balkani_ot_rusiq", "text": "Зам.-председателят на ГЕРБ Цветан Цветанов откри в Ловеч научната конференция „100 години от Болшевишкия преврат в Русия и влиянието му в България“, организиран от община Ловеч, бившият депутат от ГЕРБ Антон Тодоров и продължаващия да е депутат от ГЕРБ Тома Биков. Зам.-председателят на партията посочи, че комунизмът е отклонил държавата ни от европейския й път. Цветанов към Радев: Да подкрепяме централния нападател Бойко Борисов Той допълни, че е много трудно да се обясни, че 28 години след като вече \"ние консумираме демокрацията, нямаше ясната политическа воля за разкриването на досиетата и търсенето на истината\". Заместникът на Борисов постави и въпроса къде щеше да бъде България, ако не беше в ЕС, в НАТО, ако не бе тръгнала по европейския път. Председателят на парламентарната група на ГЕРБ припомни и високата оценка от Европейската комисия и САЩ за Договора за добросъседство с Македония. В конференцията участват политологът Иво Маев, журналистът Христо Христов и историците проф. Людмил Спасов, Янко Гочев, проф. Лизбет Любенова, доц. Даниел Вачков, доц. Лъчезар Стоянов и проф. Евелина Келбечева.", "date": "2017.11.11", "title": "ГЕРБ ще предпазва Западните Балкани от Русия"}
{"url": "http://clubz.bg/60567-dogovoreno_svobodna_tyrgoviq_okolo_tihiq_okean_no_bez_sasht", "text": "Единадесет тихоокеански страни постигнаха \"фундаментално споразумение\" да продължат с пакт за свободна търговия, след като Съединените щати се отказаха от него. Това съобщи виетнамският министър на търговията Чан Туан Ан, цитиран от Асошиейтед прес. Чан каза на пресконференция, че е постигнато \"споразумение по известен брой фундаментални части\". Името на договора е било променено от Транстихоокеанско партньорство (ТТП) на Всеобхватно и прогресивно транстихоокеанско партньорство (ВПТТП), уточни той. Рано тази сутрин бе публикувано комюнике, че на срещата на върха на организацията Азиатско-тихоокеанско икономическо сътрудничество (АТИС) в Дананг, Виетнам, са били договорени основните елементи от ТТП след излизането на Съединените щати. След като встъпи в длъжност през януари, президентът на САЩ, най-голямата икономика в света, Доналд Тръмп се отказа от споразумението за свободна търговия. Тръмп започна да руши, вади САЩ от ТТП Компромисът между останалите 11 страни участници в инициативата бе забавен от разногласия в последната минута, които не позволиха на лидерите от АТИС да обявят сделката вчера, отбелязва АП. Основна спънка бе позицията на Канада. Тя дала да се разбере, че няма да приеме базисното споразумение без САЩ, съобщи японският премиер Шиндзо Абе след двустранна среща с канадския си колега Джъстин Трюдо. Дойдоха, здрависаха се и... не си говориха  (ВИДЕО, СНИМКИ) За момента Канада не е коментирала своята позиция. Канадският премиер обаче каза преди няколко дни, че страната му няма да бърза да се съгласи на споразумение. На преговорите в Дананг е било отложено взимането на решения по някои клаузи, за да може да бъде постигнато рамково споразумение, като в същото време са били запазени високите стандарти за труда и други въпроси, обясни виетнамският министър на търговията. На срещата на върха на АТИС Тръмп потвърди своите протекционистки възгледи в областта на международната търговия, в подчертана разлика с позициите на останалите държави от организацията. Дойдоха, здрависаха се и... не си говориха  (ВИДЕО, СНИМКИ)", "date": "2017.11.11", "title": "Договорено: свободна търговия около Тихия океан, но без САЩ"}
{"url": "http://clubz.bg/60572-cvetanov_kym_radev_da_podkrepqme_centralniq_napadatel_bojko_borisov", "text": "Зам.-председателят на ГЕРБ Цветан Цветанов призова президента и опозицията да подкрепят „централния нападател Бойко Борисов\". Вторият в ГЕРБ коментира, че вчерашното интервю на президента Румен Радев за БНТ „нямаше абсолютно нищо, което да показва основното за президентската институция – обединение на нацията и човек, който да олицетворява нацията като обединител\". Румен Радев: В много направления демокрацията е в отстъпление \"Това, което ми направи впечатление в това интервю е, че първо въобще не се говореше за европредседателството, за приоритетите, за Западните Балкани, за успехите, които се постигнат днес от страната ни във връзка с европейсктие фондове, които продължават да решават много от важните, наболели проблеми на българското общество\". Цветанов посочи като пример решението на Европейската комисия от тази седмица да одобри 739 млн. лв. за автомагистрала „Струма“. Цветан Цветанов си обясни тези пропуски със: Цветанов продължи с критиките си срещу президента Радев: Председателят на парламентарната група на ГЕРБ изрази възмущението си, че президентът не говори за европредседателството, а трябвало да бъде съпричастен. „И всички ние, политиците да подкрепяме централния нападател в момента – Бойко Борисов. Защото виждаме какво е признанието към премиера Борисов, неговата активна роля в международен план, което определено легитимира много по-добре страната ни в ЕС и извън него“.", "date": "2017.11.11", "title": "Цветанов към Радев: Да подкрепяме централния нападател Бойко Борисов"}
{"url": "http://clubz.bg/60574-djambazki_signalizira_bryuksel_za_zadyrjanite_lekari_v_bosilegrad", "text": "Евродепутатът от ВМРО Ангел Джамбазки ще внесе в понеделник сигнали до Европарламента и Европейската комисия по случай задържаните български лекари в Босилеград в Западните покрайнини в Сърбия. Пресцентърът на ВМРО уточнява, че Джамбазки ще сезира за случая комисаря по разширяването и комисаря по външните работи. Български лекари задържани в Западните покрайнини Български социалисти бранят Георги Димитров от Главчев и Сорос. В Сърбия Българската държава трябва да настоява за отговор кой е разпоредил акцията срещу докторите, дошли от България. Заради задържането им над 50 души – представители на българското малцинство в Сърбия, сред които и деца, са чакали цял ден и не са могли да се възползва от обявените безплатни прегледи, информира още ВМРО. ВМРО разпространява и разказа на председателя на Културно-информационния център „Босилеград” Иван Николов – предлагаме ви го без съкращения:   Български социалисти бранят Георги Димитров от Главчев и Сорос. В Сърбия", "date": "2017.11.11", "title": "Джамбазки сигнализира Брюксел за задържаните лекари в Босилеград"}
{"url": "http://clubz.bg/60570-zaharova_vs_faktite_izvadi_ot_arhiva_snimka_mente_na_hilyri_klintyn", "text": "Ако си мислите, че говорителката на руското външно министерство Мария Захарова си позволява странни коментари предимно за изопачаване на българската история в последните дни - бъркате. Седмичният дайджест за прокремълска дезинформация   засече изявление на говорителката отпреди няколко дни, в което тя откровено се позовава на разобличавана десетки пъти като фалшификат снимка, показваща бившия държавен секретар и кандидат-президент на САЩ Хилъри Клинтън до лидера на Ал-Кайда Осама Бин Ладен в Белия дом. \"Снимката\" се появи за първи път в далечната 2007 г., но в последната година се завъртя отново в центрофугата на социалните мрежи през руски профили. Оригиналният кадър е от 2004 г., наистина е от Белия дом, на него наистина е Клинтън, но не до Бин Ладен, а до популярен азиатски музикант (Shubhashish Mukherjee). Захарова, в интервю за Руската държавна телевизия, говорейки за управлението в САЩ и негови \"лобистки\" практики, заявява: Един от най-често използваните и доста ефективни инструменти на пропагандата е именно създаването на фалшиви доказателства за внушение на определени тези. Не бива да се подценява и фактът, че веднъж завъртели се в медии и в социални мрежи - фалшивите новини и образи стават практически неконтролиуеми и продължават да се разпространяват практически безкрайно.  През седмицата прокремълската пропаганда има и други попадения, в които се използват фалшиви \"физически\" доказателства за прокарване на неистини. В руските медии през седмицата гръмна новина как чешки депутат е заявил, че  Е, оказа се, разбира се, че твърдението е от специално създаден за целта фалшив профил във фейсбук. Но въпросният профил е нужното изфабрикувано доказателство, на което да се позоват разпространителите на фалшиви новини.  Друг инструмент на пропагандата, по-предизвикателен за реализация, е писането на фалшиви писма и разпространението им. Такова фалшиво писмо се завъртя в последните дни на октомври. За него се твърдеше, че е написано от Върховния представител на ЕС във външната политика Федерика Могерини и е адресирано до министъра на външните работи и европейските въпроси на Полша. \"Документът\" се разпространи светкавично чрез англоезичния сайт Reddit към руски медии, в които се появиха заглавия като \"Могерини позволява погазване на човешките права в Украйна\", а социалните мрежи тръбяха \"Могерини открито подкрепя нацисти\".  Този опит за дезинформация обаче не \"проби\" в традиционни медии, а и бързо се разкри, че писмото е фалшиво.  Чрез фалшиви профили в социалните мрежи се разпространи тази седмица и \"новината\", че Финландия настоява Русия да се присъедини към Европейския център за противодействие на хибридните заплахи. Меморандумът за създаването му бе подписан през април.  Подобна покана към Русия обаче никога не е отправяна - нито от финдландски официални лица, нито от когото и да е. Първо, защото Центърът е отворен само за страни от ЕС и НАТО и второ - защото той е създаден, за да противостои предимно на хибридните заплахи, идващи точно от Русия. ", "date": "2017.11.11", "title": "Захарова vs фактите: извади от архива снимка-менте на Хилъри Клинтън "}
{"url": "http://clubz.bg/60577-a_pekin_dovolno_potriva_ryce", "text": "По време на предизборната си кампания Доналд Тръмп сипеше какви ли не обвинения срещу Китай. Пекин от десетилетия насам мамел САЩ, крадял му интелектуалната собственост, осигурявал си нелегални търговски предимства като изкуствено поддържал нисък курса на юана, а евтините китайски стоки, заливащи американския пазар, унищожавали работни места. Тръмп обещаваше и радикална промяна в политиката на САЩ спрямо Китай. Твърдеше, че ще издигне митнически бариери пред Пекин, че ще притисне Китай до стената и ще постави американските интереси на първо място. Вече от година Тръмп се намира в Белия дом, но не е реализирал нито едно от амбициозните си обещания. Тъкмо обратното: по време на азиатската си обиколка той видимо се подмазваше на китайския президент Си Цзинпин. Си мълчаливо се наслаждаваше на унизителното поведение на Тръмп, пускайки отвреме навреме по някоя дискретна усмивчица пред телевизионните камери. Каква е тази внезапна промяна у американския президент?Той явно най-сетне е забелязал каква е реалността: китайската икономика се развива бурно от десетилетия насам. Делът на Пекин в световния износ възлиза на 14% от световната търговия, с тенденция към повишение. За сравнение: американците постигат едва 10%. Те живеят на кредит и са зависими от готовността на Китай и в бъдеще да им отпуска заеми. От десетилетия насам Пекин инвестира печалбите от експорта си в американски ценни книжа. Това превърна китайците в най-големия чуждестранен кредитор на САЩ. Ако решат, те биха могли да затворят кранчето и да вкарат цялата американска икономика в тежка криза. Пекин, разбира се, няма да направи подобно нещо, защото това би навредило и на самите китайци. И все пак: този факт неимоверно засилва тяхното самочувствие. Когато китайците преговарят със САЩ, те го правят от позицията на страна, на която се дължат пари. Китайският посланик в САЩ е така напомпан със самочувствие, че с него просто не се говори. Повечето икономисти са единодушни, че е само въпрос на време, докато Китай настигне и задмине САЩ като най-силна икономическа нация в света. Времето работи в полза на президента Си, а заплахите на избухливия господар на Белия дом не го притесняват ни най-малко. Китайският президент не допуска да бъде притиснат до стената и по въпросите, свързани със Северна Корея. Пекин не желае да има смяна на режима в Пхенян.  Защо ли да допринася за увеличаването на американското влияние в Източна Азия? Си не желае да има и война в този регион, защото това би навредило на китайския бизнес. Пекин предупреждава американците да спрат да заплашват Северна Корея и да търсят дипломатическо решение на конфликта – за този си опит да внесат умереност те получават адмирации от Европа и от Русия. Многобройните грешни решения на Тръмп допълнително окрилят възхода на Китай. Най-фаталната от тези грешки е отказът на САЩ от Тихоокеанското партньорство за свободна търговия (ТPP). Първоначално това споразумение си поставяше за цел да ограничи китайските амбиции за надмощие. Страни като Виетнам или Япония имаха намерение с американска помощ да установят определени стандарти – например в сферата на производството, търговията, защитата на труда и околната среда. Тогава китайците щяха да са принудени да се съобразяват с тези неща. Само че по времето на предизборната си борба Тръмп изкара идеята за споразумението по-черна и от дявола, а след като беше избран за президент се отказа от него. Оттогава насам съюзниците на американците в Азия все повече се съмняват, доколко могат да разчитат на тях, а Китай доволно потрива ръце. Възходът на Пекин като световна сила явно е замислен като дългосрочен проект. Враждуващите едно време помежду си китайски провинции бяха обединени по времето на Мао Цзедун. При Дън Сяопин започна икономическият възход. Президентът Си Цзинпин сега иска да укрепи китайската външна политика и сигурност до такава степен, че светът да се съобразява с интересите на страната при взимането на всички важни политически решения. Тръмп не е в състояние да осуети тези намерения. Времето на Вашингтон като световна хиперсила отминава.", "date": "2017.11.11", "title": "А Пекин доволно потрива ръце"}
{"url": "http://clubz.bg/60575-trymp_i_putin_se_angajiraha_da_nanesat_porajenie_na_islqmska_dyrjava%E2%80%9C", "text": "Президентите на САЩ и Русия Доналд Тръмп и Владимир Путин одобриха съвместно изявление за Сирия по време на краткия си разговор тази сутрин в кулоарите на срещата на върха на организацията Азиатско-тихоокеанско икономическо сътрудничество (АТИС) в Дананг, Виетнам, предаде ТАСС. Дойдоха, здрависаха се и... не си говориха  (ВИДЕО, СНИМКИ) Документът е бил изготвен от американски и руски експерти и окончателно съгласуван между шефовете на дипломацията на двете страни Рекс Тилърсън и Сергей Лавров. Изявлението е било специално подготвено за срещата в Дананг, съобщи говорителят на руския президент Дмитрий Песков. Тръмп и Путин потвърждават важността на зоните за деескалация в Сирия в качеството им на временна мярка за понижаване на насилието и създаване на условия за уреждане на кризата в тази страна. Бойците на Асад разбиха последната крепост на ИД в Сирия Конфликтът в Сирия няма военно решение, смятат двамата президенти, които потвърждават ангажираността си към суверенитета, независимостта и териториалната цялост на Сирия. Тръмп и Путин потвърждават решимостта си да нанесат поражение на групировката \"Ислямска държава\" и се договарят да поддържат действащите военни канали за връзка с цел осигуряване безопасността на въоръжените сили на САЩ и Русия, както и за избягване на опасни инциденти с участието на силите на партньорите, които водят борба с \"Ислямска държава“. \n\tПрезидентите потвърждават, че тези усилия ще продължат до окончателния разгром на джихадистите. Тръмп и Путин приветстват сключения на 8 ноември в Аман меморандум между САЩ, Русия и Йордания, подкрепящ успеха на инициативата за прекратяване на огъня в зоната за деескалация в Южна Сирия. Президентите на САЩ и Русия призовават всички страни да увеличат приноса си за покриване на нуждите от хуманитарна помощ в Сирия. Бойците на Асад разбиха последната крепост на ИД в Сирия", "date": "2017.11.11", "title": "Тръмп и Путин се ангажираха да нанесат поражение на \"Ислямска държава“"}
{"url": "http://clubz.bg/60527-rem_25_godini_avtomatizaciq_za_naroda", "text": "R.E.M. пуснаха на знаковия за нас 10 ноември юбилейно преиздание на своя може би най-култов албум Automatic for the People. Бандата сподели и разширен видеоклип към една от песните в диска – Nightswimming (видеото можете да видите по-долу). Automatic for the People е преиздаден за 25-ата си годишнина, като юбилейната версия съдържа седем неиздавани трака, както и концертен запис в родния град на бандата – Атина, Джорджия.   Парчето е записано през септември 2017 г.  Баладата на пиано и глас е пораснала до над 8 мин. Automatic for the People е колосален търговски успех с продадени над 18 млн. копия. Днес, макар и официално разпадната, групата има т. нар.   и са чести гости по политически теми.   През далечната 1991 г след успеха на   Питър Бък, Майк Милс и Бил Бери започват работа по нов материал, като дори си разменят инструментите - ей така, за проба, докато репетират. Китаристът свири на мандолина, басистът става пианист, а барабанистът - басист. Чешитът Майкъл Стайп получава направо готовите демо ленти чак в началото на 1992 г.   А знаете ли например, че за Drive, Everybody Hurts и споменатата по-горе Nightswimming в струнните аранжименти участва негово величество Джон Пол Джоунс от \"Лед Зепелин\"? Както и в тази: помните ли The Sidewinder Sleeps Tonite?   Между другото, сякаш отегчени от това да си играят на гръндж, след Automatic... бандата издава Monster - рязък и красив завой към рока. Към датата на излизането му - септември 1994 г. големият приятел на Майк Стайп - Кърт Кобейн вече го няма, много от мечтите са спукани като балон. R.E.M. са по-мрачни и... някак по-плътни отвсякога. Насладете се и на това от него.   Ето и пълния трак лист на тази легендарна \"тава\": Side two – \"Ride side\"  ", "date": "2017.11.11", "title": "R.E.M.: 25 години автоматизация за народа!"}
{"url": "http://clubz.bg/60480-debspili", "text": "Репликата на депутата от БСП проф. Иво Христов, че 80% от българите са \"дебилни\" е скандална, но не е най-големият проблем в целия този случай. Невъзпитани депутати с неособено добри маниери е имало, има и ще има, при това не само в България. Далеч по-голям проблем обаче е поводът, по който тази реплика беше казана и реакцията на БСП след нея. Да припомним - Христов обвърза \"дебилщината\" на българите с това, че обществото и властта не реагират гневно, когато Паметникът на съветската армия бъде оцветен. Той дори зададе въпроса защо подобни паметници се \"оскверняват\" в Полша, Прибалтика и България, а не и във Виена. Зададе и друг въпрос - съмнява ли се някой, че ако не беше победата на Червената армия при Сталинград България нямаше да може да спаси своите евреи? Прав е Решетников: Как да им се вярва на тия?! Отговорът на първия въпрос е кратък - във Виена Съветската армия е дошла и си е отишла, докато в Полша, Прибалтика и у нас се застоя близо 50 години. На втория въпрос отговорът също е лесен - битката при Сталинград със сигурност има своето значение, но варващината спрямо евреите след тази битка не е предотвратена навсякъде в Европа. В България обаче евреите са спасени от депортация. По-дълго и сложно е да се отговори на един друг въпрос - защо БСП не се разграничи от Христов и дори го защити. В подобни ситуации на \"Позитано\" 20 винаги са твърдоглави до дебилщина. Докато беше премиер сегашният лидер на ПЕС Сергей Станишев на всеослушание заявяваше, че \"няма да хвърля жертви на вълците\", когато го питаха за кадрови смени на компрометирани лица. При всичките основателни критики към ГЕРБ едно е сигурно - за подобно \"дебилско\" изказване всеки депутат от тази партия щеше да изхвърчи на мига. Може би единствено на Цветан Цветанов би му се разминало. И това е правилната, разумната, прагматичната политика. Защото в момента не просто Христов, а БСП като цяло нарича 80% от българите \"дебили\". И опонентите на партията ще й го напомнят, с повод и без повод. Другарската защита на БСП обаче има и още едно обяснение. \"Дебилското\" изказване на Христов бе по повод на Паметника на Съветската армия и това, което олицетворява той - бившия СССР и днешна Русия, която не спира да мечтае за възстановяването на СССР под една или друга форма. Почти цялата 100 и кусур годишна история на БСП може да се вмести в едно изречение - обслужване на съветските/руските интереси в България. И българите, дори и онези 80%, знаят това. Поради тази причина БСП едва ли скоро ще има възможност да бъде на власт и да реализира своите прекрасни социални политики. Опитват се да докажат, че вече са различни, както повелява здравият политически и практически разум? Не, напротив, всячески се стараят да затвърдят това впечатление. Говорят за сваляне на санкциите срещу Русия, за възобновяване на АЕЦ \"Белене\", съревновават се с \"Атака\" за титлата \"най-голям русофил\" и т.н. А най-големият грях в БСП е да накърниш с нещо руските интереси. Който не вярва да попита Кристиан Вигенин. Докато беше външен министър в правителството на Пламен Орешарски той си позволи да заяви, че България няма да признае резултатите от референдума в Крим, с който областта бе отцепена от Украйна и анексирана от Русия. Впоследствие на парламентарните избори през 2014 г. Вигенин имаше сериозни проблеми с актива на БСП. Поради това му изявление, което бе изцяло в съзвучие с позицията на ЕС, \"българските\" социалисти не го искаха за водач на листа. Такива проблеми нямаха Румен Гечев, министър в правителството на Жан Виденов, Антон Кутев, който направи непремерени изказвания в разгара на банковата криза, Драгомир Стойнев, който като икономически министър подписа споразумение за голям енергиен проект, без да е ясно дали има мандат за това, Димитър Дъбов, който имаше репутация на един от сивите кардинали в държавата и т.н. Настоящият лидер на БСП Корнелия Нинова прави опити да покаже, че БСП вече има ново лице. Случаят с Христов обаче е доказателство, че тези опити явно не засягат имиджа на партията като пета колона на Москва у нас. Този имидж вреди изключително много на левицата, но тя продължава да си държи на него. С \"дебилска\" упоритост. ДеБСПили!", "date": "2017.11.11", "title": "ДеБСПили!"}
{"url": "http://clubz.bg/60571-opit_za_atentat_v_berlin", "text": "Властите в Берлин усилено издирват мароканец, връхлетял с автомобил под наем срещу пешеходци. Първоначалните съмнения са за опит за атентат, за щастие неуспешен. Драмата се е разиграла снощи към 22 ч на пешеходна зона на бул. “Вилхелмсруер Дам” в западноберлинския квартал Райникендорф. Пешеходната зона може да се оприличи на велоалея, но е по-широка. Изневиделица шофьор на автомобил навлиза с голяма скорост в пешеходното пространство. Сблъсък с паркиран мотопед убива скоростта, а с викове шокираните пешеходците успяват да избягат встрани. Шофьорът завива в обратна посока, автомобилът преминава през отсрещния тротоар. Водачът дава газ и успява да избяга от местопроизшествието. Подаден е сигнал в полицията, патрулки пристигат незабавно. По щастлива случайност граждани, запазили самообладание, са запомнили регистрационния номер на автомобила. Така става ясно, че колата е била взета под наем от мароканец с адресна регистрация в Берлин. Незабавно е издадена заповед за обиск на жилището му, но той не е бил открит в него, не се е появил и през цялата нощ. Все още има поне два въпроса без отговор: Става ли дума за опит за атентат и дали мароканецът, наел автомобила, е бил зад волана. Прокуратурата незабавно е била сезирана, води се следствие под наблюдението на контраразузнаването – Служба за защита на конституцията. Това става единствено при наличие на подозрение за извършване на деяние, застрашаващо устоите на държавата. Говорител на прокуратурата обяви днес, че разследването се води във всички посоки, но и предупреди да не се правят прибързани заключения по посока атенетат. Да припомним, че последният кървав инцидент с автомобил беше преди 11 дни в Ню Йорк, когато на велоалея в Манхатън бяха убити 8 души. Преди това бяха осъществени редица атентати с автомобили и камиони – в Лондон на 22 март и на 18 юли т. г., в Стокхолм на 7 април, в Ерусалим на 8 януари, на коледния базар в Берлин на 19 декември м. г., преди това и в Ница на 14 юли 2016 г., където жертвите бяха най-много – 86 души.", "date": "2017.11.11", "title": "Опит за атентат в Берлин?"}
{"url": "http://clubz.bg/60566-kitaj_shte_pravi_izkustveni_ostrovi_s_megakorab_video", "text": "Китай вече има мегакораб, с който може да създава изкуствени острови, съобщи АФП. Съдът, наречен \"Тян Кун Хао\", може да бъде разположен в Южнокитайско море, което разтревожи другите страни в региона. Пекин претендира за главните морски пътища и безлюдни острови там, което го изправи на нож срещу съседните страни.     Всъщност става дума за драга - кораб за дълбаене на изкопи. Такива съдове се използват за рекултивация на земя. 140-метровият \"Тян Кун Хао\" е в състояние да изгребва по 6000 кубически метра пясък на час от дълбочина до 35 метра под морското равнище и да го премести на разстояние до 15 километра. Така могат да бъдат създадени нови земни образувания. И преди Китай е използвал драги, за да създаде 7 укрепени изкуствени острова. На част от тях вече бяха изградени летища и разположени ракетни и радарни системи. Пекин пренебрегна протестите на Виетнам, Филипините, Малайзия, Бруней и Тайван, че нарушава техния суверенитет със своите действия. Китай праща \"сини човечета\" на спорни острови Китайският президент Си Цзинпин разчита на Линията на деветте тирета. Това е концепция, отбелязваща териториални претенции на Пекин, които се простират на около 1000 морски мили (1852 километра) от южните брегове на страната. Миналата седмица сателитни снимки показаха, че в спорната акватория се извършват отново строителни дейности и рекултивация, извършвани от страна на Китай. Съвсем естествено това породи опасения, че \"Тян Кун Хао\" ще бъде използван иенно за такива цели. Очаква се новият кораб да влезе в експлоатация през следващата година. В момента той извършва морски патрули \"Тян Кун Хао\" е по-мощен от китайските драги, използвани в Южнокитайско море. И много по-модерен. Той разполага с 4 различни системи за трошене на скали. Всичко това се случва в сравнително спокоен период в стратегически важния регион, отбелязва АФП Наскоро официален Китай заяви, че е постигнал споразумения с Виетнам и Филипините за мирно разрешаване на спорове и въздържане от завладяване на нови земи. В резултат филипинският президент Родриго Дутерте наскоро спря изграждането на нова пясъчна ивица на островите Спратли, към които и двете страни имат претенции. В момента държавите от АСЕАН - Асоциацията на страните от Югоизточна Азия, обсъждат заедно с Пекин кодекс за поведение в региона. Но ако се съди по възторга на китайските държавни медии от \"Тян Кун Хао\", съседите не вярват, че ще се стигне до положителен резултат.", "date": "2017.11.11", "title": "Китай ще прави изкуствени острови с мегакораб (ВИДЕО)"}
{"url": "http://clubz.bg/60580-bylgariq_iska_obqsneniq_ot_syrbiq_za_zadyrjanite_lekari_v_bosilegrad", "text": "Министърът на външните работи Екатерина Захариева е инструктирала посланика на България в Белград Радко Влайков да постави пред властите в Сърбия въпроса задържаните български лекари в Босилеград. Вчера те бяха задържави в Западните покрайнини, където са искали да преглеждат безплатно представители на българското малцинство. Български лекари задържани в Западните покрайнини Веднага след пристигането им в Белград те са били задържани в рамките на съвместна акция на сръбската полиция в Босилеград и на Отдела на здравната инспекция в Ниш при сръбското Министерство на здравеопазването. Така е била провалена безвъзмездната хуманитарна медицинска акция за прегледи на социално-застрашени и нуждаещи се от специализирана медицинска помощ граждани на Босилеград. Джамбазки сигнализира Брюксел за задържаните лекари в Босилеград По-рано ВМРО реагира остро и определи случая като „скандална антибългарска акция“. Евродепутатът Ангел Джамбазки се ангажира още в понеделник да сигнализира Европейската комисия и Европейския парламент.   Припомняме ви разказа на председателя на Културно-информационния център „Босилеград” Иван Николов – предлагаме ви го без съкращения: Джамбазки сигнализира Брюксел за задържаните лекари в Босилеград", "date": "2017.11.11", "title": "България иска обяснения от Сърбия за задържаните лекари в Босилеград"}
{"url": "http://clubz.bg/60554-drugite_igrachi_v_dosietata_paradajz", "text": "Разкритията на \"Досиетата Парадайз\" предизвикаха световни скандали тази седмица. Демократическата партия в САЩ поиска разследване на връзките на търговския министър Уилбър Рос със зетя на руския президент Владимир Путин. Европейският съюз ускорява приемането на черен списък на данъчните убежища. Уилбър Рос и британската кралица Елизабет Втора обаче не са единствените влиятелни личности с офшорни сметки, които не са декларирани. \"Досиетата Парадайз\": Американски министър има бизнес със зетя на Путин , вицепремиер на Украйна между 2014 и 2015 г., притежава базираната в Малта Marfa Holding Ltd. Компанията е регистрирана на 10 декември 2013 г. Когато става вицепремиер през 2014 г., той не декларира дела си в офшорната компания. Вошчевски се оттегля от поста си, когато неговата Радикална партия се оттегря от управляващата коалиция, и запазва дела си в компанията. Преди да бъде назначен за държавен секретар от американския президент доналд Тръмп,   ръководи ExxonMobil. \"Досиетата Парадайз\" разкриват, че от 1997 г., когато е директор на Exxon Yemen, Тилърсън притежава базираната на Бермудските острови Marib Upstream Services Co. Компанията се занимава с добив на нефт в Йемен. , канцлер на Австрия между януари 2007 и декември 2008 г., е директор на Novia Management Ltd, създадена в Малта през 2014 г. Съдружник му е с Херберт Щепик, бивш шеф на Raiffeisen Bank International, който подаде оставка през 2013 г. Novia Management е сред акционерите в малтийската Novia Funds Sicav Plc, заедно с бившия съветник на Гузенбауер Тал Силберщайн, който е арестуван през 2017 г. за пране на пари. Фирмата притежава казина в Австрия и съседни страни, твърдят местни медии.  притежават две компании, регистрирани в Малта. И двете са собственици на други компании, които се занимават с транспортни услуги - семеен бизнес на Йълдъръм. И двете компании не са деклариранипред турските власти. Най-богатият човек в Сирия -  - притежава четири компании в Ливан, основани между 2001 и 2003 г., когато страната е под 29-годишна сирийска окупация.  Сред политиците в \"Досиетата Парадайз\" са трима бивши канадски премиери. Няма обаче данни да са притежавали офшорни компании докато изпълняват публична длъжност, нито да имат бизнес отношения с уличени в престъпления.", "date": "2017.11.11", "title": "Другите играчи в \"Досиетата Парадайз\""}
{"url": "http://clubz.bg/60563-trus_ot_34_be_useten_v_rajona_na_sofiq", "text": "В 6:54 тази сутрин бе усетено земетресение в Софийска област.  Той е с магнитут 3,4. По данни на Националния Институт по геофизика, геодезия и география към БАН епицентърът на труса е на дълбочина от 13,9 км, на територията на община Своге. Много хора са усетили труса в София, показват реакциите им социалните мрежи. Земетресението е било почувствано и на високи, и по-ниски етажи.  Няма данни за щети.  Земетресение разлюля високите етажи в София Точно преди година София отново ре разлюляна от трус. Тогава епицентърът бе в Северна Гърция, но с по-висок магнитуд - 4,6.", "date": "2017.11.11", "title": "Трус от 3,4 бе усетен в района на София"}
{"url": "http://clubz.bg/60556-futbolniqt_bolivud_i_dimityr_berbatov", "text": "На знаковия за българския футбол 17 ноември (навършват се 24 години от мача Франция - България на \"Парк дьо Пренс\") започва четвъртото издание на индийската Суперлига. В шампионата на милиардната държава този сезон ще играе Димитър Бербатов, дори първият мач е с негово участие - тимът му \"Керала Бластърс\" приема \"Атлетико\" (Калкута). Бербо е сред най-големите звезди тази година, а отборът му, воден от холандеца Рене Мюленстийн, бившия помощник-треньор на Алекс Фъргюсън и Мартин Йол, протяга ръце към шампионската титла. Клуб Z писа подробно за индийския шампионат още през 2014 г., когато бе първото издание на Суперлигата. Футболна революция започна в Индия Този сезон участват 10 отбора - с два повече. Шампион е АТК, който спечели титлата с дузпи срещу \"Керала Блъстърс\" на финала миналата пролет. Първенецът играе на най-големия стадион в лигата - \"Солт Лейк Сити\", с капацитет 85 000 зрители в Калкута. Арената на \"Бластърс\" пък е №2 със 75 000 места, но от тях ще се използват \"само\" 55 148. Повечето съоръжения са за крикет. Не само броят от отборите е по-голям спрямо предишните издания на ISL. Времетраенето на сезона също е завишено от 3 на 4 месеца. Всичките 10 треньора са чужденци. Откроява се името на Теди Шерингам, величие на \"Тотнъм\", \"Манчестър Юнайтед\" и националния отбор на Англия. Той е наставник на шампиона АТК. Бившият предводител на \"Астън Вила\" Джон Грегъри пък е начело на \"Ченай\". А сърбинът Ранко Попович тренира \"Пуна Сити\". Най-голям е броят на испанците и англичаните - по трима. В \"Керала Бластърс\" броят на чужденците е 7. Освен Бербатов тук играе Уес Браун (бивш защитник на \"Манчестър Юнайтед\"), има канадец, ганаец, сърбин, още един англичанин и холандец. Имената им не говорят много на масовия запалянко в България. Най-много са испанците и бразилците. Определено може да се каже, че Кийн и Бербатов са двете най-големи имена. Тази година бройката на чужденците бе намалена от 11 на 8 в един отбор, а на терена по едно и също време имат право да играят максимум петима (6 през 2016 г.). Суперлигата на Индия бе създадена през 2013 г. с идеята да популяризира футбола в страната, но тя бе за пред хората. Истинската цел е да се изкарват пари (всички мачове се излъчват пряко и тв правата са основно перо) и фактът, че броят на отборите расте, говори, че сметката излиза.  Лигата има големи спонсори, като гигантите IMG, \"Рилайънс индъстрис\" и \"Стар спортс\". Въпреки това първите три издания не бяха признати от Азиатската футболна конфедерация (АФК) и от ФИФА. Не и настоящото, което вече има статут на официално и е нещо повече от атракция за милиони. АФК одобри лигата, победителят в която догодина ще играе във втория по сила азиатски клубен турнир - нещо като Лига Европа на Стария континент. Шампионът на ISL взема купата на страната в Индия. От Суперлигата не се изпада - също като в американските професионални лиги. АТК е шампион два пъти, а веднъж стана \"Ченай\". В създаването на ISL огромен дял имат звезди на крикета, най-популярният спорт в Индия. Съответно и фирми, гравитиращи около този спорт, също участват в проекта. И Боливуд е в схемата. Всички те създадоха клубовете и привлякоха спонсори. Пример за такова отроче е \"Атлетико\" (Калкута), първият тим в лигата. Участие в създаването му има \"Атлетико\" (Мадрид), също така бизнесмени, преуспели в Европа, актьори и режисьори... Първият чуждестранен играч на тима пък бе испанецът Луис Гарсия, който спечели Шампионската лига с \"Ливърпул\" в онзи паметен финал срещу \"Милан\" в Истанбул през 2005 г. В първия сезон на Суперлигата по индийските терени играха асове като Елано, Алесандро дел Пиеро, Робер Пирес, Дейвид Джеймс, Фреди Люнгберг, Жоан Капдевила, Давид Трезеге, Марко Матераци... В първата фаза отборите излизат всеки срещу всеки по два пъти.  Първите четири отбора в класирането играят полуфинали в две срещи (първият срещу четвъртият и вторият срещу третият). Победителите от тях спорят за купата на финал на неутрален терен. Първият мач в историята на Суперлигата през 2014 г. е наблюдаван от 75 милиона по телевизията. За първата седмица числото става 170 млн. Това е 12 пъти повече, отколкото е генерирало световното в Бразилия на територията на Индия. И 20-30 пъти над показателите на I лигата. За първия сезон зрителският интерес възлиза на 429 милиона души. Всяка година тв рейтингите се вдигат все повече и повече. Стадионите също са все по-пълни, независимо че чуждестранните звезди вече не са от калибъра на Алекс дел Пиеро, Давид Трезеге и Робер Пирес.", "date": "2017.11.11", "title": "Футболният Боливуд и Димитър Бербатов"}
{"url": "http://clubz.bg/60578-otkrit_e_nov_svqt_no_planeta_li_e", "text": "Кога една планета престава да бъде просто планета, отскоро е сериозен въпрос за астрономите от Варшавския университет. Още през лятото на 2016 г. екип на тамошната обсерватория е открил гигантски свят на 22 хил. светлинни години от Земята, но спорът за класификацията на небесното тяло продължава и досега, отбелязва „Гардиън“. Формално OGLE-2016-BLG-1190 (както е официалното название на обекта) е гигантска екзопланета. Масата й обаче се равнява на 13,4 пъти тази на най-близкия ни газов гигант Юпитер. Самият Юпитер пък е 317 пъти по-тежък от Земята. Мощната гравитация и температурата на огромното тяло на свой ред позволяват то да бъде смятано и за кафяво джудже, тоест по-скоро за тип звезда. Засега този обект е първият, който може да бъде сметнат и за планета, и за звезда. Ако учените предпочетат да го класифицират като звезда, ще може да се сметне, че заедно със звездата, около която обикаля в орбита, OGLE образува двойна система (за неизкусените от астрономията, а от фантастиката – свят в система от две слънца е Татуин, родният дом на Анакин Скайуокър – бел. ред.). Това тяло не е пряко наблюдавано. Открито е в резултат на наблюденията върху изкривяванията, които гравитацията му причинява на видимата светлина от звездата, около която обикаля. Доколкото новооткритият обект не излъчва собствена светлина, не синтезира хелий и не излъчва собствена енергия, той най-вероятно все пак няма да бъде класифициран като звезда, а ще продължи да бъде смятан за екзопланета на самата граница, отвъд която би могла да се образува звезда.", "date": "2017.11.11", "title": "Открит е нов свят. Но планета ли е?"}
{"url": "http://clubz.bg/60579-hakerskiqt_probiv_struva_90_mln_dolara_na_equifax", "text": "Мащабният пробив в сигурността на „Екуифакс” (Equifax) от септември е струвал само досега на американското кредитно бюро близо 90 млн. долара, съобщи днес финансовият му директор Джон Гембъл в разговор относно състоянието на компанията за третото тримесечие. О свен тази сума „Екуификс” прогнозира, че ще трябва да се отделят още 60-75 млн. долара разходи, които да бъдат тепърва инвестирани във включването на допълнителни информационни технологии за сигурност. От писмото, изпратено до Комисията за ценни книжа и борси в САЩ става още ясно, че срещу компанията са заведени повече от 240 съдебни дела в САЩ и Канада, а освен тях в момента се провеждат и близо 50 разследвания на дейността й. За момента обаче от кредитното бюро не могат да определят какви ще са финансовите щети от тях. В резултат на виртуалната кражба, печалбите на „Екуифакс” отчетоха междувременно и спад в приходите заради породилото се недоволството и липса на доверие от страна на клиентите им. БГНЕС припомня, че компанията разкри през септември, че хакери да компрометирали данните на близо 146 млн души, като в тях влизат имената им, рождените дати и номерата на социалните им осигуровки. Ироничното в случая е, че кредитната компания специализира именно в защитата и анализа на лични и финансови данни на клиенти, които искат кредит от банка или кредитни организации в цял свят. Заради провала още през септември главният изпълнителен директор на компанията Ричард Смит си подаде оставката, заедно с други двама ръководители на Equifax, шефа по информационните въпроси и началника по сигурността. ", "date": "2017.11.11", "title": "Хакерският пробив струва 90 млн. долара на Equifax"}
{"url": "http://clubz.bg/60583-valeri_simeonov_se_zakani_dyrjavata_da_si_vzeme_bmf_ot_domuschiev", "text": "Валери Симеонов ускори атаката си срещу председателя на КРИБ Кирил Домусчиев и притежавания от него и брат му Български морски флот (БМФ). След като тази седмица Върховният касационен съд отмени решение на Арбитража към Българската търговско-промишлена палата, с което БМФ заобикаля плащането на 55 млн. лева неустойки, сега вицепремиерът си поставя още по-висока цел.     Валери Симеонов спечели първия рунд срещу Кирил Домусчиев, който ще трябва да заплати близо 2,2 млн. лева разноски по делото срещу решението на Арбитража, който уважи през април искането на \"Кей Джи Маритайм Шипинг\", която притежава 70% от БМФ, за облекчаване на задължението по приватизационния договор за поддържане на определен тонаж, защото световната криза е ударила бизнеса ѝ. Валери Симеонов ликува за съдебно решение срещу БМФ Сега Арбитражът трябва да разгледа отново случая и на Домусчиев може да му се наложи да плати и 55 млн. лева неустойки. Това е твърде вероятно след решението на ВКС, че договорът с купувача на БМФ не може да се променя, защото Законът за приватизация не позволява анекси. Според съдебното решение собствениците на БМФ трябва да поемат разноските по делото във ВКС, а спорът за неустойките трябва да се разгледа отново от арбитража към БТПП. Но това вероятно няма да е най-големият проблем за Домусчиев – Валери Симеонов се закани да оспори в съда и самата приватизация и да направи БМФ отново държавен. Приватизацията на 70% от капитала на БМФ приключи през август 2008 г. Сделка е сключена с германско-българския консорциум \"Кей Джи маритайм шипинг\" за 440 млн. лв. Купувачът се сдобива с общ тонаж от търговски кораби 1 394 753 DWT (дедуейт). В срок от 10 години от подписването на договора за приватизация компанията на Кирил Домусчиев се задължава да инвестира 779,88 млн. лв., като вложенията трябва да са в кораби. За плавателните съдове купувачът се ангажира за срок от десет години след подписването на договора да поддържа средногодишно общ тонаж на корабите на дружеството (включително чрез дъщерните дружества) не по-малък от 1 300 000 DWT. През юли м.г. „Кей Джи маритайм шипинг\" подава искова молба до Арбитражния съд при Българската търговско-промишлена палата с искане да се променят някои от условията на приватизационния договор. Мотивът - настъпила \"стопанска непоносимост\", заради която не могат да бъдат изпълнени две от условията в договора за приватизация - изискването БМФ да разполага с определен тонаж кораби, както и да поддържа определен плавателен състав. Арбитражът уважава искането на компанията-приватизатор. Агенцията за приватизация и следприватизационен контрол обаче подава искова молба срещу арбитражното решение.", "date": "2017.11.11", "title": "Валери Симеонов се закани държавата да си вземе БМФ от Домусчиев"}
{"url": "http://clubz.bg/60581-putin_e_gotov_na_%E2%80%9Enova_stranica%E2%80%9C_v_otnosheniqta_sys_sasht", "text": "Русия е готова да обърне нова страница и да развива приятелски отношения със САЩ, но трябва да се решат старите проблеми в областта на сигурността, включително за договорите за ограничаване на стратегическите нападателни оръжия (СТАРТ) и за ракетите със среден и малък обсег, заяви Путин след края на срещата на Азиатско-тихоокеанското икономическо сътрудничество (АТИС) във Виетнам, предаде ТАСС. Дойдоха, здрависаха се и... не си говориха  (ВИДЕО, СНИМКИ) Президентът на Русия определи действията на САЩ срещу руски медии като посегателство над свободата на словото и заяви, че отговорът на Москва ще бъде огледален. Според него, „това, което се обсъжда в момента в Държавната дума, може да е малко рязко, но това е естествено\" – така коментира обсъжданите санкции в Русия спрямо американски медии. \"Досиетата Парадайз\": Американски министър има бизнес със зетя на Путин Владимир Путин заяви, че едва вчера е научил за съобщенията за предполагаеми връзки на негови роднини с администрацията на САЩ и ги определи като \"бълнуване\", съобщи ТАСС. Руският президент определи като абсурдни обвиненията за руска намеса в президентските избори в САЩ миналата година. \"Всичко, свързано с руското досие в САЩ, показва само вътрешната политическа борба в тази страна\". На фона на тези думи, Путин се изказа ласкаво за Доналд Тръмп. Владимир Путин изрази очакване „да се намери възможност за провеждане на руско-американски преговори, включително на равнище президенти\". Провалът на срещата във Виетнам се дължал на „протоколни формалности и различията в графика им на работа\". \"Не се е случило нищо страшно\", каза Путин. Работата по ликвидиране на терористите в Сирия е на път да приключи и основната задача на този етап е да се създадат условия за политическо уреждане, заяви Путин, цитиран от ТАСС. \"В момента най-важното е да се приключи тази работа, да се укрепят споразуменията за зоните за деескалация, да се укрепи режима на прекратяване на огъня и да се създадат условия за започване на политически процес\", подчерта той. Позициите на Русия и Китай във външната политика са много близки или съвпадащи в ключовите точки, добави руският президент. Един от тези ключови въпроси е Северна Корея , подчерта той. \"Ние смятаме, че това е проблем и не признаваме ядрения статут на Северна Корея\", заяви Путин. В същото време Москва и Пекин смятат, че всички страни трябва да понижат напрежението и да намерят сили да седнат на масата за преговори, уточни той. Няма друг начин за решаване на проблема, подчерта руският президент и напомни, че Москва и Пекин са предложили пътна карта за решаване на проблема. Той отбеляза, че в последно време има обнадеждващи сигнали от редица страни, показващи разбиране, че мирното решение на проблема няма алтернатива. \"Досиетата Парадайз\": Американски министър има бизнес със зетя на Путин", "date": "2017.11.11", "title": "Путин е готов на „нова страница“ в отношенията със САЩ"}
{"url": "http://clubz.bg/60582-poveche_pari_za_profesionalni_gimnazii_za_deficitni_profesii", "text": "Министърът на образованието Красимир Велчев съобщи в Пампоромо, че предвижда допълнително финансиране за професионални паралелки от сферите, в които се очаква бъдещ недостиг на пазара. Той заяви, че са предвидени 3 млн. лв. за допълнителното финансиране, а идеята е да се насърчат професионалните гимназии да ориентират профила си към потребностите на пазара на труда. Учениците ни - неграмотни, но готови да гласуват Красимир Вълчев се срещна днес в Пампорово с представители на общини и директори на образователни институции от област Смолян. Според Вълчев, в бюджета за 2018 г. е предложено диференцираното финансиране на професионалните паралелки в зависимост от бъдещото търсене. Това е предвидено и в промяна в Закона за предучилищното и училищното образование. Предстои да бъде разработен механизъм, по който ще се предоставя допълнителното финансиране. Според образователния министър, е възможен диференциран подход и при разпределяне на тези средства, така че паралелките с най-остър недостиг да получат повече от тези с по-малък дефицит на пазара на труда. Красимир Вълчев прогнозира, че това ще бъдат позициите, за които в най-голяма степен ще растат доходите заради недостига на пазара на труда. В много случаи те ще изпреварят според министъра възнагражденията за позиции, изискващи висше образование, за което вече има примери в различни предприятия. Вълчев посочи, че всички общини ще получат допълнително финансиране за образование, независимо от предвидените пари за по-високите учителски заплати. Министърът каза, че голямото предизвикателство за системата в краткосрочен и дългосрочен план е да има повече учители, \"повече млади хора, които да се включат в педагогическа професия\", а основна мярка за постигането е увеличаването на възнагражденията им.", "date": "2017.11.11", "title": "Повече пари за професионални гимназии за дефицитни професии"}
