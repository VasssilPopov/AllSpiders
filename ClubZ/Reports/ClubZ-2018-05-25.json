{"url": "http://clubz.bg/68303-nasa_shte_stroi_raketen_zavod_na_lunata", "text": "Американското космическо ведомство уточнява техническите детайли за построяване на ракетно-космически завод на Луната, като още от 2019 година се планира прехвърлянето на товари и материали на нейната повърхност, съобщава сайтът Лайф. В първото промишлено предприятие, изградено извън пределите на Земята, е планирано производството на ракетно гориво, необходимо за пътешествия до други планети. САЩ предложили на СССР съвместна мисия до Луната За суровина ще бъдат използвани водород и хелий, които ще се добиват директно от повърхността на Луната. За тази цел през 2019 година на повърхността на естествения ни спътник могат да бъдат отправени два геологични апарата-разузнавачи, които ще търсят най-пригодните площадки за работа. Лунната база трябва да се превърне в изходен пункт за попълването на запасите и за презареждане на космическите кораби, изстреляни към другите планети от Слънчевата система. Удобството е, че напускането на далеч по-рядката атмосфера на спътника ни е много по-лесно.", "date": "2018.05.25", "title": "НАСА ще строи ракетен завод на Луната"}
{"url": "http://clubz.bg/68302-joncheva_borisov_da_podade_ostavka_no_ermenkov_go_razbiram", "text": "Премиерът Бойко Борисов трябва да се извини, или да подаде оставка. Това обяви червената депутатка Елена Йончева пред БНТ, която преди дни осъди Борисов на първа инстация за клевета. Елена Йончева е осъдила ГЕРБ и Бойко Борисов Борисов твърдял чрез адвоката си, че думите му не се отнасяли за Йончева. Според нея премиерът да подаде оставка не е крайно. Но за нейният колега Таско Ерменков, който излъга софиянци за отровена вода в столицата явно не е. Таско Ерменков за водата в София: Най-искрено моля да бъда извинен Йончева изтъкна, че не трябва политици да \"задават такива въпроси\" в социалните мрежи към институциите. И отбеляза: Но за Таско Ерменков заяви: Не стана ясно дали той трябва да подаде оставка, или грешката му е по-малка от тази на премиера - водещата не зададе този въпрос. Йончева допълни, че в отделни части от Хасково водата е все още забранена не само за питейни, но и за домакински нужди. Таско Ерменков за водата в София: Най-искрено моля да бъда извинен", "date": "2018.05.25", "title": "Йончева: Борисов да подаде оставка, но Ерменков го разбирам"}
{"url": "http://clubz.bg/68287-osydiha_samsung_da_plati_539_mln_dolara_na_apple", "text": "Американският производител Apple отбеляза голяма победа днес срещу основния си конкурент - Samsung, съобщи Ройтерс. Южнокорейската компания бе осъдена от федерален съд снощи да плати 539 милиона долара за нарушаване на патентите, част от дизайна на iPhone. Това е увеличение на обезщетението, присъдено от по-долна инстанция, което бе 399 млн. долара.  Съдебната битка между двата производителя на смартфони започна през вече далечната 2011 г. Хората на Стийв Джобс обявиха, че Samsung са откраднали ключови елементи на дизайна на знаковият им флагман. Приликите между тогавашните модели смартфони на двете компании в действителност бяха големи. Пламва ли нова война Samsung-Apple? Преди 7 години подобна сума би била впечатляваща за Apple, но днес е на ниво морална победа - това е еквивалент на печалбата им на само три дни и половина от първото тримесечие на тази година.  Samsung бяха склонни да платят до 28 млн. долара, Apple пък искаха 1,1 млрд. долара. Това не е последна инстанция - всъщност, предстоят обжалвания чак до Върховния съд на САЩ. Според юристите, ако двете компании не постигнат компромис, съдебният спор може да продължи още толкова.", "date": "2018.05.25", "title": "Осъдиха Samsung да плати 539 млн. долара на Apple"}
{"url": "http://clubz.bg/68301-kensingtynskiq_dvorec_razkri_gerba_na%C2%A0megan", "text": "Кенсингтънския дворец разкри как изглежда новият герб на съпругата на принц Хари, херцогинята на Съсекс Меган, съобщават Ройтерс и Асошиейтед прес. В него са вплетени символи, напомнящи за родното място на бившата актриса и модел Меган Маркъл и трасиращи мост към бъдещето й. Фонът на герба е син, напомнящ за Тихия океан, озарен от златни лъчи, характерни за Калифорния, родния й щат. Щитът включва три пера, символизиращи силата на думите - препратка към бившия уебсайт на кралската особа, в който тя разискваше социални теми. Колекция от калифорнийски макове, цветето на щата Калифорния, стоят на тревата пред щита, редом до ранния химонант, който расте в Кенсингтънския дворец.", "date": "2018.05.25", "title": "Кенсингтънския дворец разкри герба на Меган"}
{"url": "http://clubz.bg/68300-v_edna_galaktika_dalech_ot_harisyn_ford%E2%80%A6", "text": "Предполагам вече на всеки е ясно: ще гледаме „междузвездни“ филми до края на живота си. (И в седмицата, когато излиза нов филм от сагата или нейния свят, няма да има други премиери.) На някой това може да му изглежда като чудесна новина, но не е така. Звучи все едно да гледаме цял живот 2-3 сериала (другият е „Отмъстителите“), но на кино. С тази разлика, че рано или късно („Докато свят светува“ – 54 години, „Пътеводна светлина“ – 57 години) сапунените драми приключват. За космическата сапунена опера от „една далечна галактика“ край не се очертава. „Соло“ може да разглеждаме като просто десетия (уестърн) епизод от объркания хронологично киносериал „Междузвездни войни“. Той е от онези епизоди, които можем спокойно да пропуснем, без да изгубим нищо. „Соло“ е кратък флашбек в големия филм за тези, които възприемат „Междузвездни войни“ като една история. Но някъде по-нататък, примерно в петнайстия епизод (през 2027 г.), може да се окаже, че в „Соло“ е оставена някаква важна улика, която променя всичко. На пръв поглед „Соло“ може да се гледа и без да познавате останалите филми. Но истината е, че за да го разберете, е по-добре да познавате и останалите епизоди. Но дори и това не е достатъчно. Ако не сте гледали анимацията „Star Wars: Войните на клонираните“, ще останете доста учудени какво прави тук един познат герой, който беше убит пред очите ни няколко години по-рано в Епизод I, при положение, че историята в „Соло“ е разположена между Епизод III и Епизод IV. „Соло“ разказва за младежките години, в които Хан става Соло – и от дребен уличен измамник се превръща първо във войник на Империята, а после и в един от най-добрите пилоти в Галактиката и легендарен контрабандист със златно сърце. Ще видим срещата му с Ландо Калризиан (който е пансексуален, но това няма особено значение за сюжета), как се сприятелява с Чубака (който се оказва един от най-красивите представители на своя вид), как се научава да не вярва на никого и как се сдобива с най-милото си – „Хилядолетния сокол“. Историята е пълна с добри преследвания и битки, има и няколко интересни сюжетни обрата. Но хубави шеги почти липсват, което не е добре за филм с Хан Соло. Изображението е хладно и мрачно, такъв е общият тон на филма – далеч от ярките цветове на първите две трилогии. Най-емоционалният момент не е краят на една любов, а повредата на един робот, но всъщност пак за това става дума. Бихме приели „Соло“ за добър приключенски екшън с интересни идеи и забавни герои, защото сам по себе си той е такъв. Но няма да го направим, защото въпреки „соловото“ си заглавие, той не е „сам по себе си“, а си има контекст. Хан Соло не е солов герой, а част от нещо по-голямо от него. Главно заради него (въпреки че този филм може и да не е най-разочароващият) по-разочароващите епизоди във и покрай сагата не са много. Първите режисьори на „Соло“ Милър и Форд („Лего: Филмът“) били започнали да правят по-лек филм с повече комедия. Според информация от студиото, президентът на „Лукасфилм“ Катлийн Кенеди покани опитния ветеран Рон Хауърд и ги уволни – притеснена, че ще превърнат „Междузвездни войни“ в „Пазителите на Галактиката“. (Всъщност е точно обратното – „Пазителите на галактиката“ са вдъхновени от приключенията на Хан Соло.) Рон Хауърд доведе учител по актьорско майсторство на Олдън Еренрайх, който да го научи да играе ролята на младия Харисън Форд – непосилна задача, разбира се. От студиото обявиха, че търсенето на актьор за ролята на Хан Соло е било най-продължителното след кастинга в „Юнивърсъл“ за образа на Крисчън Грей в „50 нюанса сиво“. За Грей не знам, но за Хан Соло можеха да потърсят още малко, примерно още 20 години, когато (надявам се) вече ще може да се правят напълно правдоподобни копия на истински актьори.", "date": "2018.05.25", "title": "В една Галактика, далеч от Харисън Форд… "}
{"url": "http://clubz.bg/68290-v_rusiq_sluchaqt_s_%E2%80%9Egazprom%E2%80%9C_e_reverans_kym_bylgariq", "text": "„Газпром“ капитулира безусловно и губи възможността да вдига цената спрямо пазарната за едни или други страни от ЕС по собствено усмотрение. Така руското издание „Ридус“ коментира постигнатото вчера споразумение между Еврокомисията и „Газпром“, предаде БТА. Руският гигант няма да плаща глоби заради нарушения на правилата на ЕС, но ще бъде задължен да продава газ на конкурентни цени на България и останалите страни от Източна и Централна Европа. Според „Ридус“ руската компания е решила  . „Газпром“ се разбра с ЕС – няма да плаща глоби ЕС: \"Газпром\" злоупотребява с енергийните пазари Фактът, че „Газпром“ вече няма да може да иска от София обезщетения за анулирането на проекта „Южен поток“, е реверанс към България, смята в. „Взгляд“, като цитира анализатора Игор Юшков. Според Юшков отказът от компенсации за „Южен поток“ няма нищо общо с антимонополните процедури. Проектът е бил спрян по политически причини след посещение на американски сенатори у нас. И тогава Брюксел се поддал на влиянието на Вашингтон. Да се договориш по такова дело „по любов“ е много по-изгодно, отколкото да плащаш солени глоби, продължава изданието. И от „Газпром“ се съгласили на отстъпки, за което уведомили ЕК още пpез миналата година. И Комисията сега дава зелена светлина и прекратява делото. Експертите виждат в самото „мирно споразумение“ по-скоро добра новина, но не бързат да поздравяват \"Газпром\" като победител, отбелязва „Газета“. Постигнатият резултат може да свали цените на газа на ред пазари в Източна Европа. Той приближава и сбъдването на мечтата на Европейската комисия - да се формира единен газов пазар в ЕС, твърди в. „Комерсант“. Путин в Атина: \"Южен поток\" се провали, защото България се поддаде на натиска на ЕС и САЩ Цените ще паднат под натиска, прогнозира в заглавие „Росийская газета“. Специализираният сайт „Център за енергийна експертиза“ очаква след това споразумение . ЕС: \"Газпром\" злоупотребява с енергийните пазари Путин в Атина: \"Южен поток\" се провали, защото България се поддаде на натиска на ЕС и САЩ", "date": "2018.05.25", "title": "В Русия: Случаят с „Газпром“ е реверанс към България"}
{"url": "http://clubz.bg/68293-kolenichi_li_ligata_po_amerikanski_futbol_pred_donald_trymp", "text": "Преди два дни Националната футболна лига на САЩ по американски футбол (НФЛ) прие промени в правилата и наредбите си за новия сезон, който традиционно стартира през септември. Една от тях засяга тема №1 в щатския спорт за миналата година - масовите протести на играчи и отбори по време на изпълнението на химна преди началото на всеки мач. През целия минал сезон те коленичиха или дори седяха на скамейката по време на \"Знаме, обсипано със звезди\". Това бе техният начин да протестират срещу расизма, социалното неравенство и т.н. и т.н. Вече нямат право да го правят - не и безнаказано. Отсега нататък даден играч или цял отбор ще бъдат глобявани, ако не стоят прави. Ако все пак решат да продължат с протеста си, могат да стоят в съблекалнята и едва след това да излязат на терена. Решението е взето от техните работодатели - собствениците на 32-та клуба, които \"плащат и поръчват музиката\" в най-популярния американски спорт. През миналата година президентът на САЩ Доналд Тръмп остро критикуваше позицията на играчите, призоваваше да бъдат уволнени, влезе в задочни спорове с клубните президенти, някои от които са му приятели и спонсорираха кампанията му. Сега Тръмп приветства промяната. И побърза да добави, че и това с оставането в съблекалнята не бивало да се толерира. Играчите побесняха, а асоциацията им излезе с официално изявлание, в което се казва, че НФЛ не се допитала, когато е вземала решението. Изявени футболисти вече втори ден заявяват, че са нарушени правата им, залегнали в колективния трудов договор с лигата. И не само те, а преди всичко конституционните. Те винят лигата в \"лицемерие\". Да ограничат свободата ти не е проява на патриотизъм, точно обратното, заявяват един куп звезди. Престижни издания като \"Ню Йорк Таймс\", които и без това не пропускат и най-малката възможност да критикуват политиката на Тръмп, пишат в редакционни коментари, че НФЛ е избрала да коленичи пред президента. Но има и анализатори, които гледат на случващото се по-надалеч - към финансовия интерес на клубовете и техните босове. И отново трябва да си припомним старата истина, че   В Амарика това важи дори с по-голяма сила. В последните два сезона НФЛ, някога най-богатата и печеливша спортна лига в света, губи интерес. Съответно и пари. Клубовете също губят.  Причините за това са няколко. Лигата не го признава, но водещата е свързана с нелечимото заболяване ХТЕ, което се причинява от ударите в главата. На челно място е и недоволството сред много американци от протестите по време на химна. За последните две години тв аудиторията на НФЛ е паднала с цели 20 процента. Това, разбира се, удря целия рекламен пазар, който започна да се преориентира, което не е лесно, тъй като мачовете по американски футбол са в най-гледаното време в неделя и понеделник. Кабелните оператори също са засегнати. Някои фирми съдят НФЛ заради протестите на играчите. Те считат, че парите им отиват на вятъра, тъй като все по-малко хора гледат рекламите им, обидени от отношението на футболистите.  Започват да личат все повече празни места по стадионите. Майк Пенс може и да се чувства \"победител\", но е рано да се каже кой печели и какво. Дали някой печели. Не и докато не започне новият сезон и не се види как вървят тв рейтингите, продажбата на рекламно време и билети за мачовете. Интересна е и реакцията на играчите. Ще висят ли в съблекалнята? Едно е сигурно - трудните времена на американския футбол не са приключили, може би тепърва започват.", "date": "2018.05.25", "title": "Коленичи ли лигата по американски футбол пред Доналд Тръмп?"}
{"url": "http://clubz.bg/68283-nezavisimaq_gazeta_kakvo_stoi_zad_bylgarskiq_zavoj_v_energetikata", "text": "Така е озаглавена статия на в. „Независимая газета“, цитирана от БТА. Според него московските анализатори не проявили особен ентусиазъм по повод посещението на българския президент Румен Радев в Русия тази седмица, вклинено между мизитите на Ангела Меркел и Еманюел Макрон. Работата е не само в несъпоставимите икономически и политически категории в тежестите на европейските лидери, но и в разочарованието в известна степен от действията на българските власти. Именно София погреба през 2009 г. руския проект \"Южен поток\", на който Москва възлагаше специални надежди. Защо България отново се сближава с Русия Дошъл на власт през 2009 г., премиерът на България Бойко Борисов започна да се отказва от съвместните проекти с Русия с мотива, че те застрашават българската екология, суверенитет и цивилизационен избор. От Московския център \"Карнеги\" обаче изтъкват, че България прояви европейска солидарност, като разчиташе, че в отговор ЕС ще й помогне да си уреди газовите проблеми. Днес Борисов и партията му ГЕРБ са пак на власт, но възгледите му за енергийното бъдеще се промениха. Радев поиска „Български поток“ за руски газ през Черно море Радев: Съживяването на АЕЦ \"Белене\" предполага и руско участие Българското разочарование от Запада най-вероятно е само част от отговора, пише „Независимая газета“. И припомня как страната ни не е получила никакво обезщетение за проявената си евроатлантическа солидарност в отказа от  съвместни енергийни проекти с Русия. Главното е, че постепенно се променя силовият баланс, ярък пример за което са промените в политиката на САЩ в света, отбелязва вестникът. Русия повече или по-малко успешно се противи срещу наложените санкции. Между Европа и САЩ се очертава съществено разцепление по повод външната търговия и двата световни икономически центъра фактически са на ръба на търговска война. С други думи, светът става многополюсен и в тези условия европейските политици започват вече повече да мислят за интересите на собствените си държави. Това едва ли ще предизвика разпадане на ЕС или на НАТО. Но, както сочи посещението на Румен Радев, налице са центробежни тенденции. Радев поиска „Български поток“ за руски газ през Черно море Радев: Съживяването на АЕЦ \"Белене\" предполага и руско участие", "date": "2018.05.25", "title": "\"Независимая газета\": Какво стои зад българския завой в енергетиката"}
{"url": "http://clubz.bg/68299-truden_uspeh_za_volejbolistite_na_starta_v_ligata_na_naciite", "text": "Националният отбор по волейбол победи Китай с 3:2 (25:18, 18:25, 19:25, 25:17, 15:11) в първия си мач от Лигата на нациите - новото название на турнира, известен като Световна лига. Другите два отбора в група 2 в Нингбо (Китай) са Аржентина и САЩ. Тимът ни разчиташе на чиста победа с 3:0, но срещна голяма съпротива от страна на домакините, които дори водеха с 2:1. Все по-голямото майсторство взе връх и селекцията на Пламен Константинов потегли с успех. Треньорът заложи на следния стартов състав: Георги Братоев - разпределител, Илия Петков, Розалин Пенчев, Тодор Скримов, Боян Йорданов, Виктор Йосифов и Теодор Салпаров - либеро. Нашите започнаха отлично и с лекота взеха първия гейм. Представянето им във втория и третия обаче беше на другия полюс, пък и азиатците демонстрираха непримиримост и отборен дух. Разколеба се посрещането в редиците на нашите. С няколко смени Константинов успя на свой ред да обърне негативния ход на срещата и отборът ни взе четвъртата част - 2:2. Добре е, че импулсът в играта на българите продължи и в петия гейм. След равностойното начало тимът ни се откъсна и запази аванса си до края. Най-резултатен за \"лъвовете\" е ветеренът Боян Йорданов съкс 17 точки, следван от Розалин Пенчев с 14. Следва мач със САЩ от 11 часа българско време в събота.", "date": "2018.05.25", "title": "Труден успех за волейболистите на старта в Лигата на нациите"}
{"url": "http://clubz.bg/68284-gazoprovod_shte_svyrzva_polsha_i_litva", "text": "Операторът на полската газопреносна система Gaz-System и на литовската - Аmber Grid, сключиха споразумение за изграждане на газопровод, свързващ двете. Новината обяви полската страна, цитирана от АФП. САЩ: Газопроводът Русия-Германия е заплаха за енергийната сигурност Споразумението, подписано в датската столица Копенхаген, урежда юридическите, икономическите и технически аспекти на проекта. Целта му е да бъдат обединени газовите пазари на двете балтийски страни с този на ЕС, както и да се диверсифицират източниците на доставки и да се повиши тяхната сигурност. Новият газопровод ще бъде с дължина 357 километра в Полша и 165 километра в Литва. Двата участъка трябва да бъдат пуснати в експлоатация до 31 декември 2021 г. ЕС, който вече гласува финансиране от 10 милиона евро за изработването на проекта, определен като проект от общ интерес, трябва да отпусне още 266 милиона. От тях 58 милиона ще бъдат за Amber Grid и 208 милиона за Gaz-System. Тези пари ще дойдат от механизма за изграждане на взаимни връзки в Европа. Транспортирането и разпределението на газ в Централна и Източна Европа предизвикват силно напрежение между Русия и нейните съседки, най-вече Украйна и Полша, които са подкрепяни от САЩ, отбелязва АФП. Източникът на това напрежение е проектът за газопровод по дъното на Балтийско море „Северен поток-2“, който трябва да свърже Русия и Германия. Щом влезе в действие в края на 2019 г., той ще позволи на руската компания „Газпром“ да намали значително транзита през Украйна. Балтийските страни частично намалиха зависимостта си от Русия през януари 2015 г., когато Литва наруши монопола на „Газпром“ и пусна в експлоатация първия плаващ терминал за втечнен природен газ в северното пристанище Клайпеда. Полша пък откри терминал в Швиноуйшче през юни 2016 г.", "date": "2018.05.25", "title": "Газопровод ще свързва Полша и Литва"}
{"url": "http://clubz.bg/68291-lyubitelski_klip_ulichi_pyten_policaj_v_korupciq_video", "text": "Любителски видеоклип, уличаващ в корупция полицай от КАТ, предизвика вълна от възмушение в социалните мрежи, а след това - и разследване, съобщи Нова тв. Авторът на видеото твърди, че в четвъртък е спрял за 2 минути с автомобила си на булевард \"Васил Левски\" в София и това му е коствало 50 лева фиш и 50 лева подкуп. В записа държавният служител заявява, че спестява пари на водача, но той „трябва да почерпи”. Пред Нова тв говорителят на главния прокурор Румяна Арнаудова е заявила, че започва разследване по случая, всички замесени лица ще бъдат разпитани, а вече са установени и полицаят, поискал подкуп, и човекът, който му е дал парите. Наказанието за взимане на подкуп от служител на реда е повече от 5 години затвор в зависимост от деянието, уточни още тя.", "date": "2018.05.25", "title": "Любителски клип уличи пътен полицай в корупция (ВИДЕО)"}
{"url": "http://clubz.bg/68212-s_bebe_na_rabota", "text": "В централния офис на американската компания за козметика за кожата от природата - Badger Balm, всичко си е като във всеки друг офис - кабинки, светещи екрани на компютри, с една малка разлика - малко бебе, заспало в ъгъла. Бебетата може и да не са типичният офис интериор, но в Badger те са норма. В рамките на програмата \"Бебета на работното място\" служители на фирмата могат да заведат децата си на работното място, ако те са на възраст от 3 до 6 месеца или докато започнат да пълзят, разказва онлайн изданието Ozy.com.  Излизаш от вратата и намираш бебе (СНИМКИ) Но подобна тенденция вече започва да набира сила в цяла Америка. През 2007 г. само 70 американски компании позволяваха на служителите да водят бебетата си, казва Карла Мокин, от Института за родители на работното място (PIWI), който осигурява ресурси за създаване на програми за бебета на работното място. Днес този брой почти се е утроил на 200. Позволението за служителите да вкарат децата в офиса е само част от по-голямата промяна в семейните политики, които американските компании все повече развиват - да отговорят на потребностите на персонала си и да вървят в крак с конкурентните фирми, които се движат в тази посока. Борисов стана ангел за \"Искам бебе\"  През 2014 г. Change.org увеличи отпуска за родители при раждането на дете, който беше от пет до 12 седмици в САЩ, на 18 седмици за целия персонал и се превърна в една от първите американски компании, които предлагат този бонус. Walmart, критикувана заради ниските доходи на служителите в миналото, наскоро увеличи отпуските си за майчинство на 16 седмици. Скоро след това и Starbucks направи същото. Двете компании заявиха, че последните промени в данъчното законодателство на САЩ им позволяват да предлагат това обезщетение, но ниската безработица е затруднила наемането на почасови работници. Даването на платен отпуск на родители е един от начините да останете конкурентни, коментира Ozy.com. За първи път - трансджендър жена кърми бебе САЩ са една от малкото развити държави без платен родителски отпуск, но се оказва, че културата на труд, ориентирана към семейството, е важна за задържане на служителите. Когато работодателят показва, че цени семейството, жените са по-отдадени на работата си, показват данните от сайта на компанията Fairygodboss. Това включва по-продължителен платен родителски отпуск, но също така означава, че компанията подкрепя вземането на почивка, като дава възможност да работите от дома или възстановява някои разходи за грижи за детето. Изследванията показват също, че мъжете и жените, на които се предлага платен семеен отпуск, са по-продуктивни по време на работа и пребивават в компанията си по-дълго. Компаниите, които правят крачка напред и позволяват бебета в офиса, привличат повече кандидати за работа - в частния и публичния сектор. От стартирането на програмата \"Бебета на работното място\" през 2015 г. Държавният департамент по здравеопазване на Вашингтон е привлякъл повече желаещи. Досега в програмата са били включени 55 бебета. Когато Badger Balm стартира своята програма \"Бебе на работното място\", някои хора се притесняваха, че това ще разсейва служителите. Но тези страхове бързо се разсеяха. \"Хората обичат да гледат бебетата\", казва Емили Хол Уорън, директор на администрацията на компанията. \"Всеки познава малкия човек и личността му.\" Компанията дава пет седмици платен родителски отпуск за този родител, който се грижи за бебето, и допълнителни 6 месеца без заплащане. Какво ще стане, ако се съберат 10 бебета в Сената на САЩ Според Мокин от PIWI, клиентите са й казали, че в някои случаи \"това им е спестило стотици хиляди долари от гледна точка на задържането на служители\". Дори и без да се разрешава бебета в офиса, една щедра политика за родителски отпуск е привлекателна възможност за работниците. \"Не мога да си представя, че няма да имам време за сина си\", казва Лейси Северин от Change.org, участвала в програмата на компанията за 18-седмичен родителски отпуск м.г. Изтъквайки подкрепата, която е получила, тя казва: В Starbucks след раждане майките получават 67% от заплатата си по време на шестседмичен отпуск. Сега всички служители, които работят поне 20 часа седмично, имат право на пълно заплащане в продължение на шест седмици. Майките-родилки, наети от по-високите корпоративни нива, получават платен отпуск до 18 седмици. Въпреки стъпките, които отделните фирми предприемат, един по-дълъг платен отпуск за родители не се задава скоро на хоризонта. \"Не съм оптимист\", казва Мокин. Администрацията на Тръмп обсъди въвеждането на национален шестседмичен платен Закон за отпуска по семейни и медицински причини (FMLA) и предложи да се увеличат данъците върху заплатите, да се плащат социални осигуровки или да се използват държавни програми за осигуряване за безработица, за да се финансира. Според Уорън обаче \"това не е истински платен отпуск за отглеждане на дете\". Една от алтернативите е да се изиска от предприятията да покрият разходите, предложение, подкрепено от няколко организации, включително Националното партньорство за жени и семейства. Коя е най-добрата държава за майчинство в света Така или иначе, не е за пренебрегване факта, че политиката, насочена към семейството, на работното място придобива все по-голямо значение за американците и често е печеливша както за работника, така и за работодателя.  \"Тези политики допринасят за това родителите да се чувстват наистина благодарни и лоялни към тези компании в дългосрочен план\", казва Мокин. В едно проучване на Fairygodboss служител на ADP заяви след 13 години в компанията за обработка на заплати: Борисов стана ангел за \"Искам бебе\"  За първи път - трансджендър жена кърми бебе Какво ще стане, ако се съберат 10 бебета в Сената на САЩ Коя е най-добрата държава за майчинство в света", "date": "2018.05.25", "title": "С бебе - на работа"}
{"url": "http://clubz.bg/68285-i_morgan_frijman_obvinen_v_seksualen_tormoz", "text": "Поредният обвинен от жена в сексуален тормоз актьор от Холивуд е Морган Фрийман. Това съобщи Си Ен Ен, позовавайки се на разказ на млада асистентка, която си е мислила, че е попаднала на работата на мечтите си, когато започна да работи за продукцията \"Going In Style\" - комедия за банков обир с участието на Фрийман, Майкъл Кейн и Алън Аркин. Жената твърди пред телевизията, че работата й бързо се превърнала в \"няколко месеца на тормоз\". Тя обвинява Фрийман, че я е тормозил с опити да я докосва без тя да иска и с коментари за облеклото и фигурата й почти всекидневно. И продължава с \"конкретен разказ\" за случай как актьорът \"продължително се опитваше да ми вдигне полата, питайки дали нося бельо отдолу\". Според източници на Си Ен ЕН обаче случаите на \"неподходящо поведение\" от страна на Фрийман не се ограничавали в работата по въпросната комедия, която излезе по кината миналата година. Жена от екипа по снимането на филма \"Now You See Me\" през 2012 г. е разказала пред телевизията също как актьорът тормозил сексуално нея и асистентката \"десетки пъти\" с коментари за телата им.  Жените, обвиняващи Фрийман в разследването на Си Ен Ен са работили носителя на \"Оскар\" както във филми с негово участие, така и в продуцентската му компания Revelations Entertainment. Не се били оплаквали досега от страх да не загубят работата си.  Фрийман съосновава продуцентската си компания с Лори МакКреъри през 1996 г. Според бивши служители обстановката на работа била \"токсична\", някои потвърждават за опитите за сексуален тормоз чрез коментари и опити за \"непоискани докосвания\".  Бивша служителка например разказва как, когато се запознава с Фрийман за първи път на снимачната площадка на предаването му \"Through the Wormhole\", той я огледал от главата до петите, след което я попитал:  В мащабното си разследване Си Ен Ен твърди, че авторите му са разговаряли с 16 свидетели, които потвърждават случаите на сексуален тормоз от страна на актьора, дузина бивши негови служители в продуцентската компания също говорят за това, а сред засегнатите от поведението на Фрийман имало и журналистки.  Всички обвинения срещу Фрийман са за негово публично поведение, пред свидетели, дори пред камери, а не за случки, които са ставали \"насаме\", пише още в статията.  След обвиненията се появи и коментар от самия 80-годишен Фрийман, цитиран от Би Би Си. Актьорът се извинява \"на всеки, който се е почувствал неудобно или притиснат\".  Междувременно на фона на оформящия се скандал, TransLink - компания за транспортиране във Ванкувър, заяви, че ще прекрати договора си за реклама с актьора. Морган Фрийман е поредният мъж от Холивуд с обвинения за сексуален тормоз, вълната от които се случи след разобличаването на продуцента Харви Уайнстейн. Сред уличените в различни видове сексуален тормоз са още имена като Кевин Спейси, Майкъл Дъглас, Ричард Драйфус, Стивън Сегал и др.", "date": "2018.05.25", "title": "И Морган Фрийман обвинен в \"сексуален тормоз\""}
{"url": "http://clubz.bg/68294-jelqznata_lejdi_uchitelqt_i_zatvornikyt_koj_se_osmeli_da_zastane_sreshtu_erdogan", "text": "На 24 юни в Турция ще се проведат предсрочни президентски и парламентарни избори. Те са изключително важни, защото с провеждането им в сила влизат одобрените на референдума миналата година промени в конституцията, които правят южната ни съседка от парламентарна президентска република. Според повечето анализатори причината държавният глава да изтегли вота, планиран за ноември 2019 г., е да не позволи на забавянето в растежа на турската икономика да повлияе на подкрепата за него. Освен това обявяването на датата беше два месеца преди изборите, което допълнително подкопа шансовете на опозицията да се обедини. Най-голямата победа за настоящия президент Реджеп Тайип Ердоган би била да спечели още на първи тур. Въпреки всичко някои опозиционери в Турция се надяват, че може да се стигне до балотаж, при който всички противници на режима да се обединят зад един кандидат. Мерал Акшенер беше член на втората най-голяма опозиционна сила, Партията за националистическо действие (ПНД), но през есента заедно с част от членовете й се отцепи и образува т.нар Добра партия. Причината беше, че ПНД, която не е член на правителството, поиска предсрочните избори и обяви, че ще се съюзи с управляващата Партия на справедливостта и развитието на Ердоган. Въпреки че имаше шанс Добрата партия изобщо да не бъде допусната до изборите, депутати от най-голямата опозиционна Републиканска народна партия (РНП) обявиха, че напускат, за да станат част от формацията на Акшерер. Говорител на РНП, Бюлент Тезджан, каза, че идеята е била на лидера на партията му, Кемал Кълъчдароглу, и целта е била да се осигури нужният брой кандидат-депутати. Така Акшенер разполага с необходимите ѝ по закон 20 представители в парламента - минималният брой за формиране на група, както и минималният за регистрация на парламентарните избори и за излъчване на кандидат за президентските, а и за получаване на държавни средства за кампанията. Мерал Акшенер беше министър на вътрешните работи преди повече от 20 години, а чуждестранни медии я определят като   60-годишната Акшенер започва политическата си кариера през 1995 година. Тогава е сред приближените на първата министър-председателка на Турция Тансу Чилер. Година по-късно Акшенер става министър в коалиционния кабинет на Чилер и консервативно настроения Неджметин Ербакан. Начело на вътрешното министерство тя си навлича гнева на мнозина в Турция, заявявайки, че тогавашният лидер на ПКК Абдуллах Йоджалан бил \"от арменско котило\". По-късно Акшенер поднесе извинение за думите си. През 2001 година Акшенер  , но много бързо се разочарова от Ердоган. След само четири месеца преминава в Партията на националистическото действие, където става съветничка на партийния лидер Девлет Бахчели. Според социологическите проучвания тя ще събере между 15 и 22% от гласовете, но има шансове именно тя да се изправи срещу Ердоган на евентуален балотаж. Въпросът е дали при такива обстоятелства тя ще успее да обедини другите опозиционни партии зад себе си и да привлече гласовете на кюрдите, които вероятно няма да са доволни от националистическия й уклон. Републиканската народна партия (РНП) е най-голямата опозиционна партия в Турция. До последно не се знаеше кой ще бъде нейният кандидат за президент. В крайна сметка изборът падна върху депутата и бивш учител по физика Мухарем Индже. Дългогодишният депутат от района на Ялова, северозападна Турция, близо до Мраморно море е известен като един от най-енергичните говорители на опозицията в парламента. Той обеща, че ще бъде  . Социолозите му дават до 25% от гласовете на първи тур. Републиканската народна партия си навлече критики от гласоподавателите, задето не издигна лидера си Кемал Кълъчдароглу, когото Ердоган по-рано предизвика да се кандидатира за президент, за да се изправи срещу него и да си премерят силите. Според някои издания обаче решението му е шанс за кандидатурата на Акшенер, която той негласно подкрепи като предложи негови депутати да се присъединят към основаната от нея Добра партия, за да може тя да бъде регистрирана за изборите. Преди дни стана ясно, че съдът в Одрин е отхвърлил искането на бившия съпредседател на прокюрдската Демократична партия на народите и кандидат за президент на партията Селахатин Демирташ да бъде освободен от затвора. Той ще води предизборната си кампания от затвора. Междувременно продължава делото срещу него по обвинения в сътрудничество със смятаната за терористична Кюрдска народна партия (ПКК). Той, както и всички над 10 000 арестувани членове и симпатизанти на Демократичната партия на народите отричат. Това обаче не променя факта, че Демирташ е заплашен от 142 години затвор, ако бъде признат за виновен. Турция осъди 104 военни на доживотен затвор Социолозите му дават между 9 и 12% от гласовете на първи тур. Ключово обаче е дали той ще подкрепи някой от другите кандидати при евентуален балотаж срещу Ердоган. Останалите опоненти на Ердоган на президентските изборите на 24 юни не вероятно няма да съберат повече от 5% от гласовете, смятат социолозите. Това са лидерите на лявонационалистическата партия “Ватан“ Догу Перинчек, на умерено проислямската \"Партия на щастието\" Темел Карамоллаоглу и на малката дясноцентристка \"Партия на справедливостта\" Ведждет Йоз.", "date": "2018.05.25", "title": "Желязната лейди, учителят и затворникът - кой се осмели да застане срещу Ердоган?"}
{"url": "http://clubz.bg/68295-es_i_nato_rusiq_da_poeme_otgovornost_za_malajzijskiq_samolet", "text": "ЕС и НАТО призоваха днес Русия да поеме отговорността за свалянето на малайзийския самолет в Украйна през 2014 г., предаде Ройтерс. Това стана ден след като екипът от международни следователи огласи междинния си доклад, според който полет МН17 е свален от руска ракета, транспортирана до Донбас от руска военна бригада. Внесена от Русия ракета е свалила малайзийския самолет При катастрофата загинаха всички 298 души на борда. По-голямата част от тях бяха граждани на Холандия. Тя отново призова Русия към сътрудничество по този случай. Малайзийският самолет - свален от \"руския\" Донбас Същото послание отправи и генералният секретар на НАТО Йенс Столтенберг. Той изтъква, че свалянето на пътническия самолет е световна трагедия. Същевременно стана ясно, че Холандия и Австралия ще държат Русия отговорна заради ролята й в свалянето на малайзийския самолет. Двете страни излязоха със съвместно изявление, огласено от холандското правителство. И двете страни са информирали за намеренията си Москва. Следователите от Съвместната следствена група (ССГ) се въздържаха вчера да кажат кой точно е изстрелял фаталната ракета. Заподозрени във връзка с катастрофата са няколко десетки души, изтъкна холандският прокурор Фред Вестербеке. Днес обаче холандският външен министър Стеф Блок заяви, че резултатите от разследването сочат пряка намеса на Русия. Според него опитите да се търси отговорност от Москва за свалянето на самолета съгласно международното право ще бъдат различен, паралелен процес от текущото разследване, което има за цел да бъде установена индивидуалната наказателна отговорност. Москва още вчера отхвърли изводите. Малайзийският самолет - свален от \"руския\" Донбас", "date": "2018.05.25", "title": "ЕС и НАТО: Русия да поеме отговорност за малайзийския самолет"}
{"url": "http://clubz.bg/68298-ucheni_otkriha_gigantski_kanoni_v_antarktida%C2%A0", "text": "Учени откриха гигантски каньони под дебелия лед на Южния полюс, съобщи Би Би Си. Дълбоките проломи са дълги стотици километри. Те насичат високи планини, които не са различими под снежната повърхност на континента. Шелф от Антарктида ще се разцепи всеки момент Учените от университета на Нортъмбрия са открили скритите каньони с радар. Според екипа те имат ключова роля за контролирането на ледения поток. \n\tАко антарктическият лед изтънее заради глобалното затопляне, тези канали ще ускорят движението му към океана, което допълнително ще повиши морското равнище.  Най-големият от каньоните е дълъг 350 км и широк 35 км. Следващите два са също толкова внушителни - с дължина 300 км и 150 км. Всички са под дебел слой лед - повече от 2 км. Те преминават под т.нар \"леден вододел\" - висок хребет от лед от Южния полюс към брега на Западна Антарктида. Наричат го вододел, защото ледът се движи или от едната или от другата му страна - към морето Уедъл на изток или към морето Рос на запад.", "date": "2018.05.25", "title": "Учени откриха гигантски каньони в Антарктида "}
{"url": "http://clubz.bg/68261-zaradi_brekzit_vse_po_veche_britanci_stavat_germanski_grajdani", "text": "Германия е регистрирала през 2016 и 2017 г. чувствително нарастване на броя на британците, получили германско гражданство, като последица от Брекзита, предаде Франс прес, цитирана от БТА. Германската статистическа служба съобщи, че ако през 2015 г. само 622-ма британци са се сдобили с германско гражданство, то през 2016 г. те са били 2865, а през 2017 г. - 7493. \"Брекзит\" гради нови съюзи в Европа През 2016 и 2017 г. германско гражданство са придобили общо 10 358 британци - два пъти от всички такива случаи между 2000 и 2015 г., които са 5092. По този начин британците се нареждат на второ място след турците (14 984 случая на натурализация през 2017 г.) по сдобиване с германско гражданство. Поданиците на кралица Елизабет Втора освен това са с по-висока средна възраст от натурализираните от други страни - 52,8 години срещу 34,8 години за сдобилите се с германско гражданство от други държави.", "date": "2018.05.25", "title": "Заради \"Брекзит\" все по-вече британци стават германски граждани"}
{"url": "http://clubz.bg/68281-zaharieva_vizitata_na_borisov_v_moskva_ne_e_po_speshnost", "text": "Работното посещение на премиера Бойко Борисов при руския президент Владимир Путин се планира отдавна, не е \"по спешност\". Това обяви министърката на външните работи Екатерина Захариева пред БНТ. За визитата на Борисов се разбра пpез миналата седмица, като новината дойде от Москва - съобщиха я Дмитрий Медведев и самият Путин по време на срещите си с президента Румен Радев, който бе в Русия също на работно посещение. И официалното съобщение, че Борисов ще е в Москва в края на май дойде от пресслужбата на Кремъл, а не от българското правителство.  Финално: Москва очаква Борисов на 30 май Министър Захариева припомни, че преди два месеца българският премиер и руският президент са провели телефонен разговор и \"това посещение се координира от много време\". Темите на разговорите на 30 май ще са икономическите и енергийните проекти, обяви още вицепремиерката. Тя обобщи и новините от посещението на Бойко Борисов в Рим по случай 24 май, което продължава и днес с аудиенция при папа Франциск. Вчера във Вечния град Борисов и македонският му колега Зоран Заев празнуваха рамо до рамо, което според Захариева е \"историческо събитие\". В разговорите между министър-председателите е станало дума за възможността  . Исторически момент -  Борисов и Заев заедно в Рим за 24 май (ВИДЕО) По думите й за последните месеци, в които България е ротационен председател на Съвета на ЕС, \"много неща са се променили\". България ще е домакин на форума \"16+1\", което е възможност да постигнем напредък по темите инфраструктура, земеделско стопанство, инвестиционни проекти. От Китай са много щастливи, че ние ще сме домакини на тази среща. Изказаха съжаление за неуспешната мисия по издирването на Боян Петров, допълни Захариева. Исторически момент -  Борисов и Заев заедно в Рим за 24 май (ВИДЕО)", "date": "2018.05.25", "title": "Захариева: Визитата на Борисов в Москва не е \"по спешност\""}
{"url": "http://clubz.bg/68282-15_raneni_sled_vzriv_v_restorant_v_kanada", "text": "Най-малко 15 души бяха ранени при експлозия в ресторант в канадската провинция Онтарио, съобщиха ДПА и Ройтерс, като се позовават на местни медии. Експлозията е станала в 22.30 часа местно време в индийски ресторант \"Бомбай Биел\" в град Мисисога, западно от Торонто.  Трима от ранените са в тежко състояние и са откарани в центъра по травматология в Торонто. Полицията издирва двама мъже, заподозрени за взривяване на самоделна бомба в ресторанта.  ", "date": "2018.05.25", "title": "15 ранени след взрив в ресторант в Канада"}
{"url": "http://clubz.bg/68231-mrysni_hvatki_i_reshavasht_izbor_za_abortite", "text": "Ирландците се произнасят днес на референдум за либерализиране на абортите. Възможно е да го одобрят със съвсем малко мнозинство заради силните католически традиции в страната. Вотът за това дали да бъде премахната забраната от 1983 г. ще покаже доколко се е променила държавата, някога една от най-социално консервативните и силно католически страни в Европа. Крайният резултат не е предизвестен. Социологическите проучвания показват, че лагерът за отмяната води, но с около 50 на сто, проценти доста по-ниски, отколкото в началото на годината.  Произвеждането на такова допитване бе сред обещанията на премиера Лио Варадкар, дошъл на власт през юни 2017 г. Той определя сегашния закон като \"прекалено рестриктивен\". Референдумът ще реши съдбата на 8-ата поправка към ирландската конституция, въведена през 1983 г. и забранила абортите чак до 2013 г., когато бе гласувана реформа, предвиждаща изключения в случаи, при които животът на майката е застрашен. Законодателната уредба в тази сфера е сред най-рестриктивните в Европа - изнасилването, кръвосмешението и уврежданията на плода не са легални основания за аборт, напомня Франс прес. Немалка част от избирателите смятат, че почти пълната забрана за аборти е прекалена, но и това, което предлага днес правителството като алтернатива, също не им допада, защото са на мнение, че се отива в другата крайност. Ирландците бяха първите в света, които на общ вот гласуваха в подкрепа на легализирането на гей браковете - през 2015 г. с 62 на сто. След това се постигна политически консенсус да бъде отхвърлен още един бастион в католическата история на страната - конституционна поправка, която дава на майката и на нероденото ѝ дете равно право на живот. Но дълбоките резерви, които продължават да са устойчиви в ирландското общество, за това да се даде право на жените да решават да прекратяват бременността си, показва, че придвижването на Ирландия към мейнстрийма в Европа няма да е толкова лесно, пише \"Политико\". 8-та поправка vs 12-ата седмица \"Ирландците са много консервативни по този въпрос\", обяснява сенатор Катрин Нуун. Тя е член на управляващата партия на премиера Лио Варадкар и казва, че собствените ѝ възгледи са се променили, след като е била начело на парламентарна комисия, която недвусмислено е препоръчала да се либерализират законите, свързани с абортите. В момента жена в Ирландия може да прекрати бременността си само ако това ще я убие. Тя трябва да износи плода дори и в случаи на изнасилване или инцест, или когато е ясно, че плодът ще умре в утробата или малко след раждането. Ако вотът беше да се разреши край на бременността само при тези случаи, дори яростни защитници на движението против абортите биха се замислили сериозно. Джон Макгърк, говорител на групата \"Запазете осмата\", признава, че това би било много трудно решение. Самият факт обаче, че се достига до този референдум, отразява намалялото влияние на католическата църква, някога изключително могъща, но сега подкопана от икономически и социални катаклизми, смятат наблюдатели. Религиозната институция плаща цена и за педофилски скандали, в които бяха замесени свещеници, прикривани понякога от висши духовници. По думите на професор Дайърмейд Феритър от Университетския колеж в Дъблин в годините след 1983 г. са настъпили дълбоки промени в нагласите на обществото. В емблема на движението за право на аборт се превърна Аманда Мелет, принудена да замине за Обединеното кралство за прекъсване на бременност заради фатална аномалия на зародиша.  Сметнала, че е жертва на ирландското законодателство, тя се обърна към Комисията на ООН по правата на човека, която се произнесе в нейна полза. Накрая Дъблин ѝ отпусна обезщетение от 30 000 евро. Активистите, обявили се против легализирането на абортите, от своя страна критикуват възможните последици - безусловно право на аборт до 12-ата седмица от бременността и до 24-тата седмица по здравословни причини.  Според Кора Шерлок от сдружението \"Кампания за живот\" референдумът още \"може да бъде спечелен, тъй като хората не искат аборти по желание\". Напоследък двата лагера изостриха тона и премиерът на Ирландия осъди противниците на абортите, използващи изображения на хора с хромозомна аномалия - тризомия. Министър-председателят съзря тук \"нов опит на лагера \"не\" да опорочи дебатите и да всее объркване\". Медиците, взели страна в дискусията, бяха обсипани с критики, а привърженици на абортите призоваха на \"бунт\" срещу големите национални медии и повечето депутати с обвинението, че са в сговор с лагера на противниците. Социалните мрежи също играха централна роля в кампанията за предстоящия вот - лагерът \"да\" прикани ирландците от чужбина да се върнат в страната, за да гласуват, чрез хаштага #hometovote. С цел ограничаване на риска от манипулации в интернет гугъл и фейсбук обявиха, че блокират агитационните материали за референдума, финансирани от чуждестранни групи.", "date": "2018.05.25", "title": "Мръсни хватки и решаващ избор за абортите"}
{"url": "http://clubz.bg/68288-shroder_vidq_amerikanska_syprotiva_sreshtu_%E2%80%9Eseveren_potok_2%E2%80%9C", "text": "Съпротивата срещу газопровода “Северен поток-2“ е свързана с икономически интереси на конкуренти, включително на САЩ. Това заяви днес бившият германски канцлер (1998-2005) Герхард Шрьодер, цитиран от ТАСС. Той говори на работна закуска в рамките на Международния икономически форум в Санкт Петербург. Шрьодер е и председател на съвета на директорите на компанията оператор „Норд стрийм-2“. Тръмп: Берлин има пари за \"Северен поток\", а няма за НАТО. Не разбирам Той изрази надежда, че ЕС ще успее да се противопостави на САЩ и да защити тръбопровода по дъното на Балтийско море. Шрьодер окончателно се унижи до слуга на Путин Бившият канцлер изтъкна, че този проект е необходим на Европа не само от гледна точка на енергийната сигурност, но и за създаване на нови работни места. Шрьодер припомни, че пpез миналата седмица са приключили подготвителните дейности за полагане на газопровода и скоро ще започнат строителните работи. „Северен поток-2“ предвижда изграждането на две линии на газопровода с обща мощност 55 милиарда кубика годишно от крайбрежието на Русия през Балтийско море до Германия. Общата стойност на проекта се оценява на 9,5 милиарда евро. Единствен акционер в оператора „Норд стрийм-2“ е руският газов холдинг „Газпром“. Европейски партньори по проекта са германските компании „Унипер“ и „Винтерсхал“, австрийската О Ем Ви, френската „Анжи“ и британско-холандската „Шел“. Шрьодер окончателно се унижи до слуга на Путин", "date": "2018.05.25", "title": "Шрьодер видя американска съпротива срещу „Северен поток-2“"}
{"url": "http://clubz.bg/68238-5_neshta_koito_nauchihme_ot_qvqvaneto_na_mark_zukyrbyrg_pred_evroparlamenta", "text": "Явяването на Марк Зукърбърг пред конференцията на председателите на Европейския парламент бе дълго чакана възможност за натиск върху основателя на най-голямата социална мрежа в света, която също така притежава Instagram и WhatsApp заради глобалното влияние на неговата компания и използването на персонални данни след скандала с Cambridge Analytica. Зукърбърг: Никога няма да вземем решение заради политически убеждения Вместо това заради несполучливия формат лидерите на паневропейските политически групи се редуваха да задават десетки отделни въпроси по много различни теми, някои от които бяха остри, а други съдържаха глупави препратки към творчеството на Гьоте. След един час, когато оставаха само няколко минути изслушване, Зукърбърг най-накрая е попитан дали би искал да отговори на всички въпроси наведнъж. Съвсем разбираемо той произнесе реч, която съдържаше задълбочени отговори, и обеща, че след събитието му екипът му може да бъде потърсен за по-прецизни отговори. 5 въпроса, от които Марк Зукърбърг се измъкна След президентските избори през 2016 г. в САЩ основателят на \"Фейсбук\" заяви, че е \"лудост\" да се твърди, че фалшивите новини в платформата му са помогнали за избирането на Доналд Тръмп. Този Зукърбърг вече не съществува. Той настоя, че макар социалната му мрежа да е преди всичко сила на доброто, са направени грешки: Той обаче намекна, че тези проблеми могат да бъдат разрешени с нови технологии и инвестиции в допълнителен персонал. ЕС знае какво да прави, когато трябва да разбива монополи, а евродепутатите дадоха знак, че вече смятат, че \"Фейсбук\" е в тази категория. Не е толкова ясно как точно можете да разбиете една компания за социално общуване. Белгийският евродепутат Ги Верхофстад попита дали Зукърбърг би искал да продаде приложенията Messenger и WhatsApp, ако това означава, че компанията е била в състояние да задържи контрола върху главната социална мрежа и Instagram. Как Зукърбърг победи сенаторите Марк Зукърбърг хич не изглеждаше доволен, когато лидерът на Партията за независимост на Обединеното кралство (ПНОК) похвали ролята, която социалните медии като \"Фейсбук\" изиграха за успеха на Доналд Тръмп и гласуването за \"Брекзит\". Лесно е да се радваме, когато Фараш пита Зукърбърг защо последната промяна в алгоритъма на \"Фейсбук\" доведе до това, че по-малко хора четат постовете му в социалната мрежа. Но е ясно, че крайната десница и националистическите политически групи все повече изразяват опасения, че опитите на \"Фейсбук\" да се бори срещу фалшивите новини и премахването на послания, излъчващи омраза, показват либерални черти. Наблюдателите от британската комисия, разследваща фалшивите новини, не бяха впечатлени, че Зукърбърг бе предпочел да присъства на това събитие, след като игнорира неколкократните им искания да отиде да бъде изслушан в Уестминстър (парламента в Лондон .- б.р.). Зукърбърг и шефовете на \"Фейсбук\" почти със сигурност са наистина доволни, че сесията мина без сериозни проблеми. 5 въпроса, от които Марк Зукърбърг се измъкна Как Зукърбърг победи сенаторите", "date": "2018.05.25", "title": "5 неща, които научихме от явяването на Марк Зукърбърг пред Европарламента"}
{"url": "http://clubz.bg/68275-lyubimata_na_putin_vzrivi_publikata_s_patriotichna_roklq", "text": "Според слуховете двойката вече има няколко деца и отдавна са се оженили. Въпреки че 35-годишната Алина заема престижни постове и е социално ангажирана, тя много рядко се появява публично. Направи ли изключение, всяка нейна поява се обсъжда горещо. Така беше и при скорошното й появяване при откриването на фестивала “Алина” – детски фестивал за спортна гимнастика, който носи името й, а тя е негов патрон. Кабаева се появи на събитието в бяла рокля с разголени рамене и извезани червени цветя. Но това не беше най-забележителното. На гърдите на тайната първа дама на Русия се виждаше двуглавият орел, държавният символ на страната. Подобен публичен патриотизъм провокира критика. Социалните мрежи загряха от съсипващи коментари. И още. Според други проблем е не само емблемата на Русия върху гърдите на олимпийската шампионка, а и целият дизайн на роклята: Не за пръв път модните предпочитания на Кабаева се натъкват на критики. Преди няколко години тя се появи на откриването на спортен център край Москва в златна рокля, която беше облякла наопаки.", "date": "2018.05.25", "title": "Любимата на Путин взриви публиката с патриотична рокля"}
{"url": "http://clubz.bg/68289-bojko_borisov_pokani_papa_francisk_v_bylgariq_za_zapadnite_balkani_video", "text": "Папа Франциск да направи догодина визита в България, Румъния и, ако е възможно и се прецени, в още някоя от страните от Западните Балкани - за това е настоял по време на аудиенцията си при главата на Римокатолическата църква премиерът Бойко Борисов. Новината съобщи самият премиер пред медиите след края на срещата във Ватикана. Оставена е и писмена покана. От пресслужбата на Министерския съвет съобщиха, че папата вече е приел понаката за визита.      По думите на Борисов организацията на посещението на папата отнема най-малко 5 месеца, но е решено да се започне подготовка. У нас темата ще бъде обсъдена и със Светия синод. Борисов е разказал за своите дейности и за Западните Балкани, а папата на свой ред - за своята програма. По думите на премиера от разговора е станало ясно, че всички много отблизо са следили това, което се случва в София - визирайки срещата на върха ЕС-Западни Балкани. Сред което уточни: На въпрос дали папа Франциск му е дал някакъв съвет, българският премиер каза: По-рано във фейсбук профила на Борисов бяха публикувани кадри и видео от посрещането на българската делегация. Премиерът е подарил на светия отец копие на Четвероевангелието на цар Иван Александър, картина на българския художник Павел Митков, изобразяваща свети Иван Рилски като отшелник, и разсад от 33 маслодайни рози от Казанлък. След срещата се разбра, че розите вероятно ще бъдат засадени в градината, в която има и български морени. След срещите си Борисов каза още, че България и българите трябва много повече да се гордеят с това, което са направили Светите братя Кирил и Методий и техните ученици. Премиерът припомни, че е имало години, когато не е било хубаво да се говори за това. \"Ще питам защо сега не го говорят – да не разсърдят някой друг сигурно\", каза Борисов и допълни, че и историците трябва да разказват повече за създаването на азбуката ни. ", "date": "2018.05.25", "title": "Бойко Борисов покани папа Франциск в България за Западните Балкани (ВИДЕО)"}
{"url": "http://clubz.bg/68244-moje_li_gdbop_da_svalq_sajtove_za_falshivi_novini", "text": "Може ли ГДБОП да сваля и сайтове за фалшиви новини. Според депутата от ГЕРБ и член на медийната комисия в парламента Тома Биков – да. Засега това било само лична негова идея, за която само разговарял с колеги народни представители, разказа Биков пред Клуб Z. Поводът – отдавна повдиганата тема за липса на регулация по отношение на онлайн съдържанието, изобилстващо от фалшиви новини. По думите му в регистъра трябва да се съдържа информация и за собствениците на онлайн медиите – идея, притворена и в законови изменения от депутати от ДПС, начело с Делян Пеевски още през февруари. Засега проектът на Движението стои \"на трупчета\" с мотива, че и Министерският съвет анонсира, че също ще пише законодателни текстове за медийна регулация и двата проекта трябва да се обединят и да се разгледат заедно в Народното събрание. Какво гласят текстовете на кабинета все още не е известно. Пет проблема в плана на Европа срещу фалшивите новини Биков доразвива идеята като предлага всеки сайт, който не е обявил собствеността си, да бъде поставен под специален надзор на съдържанието, защото сайтовете, които се крият зад блог платформи, чрез GoDaddy и пр. обикновено са и автори на фалшиви новини. Този надзор можело да се осъществява от Съвета за електронни медии (СЕМ), \"за да не правим нови специални структури\", като СЕМ ще сезира ГДБОП за сайтове, разпространяващи фалшиви новини. Медийният закон на Пеевски заминава във фризера Сега на СЕМ са вменени отговорности само по отношение на радиото и телевизията, но наскоро председателят му София Владимирова анонсира, че медийният регулатор е готов да разпростре надзора си и върху онлайн съдържанието. Онлайн медиите, които са вписани в регистъра, можели да сложат и лого, указващо това. Така читателите щели да са поне една идея по-сигурни, че източникът на информация е легитимен. Лиляна Павлова се оплака, че е жертва на фалшиви новини Биков обаче признава, че няма как да се регулира процесът с обявяването на реалната собственост на сайтовете. Честа практика у нас е реалните собственици да се крият чрез подставени лица, а за меродавна се приема информацията за вписванията в Търговския регистър. Много от медиите са и собственост на чужди компании. Все още не е ясно дали ако тази идея някога види бял свят, то тя ще бъде записана в закон или само като разширение на сега действащата нормативна уредба.  Медийният закон на Пеевски заминава във фризера Лиляна Павлова се оплака, че е жертва на фалшиви новини", "date": "2018.05.25", "title": "Може ли ГДБОП да сваля сайтове за фалшиви новини"}
{"url": "http://clubz.bg/68277-harvi_uajnstijn_svoboden_pod_garanciq_ot_1_milion_dolara", "text": "Филмовият продуцент Харви Уайнстийн бе освободен днес под гаранция от 1 милион долара, съобщи Си Ен Ен. Той се предаде сутринта на прокурорите в Ню Йорк. Ардженто в Кан: Тук ме изнасили Харви, тук бе неговото ловно поле Уайнстийн веднага бе арестуван за сексуално посегателство, в което го обвиняват множество жени. Но официалните обвинения ще бъдат за изнасилване на една и сексуално посегателство срещу друга.  Основания за сегашните обвинения са показанията на Луси Еванс. Тя твърди, че през 2004 година Уайнстийн я е принудил да прави секс с него. След като се запознали с доказателствата магистратите счели, че има достатъчно данни, за да бъде предаден на съд. Уайнстийн за Салма: Ще й счупя капачките на тая п.... Продуцентът е заплатил сумата за гаранцията в брой, след което е напуснал сградата на съда. Той ще трябва да носи специално устройство, следящо за неговото местонахождение. Освен това ще му бъде забранено да пътува извън пределите на щатите Ню Йорк и Кънектикът. Адвокатът на подсъдимия Бен Брафман заяви от своя страна, че Уайнстийн се счита за невинен и се надява съдът ще снеме от него всички обвинения, които той отрича. Датата на следващото дело по случая е насрочена за 30 юли./ През октомври м.г. в. \"Ню Йорк таймс\" разкри, че в продължение на 30 години вилятелният филмов продуцент се е възползвал от положението си и е посягал на много жени, предимно актриси. Харви бе обвинен в сексуално насилие от над 80 жени, сред които Анджелина Джоли, Гуинет Полтроу, Салма Хайек. Уайнстийн за Салма: Ще й счупя капачките на тая п.... Уайнстийн беше принуден да напусне компанията, която по-късно обяви фалит. Съпругата му го изостави и се разведе с него. Продуцентът бе изключен и от Американската филмова академия. Уайнстийн за Салма: Ще й счупя капачките на тая п.... Уайнстийн за Салма: Ще й счупя капачките на тая п....", "date": "2018.05.25", "title": "Харви Уайнстийн - свободен под гаранция от 1 милион долара"}
{"url": "http://clubz.bg/68278-sasht_716_mlrd_voenen_byudjet_rusiq_i_kitaj_sa_zaplaha", "text": "Комисията по въоръжените сили на американския Сенат прие своята версия на годишен закон за отбранителна политика и бюджет на стойност 716 милиарда долара и също като колегите си в Камарата на представителите определи Русия и Китай като заплахи за САЩ и съюзниците им, предадоха Ройтерс и ТАСС. Проектозаконът включва мерки, насочени срещу двете страни, които се определят като \"стратегически конкуренти\", включително затягане на правилата за търговия и забрана министерството на отбраната да сключва сделки с компания, използваща телекомуникационни технологии на китайските компании Хуавей или ZTE. Законът включва и ограничения за руско-американското военно сътрудничество и подчертава, че според Сената на САЩ политиката на страната предвижда подсилване на отбраната на съюзници и партньори в Европа с цел сдържане на евентуална руска агресия и нарежда на армията да се снабди с технология, която да покрие пропуските в защитата от крилати ракети. За сравнение военният бюджет на Русия е около 52 милиарда долара. Прехвалената ракета на Путин прелетяла едва 40 км преди да падне Освен това законът ще попречи на Турция да закупува изтребители Ф-35. Причината е задържането на американския пастор Андрю Брънсън.Той е арестуван от 2016 година. Освен това законът обвинява Турция за сключеното през декември споразумение с Русия за закупуването на ракетни системи С-400. Намерението за закупуване на руските системи обаче е наказуемо според законите на САЩ, отбелязва канцеларията на сенатор Джийн Шахийн, цитирана от Ройтерс. ", "date": "2018.05.25", "title": "САЩ: $716 млрд. военен бюджет, Русия и Китай са заплаха"}
{"url": "http://clubz.bg/68274-kim_gotov_na_pregovori_po_vsqko_vreme", "text": "Северна Корея е готова да преговаря със САЩ по всяко време, въпреки решението на американския президент Доналд Тръмп да се откаже от планираната среща на високо равнище със севернокорейския лидер Ким Чен Ун, предадоха световните агенции, цитирайки изявление на първия заместник-външен министър на Северна Корея Ким Ге Гуан пред Корейската централна телеграфна агенция. Едностранното решение на САЩ показва колко сериозна е неприязънта между двете страни. Това само подчертава спешната нужда от среща между лидерите им, за да се подобрят враждебните отношения, добави той. Вчера високопоставен представител на Белия дом заяви, че САЩ са взели решението за отмяна на срещата на върха, след като Пхенян е нарушил обещания и е прекъснал линия за пряка комуникация с Вашингтон, припомня Ройтерс. Той добави, че Тръмп лично е диктувал всеки ред от съобщението към Ким Чен Ун. Няма да има среща между Тръмп и Ким Белият дом заяви вчера, че приветства съобщението за разрушаването на ядрения полигон \"Пунгери\", но САЩ не са уверени, че то е направено по необратим начин. Вашингтон е получил уверение, че на разрушаването ще присъстват експерти, одобрени от двете страни, но това не се е случило. Южнокорейският президент Мун и британската премиерка Тереза Мей изразиха вчера съжаление за решението на САЩ.", "date": "2018.05.25", "title": "Ким готов на преговори по всяко време"}
{"url": "http://clubz.bg/68286-belgiq_gleda_jalba_sreshtu_instagram_za_lichnite_danni", "text": "Белгийската комисия за защита на личните данни ще разгледа жалба срещу платформата за споделяне на снимки и видео инстаграм, съобщиха медии в страната, цитирани от БТА. Тя е свързана с новите правила за личните данни. Те влизат в сила днес. Жалбата е от австрийски студент в Белгия, който по-рано предприе подобни действия срещу фейсбук. Макс Шремс изтъква, че с влезлите от днес в сила нови правила за защита на личните данни дружествата и организациите трябвало да поискат изричното съгласие на потребителите, за да ползват техните данни. Instagram расте светкавично, мина 700 млн. потребители Шремс възразява срещу това, че разпратените до потребителите съобщения съдържат своеобразна заплаха и не предоставят свободен избор, както всъщност предвиждат променените правила. Вместо да имат избор, потребителите са заплашени от отказ от услуга, ако не се съгласят данните им да бъдат използвани. Отбелязва се, че сходни жалби ще бъдат подадени във Франция срещу гугъл, в Германия срещу уотсап и в Австрия срещу фейсбук. И трите платформи са с обща собственост. Съгласно новото европейско законодателство те могат да бъдат глобени с до 4 на сто от световния им търговски оборот при нарушаване на изискванията. За гугъл тази стойност би се равнявала на 3,7 милиарда евро, а за уотсап, фейсбук и инстаграм по - 1,3 млрд. евро.", "date": "2018.05.25", "title": "Белгия гледа жалба срещу инстаграм за личните данни"}
{"url": "http://clubz.bg/68276-fejsbuk_i_tuityr_smeniha_pravilata_za_reklama", "text": "Фейсбук и Туитър обявиха снощи промяна в правилата си, предаде Асошиейтед прес. Туитър заяви, че рекламодателите, платили за политически реклами за САЩ ще трябва да се идентифицират и да доказват, че се намират в страната, като предоставят проверен адрес за кореспонденция. Новите правила ще се отнасят до всички реклами, които може да повлияят на резултатите от избори. Гугъл и Фейсбук вече обявиха подобни мерки за проверка, готвейки се за изборите в САЩ в средата на президентския мандат на Доналд Тръмп. Снощи Фейсбук съобщи, че ще разширява изискванията си към рекламите, които засягат разделящи обществеността въпроси като контрола над оръжията и абортите, дори ако самите реклами не подкрепят конкретен кандидат. Когато потребителите кликнат върху подобна реклама, ще бъдат отвеждани на страница с допълнителна информация, включително колко хора са видели рекламата и кой е платил за нея. Зукърбърг - 2, САЩ и ЕС - нула Върховният съд на американския щат Калифорния постанови, че социалните медии ще трябва да предават публично достъпната информация за потребители, ако тя се изисква в съдебни дела, предаде БТА. Адвокати на социалните медии твърдяха, че законите за защита на личните данни не позволяват това и че ответниците по подобни искове имат други начини да се сдобият с информацията. Върховният съд се намеси, след като ответник, обвинен в убийство в Сан Франциско, поиска видеозаписите и други данни, публикувани в социалните медии Фейсбук и Инстаграм от жертвата и един от свидетелите. ", "date": "2018.05.25", "title": "Фейсбук и туитър смениха правилата за реклама"}
{"url": "http://clubz.bg/68279-nagradite_%E2%80%9Easkeer_2018%E2%80%9C_pylen_spisyk", "text": "за ролите на Труфалдино и Панталоне в „Кралят Елен” по Карло Гоци, постановка Анастасия Събева, Театър „Азарян“, Национален дворец на културата. за ролята на Дани Тейлър в „Зимата на нашето недоволство” по романа на Джон Стайнбек, постановка Бина Харалампиева, Малък градски театър „Зад канала”. за ролята на Бърди в „Лисичета” от Лилиан Хелман, постановка Бина Харалампиева, Народен театър „Иван Вазов”.  за „Калигула” от Албер Камю, постановка Диана Добрева и за „Три високи жени” от Едуард Олби, постановка Стефан Спасов, Народен театър „Иван Вазов”. за „Франкенщайн” от Ник Диър, постановка Стайко Мурджев, Театър „София”.  за „Франкенщайн” от Ник Диър, постановка Стайко Мурджев, Театър „София”.  за ролята на Бай Славе в „Чамкория” по романа на Милен Русков, постановка Явор Гърдев, Театър 199 „Валентин Стойчев”.  за ролята на А в „Три високи жени” от Едуард Олби, постановка Стефан Спасов, Народен театър „Иван Вазов”.  за „NеоДачници” по „Дачници“ от Максим Горки, Народен театър „Иван Вазов”.  за „Цветът на дълбоките води“, постановка Бойка Велкова, Народен театър.  по „Дачници“ от Максим Горки, постановка Иван Пантелеев, Народен театър „Иван Вазов”.", "date": "2018.05.25", "title": "Наградите „Аскеер 2018“ (ПЪЛЕН СПИСЪК)"}
