{"url": "http://clubz.bg/69085-tezi_izbori_shte_ni_garantirat_dojivoten_diktator", "text": "\"Властите държат 95% от медиите, изборната комисия е под техен контрол, съдебната система и всичко. Този вот ще бъде една голяма, тотална и груба фалшификация. И това ще продължи така, докато Ердоган е удобен на големите държави, които го подкрепят\", категоричен е Неждет Алтан, корабен брокер в Истанбул. Той е един от онези етнически турци от България, установили се край Босфора с голямата бежанска вълна от 1989 или заминали по-късно при родителите си. Според него, всички са наясно със ситуацията в Турция: демокрацията там не е нищо повече от едно име, режимът е тоталитарен, а военното положение продължава над година и половина, но никой по света не реагира. \"Ердоган губи позиции и затова бърза с изборите\", казва Метин Гюлер и също прогнозира манипулация на вота. Той и приятелят му Сезгин Сезер са на едно мнение: кражбата на гласове е вече узаконена с поправките в изборния закон, а и референдумът от 2017 доказва това с гигантските фалшификации на вота. Гюлер и Сезер гласуват за Републиканската народна партия, както по-голямата част от българските изселници в Турция, въпреки че според тях тя не е достатъчно твърда опозиция. \"Излишно е да очакваме съществени промени към добро, не е важно как гласуваме, а кой брои бюлетините. Диктаторите идват на власт с избори, но не си отиват след тях. Явно народите не са в състояние сами да наложат демокрацията, налагат я \"големите братя\"\", единодушни са двамата. Ердоган заговори за \"кръстоносен поход\" Според тях няма смисъл от планове и надежди, турските избори не могат да донесат промяна и отдавна са изгубили  същността си на процес, в който имаш правото да избираш. \"Ясно е, че на този вот има само един кандидат и той ще спечели. Може би бойкотът е по-разумен в случая. Ние страдаме от болезнената си мечта за различен изход от гласуването, това е болест\", коментира Сезгин Сезер. Ердинч Имамоглу е директор в проектния отдел на голямата Истанбулска община, представител на българската НПСД (основана от Касим Дал) за Турция и твърд привърженик на президента Реджеп Ердоган. Според него, победител на тези предсрочни избори ще бъде \"Коалицията за републиката\", съставена от партията на Ердоган и Партията на националистическото действие. Що се отнася до страховете и надеждите на изселниците от България, Имамоглу казва, че е трудно да се говори по тази тема, \"защото все още голяма част от тях са контролирани от разни кухи неправителствени организации, зад които стоят под една или друга форма интересите на бившата Държавна сигурност\". Ердинч Имамоглу си пожелава две неща - толерантността в България да победи и етническите турци да участват пълноценно в политическия живот, а в Турция да не се повтарят никога повече опитът за преврат и терористичните атаки на организации като кюрдската ПКК или т.нар. \"Ислямска държава\". \"Истината е, че както в България, така и тук сме доста аполитични, вероятно поради факта, че повечето от нас са преживели ада на тоталитарната родина, където ние бяхме просто работна ръка и нищо повече. Има сериозна разлика между етническите турци от двете страни на границата - в България ни броят само като гласове, а в Турция ни чуват и зачитат\", коментира Имамоглу. Запитан защо се наложи предсрочният вот, той посочва като причина \"изкуствената, асиметрична, икономическа и политическа изолация на страната след опита за преврат от страна на  двулични западни \"партньори\" и \"съюзници\". Той вижда и друг мотив: в желанието на властите да стабилизират положението на турската лира, \"за което е необходимо стабилно и предвидимо управление\". Същата убеденост в безусловната победа на Ердоган и партията му споделя и друг български изселник - Мехмед Мерт, който напоследък живее в Германия и неотдавна бе избран за лидер на Съюза на европейските турци демократи. Той е завършил Техническия университет в Мюнхен и отдавна не говори само за турците в България и Турция. \"С конституционните промени в Турция правомощията на президента не са се увеличили, промени се системата за съставяне на правителството, подобно на президентските модели на САЩ и Франция. От това никой не следва да се страхува или тревожи\", казва Мерт. Сред българските изселници в Турция има и такива, които са се устремили към политиката. Например проф. д-р Юксел Йозкан. Той е бил 18-годишен, когато потегля от Кърджали с родителите си към Бурса. Днес е председател на най-влиятелната изселническа организация в Турция \"Балгьоч\" и сe кандидатира за депутат от основната опозиция - Републиканската народна партия. Предизборно той напуска поста си на директор на една от най-големите болници в страната. През лятото много от българските изселници в Турция се връщат в България. Поне за малко. Причината: подновяването на личните им документи. И тази година потокът пред паспортните служби в някои райони на България не стихва. Изселници се тълпят да получат новите си български документи за самоличност - защото те означават свобода. И 45-годишният корабен брокер Неждет Алтан редовно подновява документите си. Неговите планове: да изтърпи още 3 години до пенсионирането си и да се завърне окончателно в България със семейството си. \"Тези избори ще ни гарантират доживотен диктатор. Политическият ислям е в настъпление и Ердоган ползва религията като инструмент за собственото си утвърждаване в едноличната власт. Натискът и преследванията са безпрецедентни. Вместо свобода на словото има жесток контрол\", казва Алтан и добавя: \"В Турция е истински фашизъм.\" ", "date": "2018.06.13", "title": "\"Тези избори ще ни гарантират доживотен диктатор\""}
{"url": "http://clubz.bg/69114-folksvagen_plashta_1_mlrd_evro_na_germaniq", "text": "Германският автомобилостроител \"Фолксваген\" (Volkswagen) съобщи днес, че е приел да плати на германските власти глоба от 1 млрд. евро заради скандала с манипулираните данни за емисиите отработени газови на дизелови автомобили, предадоха световните агенции, цитирани от БТА. Арестуваха шеф на \"Фолксваген\" за САЩ Прокуратурата заключи, че автомобилният концерн не е извършвал надлежен контрол върху дейността на департамента за разработване на двигатели, заради което в света са били продадени близо 10,7 млн. дизелови коли с незаконен софтуер, манипулиращ данните за емисиите, посочва \"Асошиейтед прес\". Скандалът \"Дизелгейт\" се разраства, засегна Audi и Роrsche \"Фолксваген\" призна през септември 2015 година, че е манипулирал данните при американските тестове за измерване на отделените вредни газове. Скандалът, станал известен като \"Дизелгейт\", доведе до множество съдебни дела за милиарди долари в няколко страни, а политиците в САЩ и Европа обърнаха сериозно внимание на въпроса за вредните емисии, отделяни от дизеловите двигатели. Скандалът \"Дизелгейт\" се разраства, засегна Audi и Роrsche", "date": "2018.06.13", "title": "\"Фолксваген\" плаща 1 млрд. евро на Германия"}
{"url": "http://clubz.bg/69108-vselenskiqt_patriarh_pak_vbesi_kiril_obeshta_ukrainska_i_makedonska_cyrkva", "text": "На 11 юни, деня на св. апостол Вартоломей, Вселенският патриарх направи изявление, в което за първи път публично огласи намерението на  Вселенската патриаршия започна процедура за автокефалия на Украинската православна църква Както е известно, Вартоломей вбеси руския патриарх Кирил, като обяви официално в края на април, че Фенер стартира процедура по даване на автокефалия на Украинската църква. Сега тя е към Московската патриаршия. Реакцията не закъсня и Кирил, Патриарх на Москва и цяла Русия, изпрати преди около месец гневно писмо на Атинския архиепископ Йероним по повод украинския църковен въпрос. По информация на гръцки медии в писмото се твърдяло, че ако дядо Вартоломей предприеме сериозни мерки за признаването на Украинската православна църква – Киевски патриархат, ще създаде голяма схизма между него и Руската православна църква, . В писмото се напомнял и ангажиментът, който Вселенският патриарх е бил поел към РПЦ – да не признава неканоничната църква в Украйна, водена от Филарет Денисенко. От Москва не дават да се продума и за независимост на евентуална македонска църква и обещават подкрепа на Сръбската Православна църква по този въпрос. Към днешна дата Украинската православна църква – Киевски патриархат, за която става дума, е разколническа формация и няма нищо общо с каноничната православна църква в Украйна. Известно е обаче, че на 14 май комисия, занимаваща се с църковния въпрос в Украйна, е посетила Атинския архиепископ Йероним, пише сайтът \"Добротолюбие\". Комисията е била водена от Пергамския митрополит Йоан, а с него са били Френският митрополит Емануил и Смирненският Вартоломей. Те били изпратени от Вселенския патриарх да информират архиепископа за протичащите преговори между Вселенската патриаршия и Украинския патриархат. Същия ден РИА Новости публикува изказване на Волоколамския митрополит Иларион Алфеев, който отговаря за външните църковни отношения на Руската православна църква. Пред журналисти той заявява, че инициативата на светските власти в Украйна за създаването на поместна афтокефална църква се намират извън канона. Той добави, че решаването на църковния въпрос в Украйна не е в правомощията на Вселенския патриарх, тъй като Украинската православна църква е към Московската патриаршия. ", "date": "2018.06.13", "title": "Вселенският патриарх пак вбеси Кирил - обеща Украинска и Македонска църква"}
{"url": "http://clubz.bg/69106-borisov_da_se_razreve_nie_nikyde_nqma_da_hodim", "text": "Това го казва майка на дете с увреждания, която и днес ще стои до самотната палатка пред парламента, до която е поставен скелет в инвалидна количка и надгробна плоча. А репликата е иронична препратка към изказване на Борисов след един от репортажите по Нова тв за тези деца... А родителите им протестират често. Без кой знае какъв успех. Протестиращите са безчувствени към болките на премиера, който вчера заяви, че не може да гледа \"палатков лагер след палатков лагер\". Отвращението им към наранените му чувства е осезаемо. Родителите на деца с увреждания с палатков лагер пред парламента (СНИМКИ) Те очакват петък, когато социалният министър Бисер Петков е обещал да се реши дали Народното събрание ще си направи труда да гласува проекта за нов Закон за личната помощ. Той не е достатъчен, но е нещо, обясняват родителите на деца с увреждания. Повтарят многократно смешната помощ от 160 и няколко лева, които получават сега, и искат да знаят и друго - къде са отишли 80-те милиона отгоре в бюджета от миналата година. Отговор на това няма. И въпреки че са на 5 крачки от парламента, повечето депутати не си правят труда да излязат и да говорят с тях. Вчера ги е посетила омбудсманът Мая Манолова и им е казала откровено, че няма голям шанс новият законопроект да мине. Но и това не зависи от нея - тя вече предложи текстове на депутатите. Сега на ход са само те. Днес пък при палатката дойде и лидерката на левицата Корнелия Нинова. Майките не я посрещнаха с излишен ентусиазъм, а после споделиха: Не е ясно защо \"опозицията\" ДПС и \"опозицията\" \"Воля\" не проявяват дори тази символична заинтересованост по темата. В крайна сметка до кога ще стоят, ако в петък законопроектът не бъде поне внесен в парламента? Дали протестиращите ще си потърсят правата на по-горна инстанция, например европейските съдилища? Много им предлагали това, но идеята още не е била обсъдена. Най-много ги отвращава липсата на диалог с институциите. Въпреки критиките към социалния министър, който за малко да се раздели с поста си \"заради палатката\", той говорел с тях и именно затова го защитили. За момента родителите на деца с увреждания стискат палци за петък. Засега не мечтаят дори да се приеме законопроектът, който иначе не е без недостатъци - но поне е нещо. Засега се надяват поне някой да го внесе официално в деловодството на Народното събрание и депутатите да го обсъдят - и да им кажат защо не искат децата им да живеят нормално.  Междувременно, народните представители, или поне 121 от тях, ще обсъждат изключително важни за обществото въпроси за горската техника, химичните вещества и смеси, ще ратифицират стандартни евроспоразумения... и могат да се окажат твърде заети да помогнат на децата с увреждания.", "date": "2018.06.13", "title": "\"Борисов да се разреве, ние никъде няма да ходим.\""}
{"url": "http://clubz.bg/69099-do_vseki_pytnik_bez_kolan_prokuror", "text": "Върховната административна прокуратура се е самосезирала \"по повод информация в медиите, че неизползването на обезопасителни колани води до увеличаване на броя на пострадалите лица при пътно-транспортни произшествия с автобуси\". Затова от ведомството, подчинено на Сотир Цацаров, са разпоредили проверка на МВР. Оттам обясняват и мотивацията си: Както е известно, ВАП има правомощията и задължение да надзирава спазването на всички закони. Досега прокуратурата вече се зае с неправилно нарисуваните зебри, потъналите в храсти пътни знаци, детските храни и мн. др. Обвинението обаче взе отношение и по изключително тежки въпроси като Натура 2000 и скандала с размера на защитените зони около Калиакра, концесионния договор на \"Юлен\" и т.н. След \"зебрите\": прокуратурата погва храстите около знаците За четири седмици са установени 789 нарушения, отчитат сега от ВАП. Войните на Цацаров: зебри, газови бутилки, наргилета и детски пюрета Ето и целия текст на съобщението: ВАП разпореди проверка за спазване на задължението за ползване на обезопасителни колани от водачите и пътниците в моторни превозни средства. За четири седмици са установени 789 нарушения Върховна административна прокуратура се самосезира по повод информация в медиите, затова че неизползването на обезопасителни колани, води до увеличаване на броя на пострадалите лица при пътно-транспортни  произшествия с автобуси. Предприета е проверка за законност, тъй като изпълнението на това задължение е с важно значение за живота и здравето на хората и следва да е повсеместно.  Правомощията за контрол и налагане на санкции за неизползването на обезопасителни колани са възложени на органите на МВР. С оглед спазване на законността и в защита на държавния и обществен интерес, ВАП отправи предложение до директора на Главна дирекция ,,Национална полиция“ за реализиране на проверки на територията на страната за изпълнение на правилата за движение по пътищата.  В резултат на разпреденото от ВАП, на територията на страната е извършена проверка от органите на МВР. В периода 23.04.2018 г. - 29.04.2018 г. са проведени ежедневни проверки на моторни превозни средства за превоз на пътници и товари, като са установени 239 случая за неизползване на предпазни колани от водачи или пътници в автобуси. Освен това за времето от 30.04.2018 г. до 06.05.2018 г. са констатирани 218 нарушения, касаещи използването на обезопасителни колани от водачи и пътници в пътни превозни средства. В периода от 14.05.2018 г. до 20.05.2018 г. са установени 237 случая за неизползване на предпазни колани от водачи на товарни превозни средства и 83 случая при водачи или пътници в автобуси. За сравнение в предходен период 26.02.2018 г. - 04.03.2018 г. са установени 194 нарушения, като 21 от тях са свързани с неизползването на обезопасителни колани. От директора на Главна дирекция „Национална полиция“ е поет ангажимент проверките да се извършват периодично през цялата година.  Войните на Цацаров: зебри, газови бутилки, наргилета и детски пюрета", "date": "2018.06.13", "title": "До всеки пътник без колан - прокурор!"}
{"url": "http://clubz.bg/69113-opoziciqta_v_gyrciq_iska_ostavkata_na_cipras_zaradi_severna_makedoniq", "text": "Не само в Македония, но и в Гърция зрее политическо напрежение заради разбирателството между премиерите Зоран Заев и Алексис Ципрас за името Северна Македония.  И десницата от \"Нова демокрация\", и по-по-малкият коалиционен партньор в правителството на Ципрас - националистическата партия \"Независими гърци\", са твърдо против договора със Скопие. Десните обявиха, че внасят и вот на недоверие срещу правителството на Ципрас заради споразумението. Това трябва да се случи в петък.  Скандал в Македония: президентът изгонил Заев заради \"капитулацията с името\" Националистите от \"Независими гърци\",които са част от правителството, предлагат на лидера на партията да се оттеглят от коалицията със \"Сириза\". Депутатите от две леви малки партии призовават да се поставят интересите на държавата над партийните и да се подкрепи Ципрас и решението за Северна Македония. Очаква се да започне и организация на протестив Гърция. Докато напрежението и в Атина, и в Скопие расте, генералният секретар на НАТО Йенс Столтенберг заяви, цитиран от БНР, че Алиансът вече има взето решение, че Македония ще получи покана за членство, след като реши спора за името с Гърция, но поканата ще пристигне, след като постигнатата вече договорка бъде финализирана в двете страни. Това значи, че първо договорът трябва да бъде ратифициран.  В интервю за македонската информационна агенция МИА Столтенберг разясни процедурата за официалната покана към Македония за членство в НАТО. Той изрази надежда, че финализирането на споразумението ще се случи възможно най-бързо, с което за пакта ще се отвори пътя, за да направи и своите стъпки. Шефът на НАТО подчерта, че снощи е разговарял и със Зоран Заев, и с Алексис Ципрас и че им честитил за договореностите и за усилията, които са вложили в този, както каза, един много труден процес. Във връзка с политическите събития в двете страни, след като президентът Георге Иванов и ВМРО-ДПМНЕ изразиха несъгласие с договора, а същото се случи и с гръцката опозиция, Столтенберг заяви, че това са демократични страни и че целият процес зависи от техните демократични институции. ", "date": "2018.06.13", "title": "Опозицията в Гърция иска оставката на Ципрас заради Северна Македония"}
{"url": "http://clubz.bg/69109-poroshenko_mojem_da_poluchavame_gaz_prez_bylgariq", "text": "Това написа в профила си в туитър украинският президент Петро Порошенко. Той бе гост на официалното откриване на съоръжението в централния турски град Ескишехир вчера.     Там бяха също президентите Реджеп Ердоган на Турция, Александър Вучич на Сърбия, Илхам Алиев на Азербайджан и Мустафа Акънджъ на признатата единствено от Анкара Севернокипърска турска република. България бе представена от министъра на икономиката Емил Караниколов, предаде БТА. Турция обещава да ни включи скоро в Транасанадолския газопровод ТАНАП е важен проект от инфраструктурата на Южния газов коридор, осигуряващ доставките и транзита през територията на Турция към Югоизточна и Южна Европа на договорените обеми азербайджански природен газ. Бойко Борисов моли Москва за газово кранче от Турция Емил Караниколов потвърди подкрепата на българската страна за развитието на Южния газов коридор, чиято неразделна част е ТАНАП, който укрепва енергийната сигурност на Европа и гарантира сигурността на газовите доставки чрез диверсификация на източниците и на маршрутите. Премиерът: С Русия и Турция сме се разбрали газът да мине през България България е част от развитието на Южния газов коридор чрез проектите си за интерконектори Гърция-България (IGB) и Турция-България (ITB). Двата интерконектора чрез българската национална газопреносна система и интерконекторите с Румъния и Сърбия ще осигурят достъпа до Южния газов коридор и на другите страни от региона на Югоизточна и Централна Европа. Бойко Борисов моли Москва за газово кранче от Турция Премиерът: С Русия и Турция сме се разбрали газът да мине през България", "date": "2018.06.13", "title": "Порошенко: Можем да получаваме газ през България"}
{"url": "http://clubz.bg/69087-leh_valensa_zove_evropa_da_pazi_polsha_ot_upravlqvashtite", "text": "Трима бивши полски президенти, сред които Лех Валенса, както и други висши служители, приканиха днес европейските институции да защитят правовата държава в страната им, застрашена според тях от политиката на управляващите консерватори, предаде Франс прес. , твърдят те. Авторите призовават   където се споменава и правовата държава наред с човешкото достойнство, свободата, демокрацията, равенството и зачитането на човешките права. Полша още може да остане без глас в ЕС и да загуби фондовете си Полските консерватори, дошли на власт през 2015 г., са затънали в продължителен спор с Европейската комисия за предприетите от тях нееднозначни реформи на съдебната система. Според ЕК промените подкопават съдебната независимост и заплашват върховенството на закона. През декември тя задейства процедура, която теоретично може да доведе до наказателни мерки, и отправи препоръки към Полша да подобри ситуацията. Валенса към Кремъл: Щурмувате ли Гданск, нападаме Москва! Полското правителство изпълни някои от предложенията, но каза, че други биха отслабили реформите, които са важна част от неговата политика. Първият подпис под документа е на легендарния бивш шеф на полския синдикат \"Солидарност\" Лех Валенса, нобелов  \n\tлауреат за мир. Следват подписите на бившите президенти Александър Квашневски и Бронислав Коморовски, на четирима бивши премиери, четирима бивши външни министри и трима видни дейци на антикомунистическата опозиция, някогашни политзатворници, уточнява БТА. Валенса към Кремъл: Щурмувате ли Гданск, нападаме Москва!", "date": "2018.06.13", "title": "Лех Валенса зове Европа да пази Полша от управляващите "}
{"url": "http://clubz.bg/69112-bojko_borisov_na_59_v_jerusalim_i_edno_pojelanie_snimki_video", "text": "Премиерът Бойко Борисов навършва днес 59 години. На рождения си ден Борисов бе зает с международни държавнически дела по време на визитата си в Израел. Срещна се с премиера Бенямин Нетаняху, с президента на държавата, проведе и още няколко срещи, говори за мир, за спасяването на българските евреи.. Борисов говори с Израел за съвместно производство в отбраната Сред това Борисов отиде на аудиенция при Патриарха на Йерусалим Теофилос Трети (Патриарх на Светия град Йерусалим, на цяла Палестина, Сирия, Арабия и отвъд река Йордан, на Кана Галилейска и Светия Цион). Поклони се и на Божи гроб. За аудиенцията си при Теофилос Трети премиерът написа: Борисов с идея за мирния процес в Близкия изток, който бил в застой Поклонение на Божи гроб:   Преди това по време на срещата с президента на Израел Реувен Ривлин Борисов получи и торта, и изпълнение на \"Happy Birthday\" в залата. След официалните приветствени думи Ривлин сам запя известната песничка за рожден ден. Българският премиер пък духна свещичката върху тортата.  Прочувствено писмо от лидера на \"Атака\" и водач на депутатите от \"Обединените патриоти\" Волен Сидеров по случай рождения ден на премиера се появи в социалните мрежи. Ето го и него - в оригинал на кадър:   Борисов с идея за мирния процес в Близкия изток, който бил в застой", "date": "2018.06.13", "title": "Бойко Борисов на 59. В Йерусалим. И едно пожелание  (СНИМКИ + ВИДЕО)"}
{"url": "http://clubz.bg/69084-dps_vyv_velingrad_podkrepi_vyzroditel_no_shte_razmisli", "text": "ДПС ще оттегли подкрепата си за изграждането на паметна плоча на ген. Атанас Семерджиев във Велинград. Това стана ясно от думите на депутата от движението Сергей Кичиков, чиито мандат е от Пазарджик. Пред Клуб Z Кичиков потвърди, че общинските съветници от движението са подкрепили изграждането на плочата, но съобщи, че в близките дни ще има заседание на областния съвет на ДПС по темата. Той не се ангажира какво точно ще бъде решението, но обясни, че то ще представлява отказ от подкрепа за подобна плоча. За това, че изграждането на плочата е подкрепено и от общинските съветници на ДПС във Велинград, съобщиха от партия ДОСТ. Това се казва в позиция на ДОСТ по въпроса. Атанас Семерджиев е роден на 21 май 1924 г. в с. Лъджене, днес квартал на Велинград.  Той е участник в партизанското движение (1942 – 1944), командир на партизанска бригада \"Чепинец\". Офицер и генерал-полковник. Освен началник на генералния щаб на Българската народна армия той е бил първи заместник-министър на народната отбрана,  член на ЦК на БКП и на ВС на БСП. Семерджиев бе министър на вътрешните работи (1989 – 1990), както и вицепрезидент (1990 – 1992), избран от Народното събрание. Кичиков призна, че гласуването на общинските съветници от ДПС във Велинград противоречи на политиката на движението по други сходни казуси. Съвсем скоро лидерът на ДПС Мустафа Карадайъ прочете декларация от парламентарната трибуна, в която се критикуваше смяната на повече от 800 местности в Стара Загора, чието наименование е от турско-арабски произход. - \"Ахмед баир\" на \"Антонов рид\", \"Мехмедова кория\" на \"Манолова гора\", \"Махмуд гьол\" на \"Мишов яз\", \"Мустафова кория\" на \"Мустакова горичка\" и т.н. Също така преди няколко дни областният съвет  на ДПС в Шумен призова да бъде оттеглена докладна записка във връзка с предложение за промяна на имената на топоними в общината. Промяната е подобна на тази в Стара Загора.  ", "date": "2018.06.13", "title": "ДПС във Велинград подкрепи възродител. Но ще размисли"}
{"url": "http://clubz.bg/69110-deputatka_kym_ruskinite_ne_se_zalyubvajte_s_chujdi_fenove", "text": "Руска депутатка призова сънародничките си да не завързват интимни контакти с чужденци по време на Световното първенство по футбол, предаде Нюз.Ру. Такова поведение води до раждане на деца в непълни семейства, заяви пред радио \"Говори Москва\" комунистката Тамара Плетньова - председател на Комисията по въпросите на семейството, жените и децата в Думата. Тя твърди, че след лятната олимпиада през 1980 г. в Москва се появили много самотни майки. През март Тамара Плетньова се прочу с обвинението си с думите към журналистки, които обвиниха депутата Леонид Слуцки в сексуални домогвания. Тя заяви тогава, че те са си виновни сами, тъй като се обличали предизвикателно.", "date": "2018.06.13", "title": "Депутатка към рускините: Не се залюбвайте с чужди фенове"}
{"url": "http://clubz.bg/69092-skandal_v_makedoniq_prezidentyt_izgonil_zaev_zaradi_kapitulaciqta_s_imeto", "text": "Македонският премиер Зоран Заев и външният министър Никола Димитров са били изгонени от резиденцията на президента Георге Иванов, съобщи електронното издание МКД, цитирано от агенция Фокус. Срещата в резиденцията във Водно, на която двамата министри трябвало да информират държавния глава за преговорите с Гърция за името на страната, продължила едва 120 секунди. И новото име е... Република Северна Македония Вчера от Атина и Скопие обявиха едновременно, че е постигнато споразумение, според което новото име на бившата югославска република ще бъде Република Северна Македония. Президентът Иванов попитал Заев и Димитров дали имат писмено споразумение с Гърция. След като получил утвърдителен отговор, президентът казал на министрите, че не е необходимо срещата да продължи. Иванов е против промяната на името на принципа erga omnes и срещу изменение на Конституцията на Република Македония. 5 причини да признаем бързо и безболезнено Северна Македония Председателят на ВМРО-ДПМНЕ Християн Мицковски поиска спешна среща с Георге Иванов във връзка с договора за името, съобщи агенция Макфакс. Главната опозиционна сила в страната се противопоставя на постигнатото споразумение за името и няма да приеме промяна в конституцията, изтъкна той. По думите му партията ще се противопостави с всички правни средства срещу това \"споразумение за капитулация\". Той допълни, че Никола Димитров е съучастник в тази капитулация, като го призова да подаде незабавно оставка. 5 причини да признаем бързо и безболезнено Северна Македония", "date": "2018.06.13", "title": "Скандал в Македония: президентът изгонил Заев заради \"капитулацията с името\""}
{"url": "http://clubz.bg/69103-angliq_sprq_nad_1200_huligani_za_mondiala", "text": "Над 1200 англичани със забрани да посещават футболни мачове са предали паспортите в британското вътрешно министерство и не могат да пътуват до Русия за Световното, съобщава Би Би Си. Ведомството е разгледало 1312 случая, а точната бройка на спрените е 1254. Все още се работи по 58 досиета. Очаква се около 10 000 англичани да пътуват до Русия за мачовете, като някои от тях вече са там. Домакините на Мондиала и Великобритания работят по въпроса още от миналата година, а от март месец насам общите им действия са придобили контретни спътки. И двете страни искат да се избегнат сцените на побоища и насилие, на които станахме свидетели по време на европейското във Франция - най-вече в Марсилия. Обединеното кралство праща полицаи и специализирани униформени, които ще работят в сътрудничество с руснаците. Те на свой ред вече обещаха да се справят с прочутите руски хулигани, които искат да използват шампионата, за да се прочуят отново. И за целта се заканват не само на англичаните. Мондиалът започва в четвъртък с мача на откриването между Русия и Саудитска Арабия от 18:00 часа. Преди това има откриване.", "date": "2018.06.13", "title": "Англия спря над 1200 хулигани за Мондиала"}
{"url": "http://clubz.bg/69091-pol_marchano_napuska_guess_zaradi_obvineniq_v_seksualen_tormoz", "text": "Съоснователят на Guess, Пол Марчано, който се оттегли от модната компания през февруари, след като беше обвинен в тормоз и сексуално насилие, ще подаде оставка като президент на управителния съвет и ще напусне поста си на творчески директор в началото на 2019 година, предаде \"Франс прес\". Решението на дизайнера от френско-марокански произход, посочено в документ, публикуван от Американската комисия по ценните книжа и борсите, идва след представянето на доклад за обвиненията срещу него пред Съвета на директорите. Според публикувания документ, комитетът, съставен от независими директори на Guess, не е установил със сигурност наличието на тормоз и сексуално насилие. Разследващите дори са стигнали да заключението, че версиите, както на предполагаемата жертва, така и на самия Марчано, са достоверни. Те са изслушали над 40 души и са събрали над 1,5 млн. страници документи.  В разследването се посочва, че \"г-н Марчано е допуснал грешки в общуването си с манекени и фотографи и се е поставил в ситуации, които да предизвикат обвинения в неподходящо поведение\". Въпреки че не се стига до заключението, че Пол Марчано е извършил тормоз и сексуално насилие, компанията Guess и нейният съосновател обявиха, че са сключили приятелски споразумения с петима души за обезщетение в размер на 500 000 долара общо. \"Доволни сме от днешните новини, но все още твърде много остава да бъде направено, ако Guess наистина държи да е марка, която уважава жените\", каза Лиса Блум, която е адвокат на четири от петте жени, които отправиха обвинения към Марчано. Пол Марчано обяви, че се оттегля от поста президент на Съвета на директорите, въпреки че ще запази членството си в управителния съвет. Неговият пост ще бъде зает от брат му Морис. Пол Марчано ще напусне и поста си на творчески директор в края на януари 2019 г., след преходен период. Блум отбеляза, че е разочарована, че той остава в компанията до началото на следващата година. \"Не смятаме, че мъж, които има толкова обвинения в сексуален тормоз, е подходящ да води компания, особено такава, която продава основно на жени\", добави адвокатката. Моделът Кейт Ъптън обвини Марчано, че я е сграбчил за гърдите и насила я е целунал, той отхвърли тези твърдения. Ъптън, която преди беше лице на лейбъла, първо отправи обвиненията си в туитър, след това по-детайлно разказа историята си пред сп. \"Тайм\". 25-годишната Кейт сподели, че след снимки на бельо през юли 2010 г., Марчано насила сграбчил гърдите ѝ и започнал да си играе с тях. Месец по-късно след други снимки той многократно питал дали може да отиде в хотела ѝ, но тя изключила телефона си, заключила вратата и се опитала да спи.  \"Бях ужасена. Единственото, за което мислех беше, че ще стане лошо, ако той успее да влезе в стаята ми\", разказа тя. На следващия ден била уволнена, защото била надебеляла.", "date": "2018.06.13", "title": "Пол Марчано напуска Guess заради обвинения в сексуален тормоз"}
{"url": "http://clubz.bg/69102-mvr_shefyt_se_skaral_toq_vtoriq_trqbva_da_go_namerite", "text": "Така Валентин Радев отчете днес пред парламентарната вътрешна комисия какво е разпоредил на срещата си с ръководството на МВР след смъртта на Владимир Пелов. МВР-шефът: В Ботевград има нещо - страх ги е от една по-голяма сила от нас Както е известно, изключително опасният беглец и убиец бе застрелян в Ботевград от друг кримнално проявен, който по-късно почина. А после се оказа, че близо 2 месеца са пребивавали в града в София-област с другия беглец Радослав Колев. Мечтата на Валентин Радев: да стигне рейтинга на Цветанов като МВР шеф Днес Радев отговаря на въпроси на блиц контрол в парламентарната комисия, оглавявана от Цветан Цветанов. Още по-рано през деня БНР съобщи, че директорът на областната полиция на София Георги Григоров е подал рапорт за пенсиониране. С него си отива и заместникът му. Радев обаче заяви пред журналисти след срещата с депутатите: Министърът припомни, че след среща с местната полиция и с кметовете на 12 населени места около Ботевград е синтезирал 4 мерки. - Да се върви към назцначаване на поне 5-има полицаи, тъй като \"тези близо малко над 40 служители не са достатъчни\". - Втора мярка е именно срещата с кметовете – \"какво мислят и как усещат обстановката\". Те били много активни и дали много идеи. - Срещите да станат ежемесечни за цялата ОДМВР. По подобен почин ще се срещат полиция и местна власт в Сливница, Самоков, Елин Пелин, за да чуят полицаите \"разпределен ли е добре ресурсът, кадрите\". - Няма да се взимат сили от ОДМВР София за традиционното подсилване на полицейското присъствие с около 1000 служители през летния сезон край морето. А пък целта на всички тези срещи била \"да усетим обратната информация\". Красимир Янков от БСП бе най-остър срещу Радев на изслушването и каза, че ще искат вот на недоверие заради проблемите на ведомството. Той го попита докъде е специалната интерактивна карта на престъпността, която ГЕРБ обеща през м.г. при идването си на власт за 3-ти път. Той обвини министъра и, че отчитайки новите 1342 назначение в МВР пропуска да каже коко са напуснатиле през това време. Радев отчете, че \"той е на няколко части тоя софтуер – едната част работи\". Пред журналисти Радев заяви още: \"Едно от слабите места е издирвателната дейност.\" Той напарви коментара във връзка с шесторното убийство в Нови Искър и с факта, че убиецът Росен Ангелов не е бил открит години наред. Мечтата на Валентин Радев: да стигне рейтинга на Цветанов като МВР шеф", "date": "2018.06.13", "title": "МВР-шефът се скарал: Тоя втория трябва да го намерите!"}
{"url": "http://clubz.bg/69101-mark_ryute_es_trqbva_da_e_edinen_sreshtu_rusiq", "text": "Европейският съюз трябва да се фокусира в по-малко сфери, но да бъде по-ефективен в тях. Това е рецептата на премиера на Холандия Марк Рюте, който представи пред Европейския парламент в Страсбург визията си за бъдещето на ЕС. (цялата реч на английски може да намерите  ) Холандсият премиер припомни случая със сваления над Източна Украйна самолет през 2014 г., за който разследването установи, че отговорност носят проруските сили. ЕС и НАТО: Русия да поеме отговорност за малайзийския самолет Рюте каза, че тогава холандците са почувствали силата на единството на ЕС. Марк Рюте говори за външните предизвикателства пред ЕС – на първо място посочи Русия, след това конфликта в Сирия, амбициите на Индия и Китай, както и появилото се напрежение със САЩ. Рюте разкритикува бюджета на ЕС за 2021-2027 г. - според него по-богатите трябва да дават повече, но пропорционално на населението си. Рюте припомни, че огромна част от парите отиват за земеделие и структурни фондове, а тези средства могат да отиват за важните приоритети. „Ще го кажа така: По-малко е повече“ - така премиерът на Холандия синтезира визията си за бъдещето на ЕС. Според него, все повече Европа не дава отговор на много от проблемите, с които се сблъскват хората във всекидневието си. Ключовите сфери, според него, са сигурността, общият пазар, единната валута и върховенството на закона.", "date": "2018.06.13", "title": "Марк Рюте: ЕС трябва да е единен срещу Русия"}
{"url": "http://clubz.bg/69098-prokuraturata_se_zaema_s_koncesiqta_v_pirin_tova_e_politicheska_igra", "text": "Политическа игра, а не \"върховенство на закона\" - това заподозряха от \"Демократична България\", че се крие зад вчерашната новина от прокуратурата, че се прави проверка на концесията на \"Юлен\" в Банско и на парите за Федерацията по ски. Преди ден главният прокурор Сотир Цацаров написа писмо до Бойко Борисов, в което заявява, че трябва спешна ревизия на договора за концесия.  Според извънпарламентарното обединение ставало дума за \"много по-мащабна политическа игра, преразпределяне на власт и собственост в банките, енергийния сектор и медиите\". В същото време обаче с изявленията на главния прокурор на практика признава официално исканията на протестиращите в защита на Пирин.  Цацаров пише до Борисов: Променете договора с \"Юлен\" (ПЪЛЕН ТЕКСТ) ЮНЕСКО vs екоминистерството за Пирин Съдът: планът за парк \"Пирин\" задължително на екооценка Правителството с коледен подарък за \"Юлен\" ЮНЕСКО vs екоминистерството за Пирин Съдът: планът за парк \"Пирин\" задължително на екооценка Правителството с коледен подарък за \"Юлен\"", "date": "2018.06.13", "title": "Прокуратурата се заема с концесията в Пирин? Това е политическа игра"}
{"url": "http://clubz.bg/69095-dyrjavata_shte_prehvyrlq_chast_ot_socialnite_uslugi_na_obshtinite", "text": "Държавата да гарантира минимален пакет от социални услуги, залегнали в национална карта. Това е заложено в концепцията на закон за социалните услуги, публикувана за обществено обсъждане, пише БТА.  В закона се предвижда услугите да бъдат планирани въз основа на национална карта за тях според анализ на потребностите, който е по критерии, свързани с демографския профил на населението. Чрез картата ще бъде определен минимален пакет от социални услуги за всяка община и област. Картата цели да определи потребностите, които трябва да бъдат посрещнати чрез финансиране от държавния бюджет. Борисов от Турция: Бисер Петков остава социален министър В картата ще бъдат включени всички услуги, за които държавата предоставя финансиране, независимо дали е пълно или частично (в случаите, в които има смесено финансиране от държавния и общинския бюджет). Общините ще могат да развиват допълнителни услуги, невключени в минималния пакет, с общинско или друго финансиране, но не и с финансиране от държавния бюджет.  Към настоящия момент почти всички социални услуги се финансират от държавния бюджет. Финансирането на услуги изцяло от общинските бюджети или от други източници няма да е предмет на закона и подзаконовата уредба към него. Това обаче няма да изключи държавен контрол на качеството им.  В Закона за социалните услуги ще бъде въведен общ лицензионен режим за всички социални услуги независимо от възрастовата група на техните потребители. Регистърът на операторите ще се поддържа от специализирана агенция към социалното министерство, която ще има и частични контролиращи функции при предварителния подбор на кандидатите за тази дейност. В Закона за социалните услуги ще бъде регламентирана и процедура за създаване с финансиране от държавния бюджет на социални услуги, които да посрещат потребностите на потребители от няколко общини. Ще бъде нормативно уредена възможност, когато дадена община не разполага с условия да предоставя определени услуги от картата на своя територия, а друга община има условията да предоставя услугите на повече потребители (извън максималния брой, определен в картата за тази община), финансирането за допълнителните потребители да се насочва към общината, която ще осигури предоставянето.  За първи път ще бъде дадена и възможност социалните услуги да могат да се финансират едновременно от различни източници, като редът ще бъде определен в подзаконовата уредба. Ще има възможност не само за смесено финансиране от държавния и общинския бюджет, но и за финансиране от частни лица и реално развитие на различни форми на публично-частното партньорство.  В сегашното законодателство единствено е регламентирано, че финансираните от държавния бюджет социални услуги са делегирани от държавата дейности, а финансираните от общинските бюджети - местни дейности.  Самото финансиране от държавния бюджет се осъществява на база единни разходни стандарти, определени в решение на МС, т.е. по еднакъв начин за всички услуги. Този начин на финансиране - единен разходен стандарт за един потребител за една година, не отчита спецификата на различните социални услуги. Той е приложим за резидентни услуги и услуги, които предлагат целодневна грижа на потребителя, но не е адекватен за услуги в домашна среда (асистентските услуги). Те налагат напълно различен модел за финансиране, тъй като при тези услуги основно се финансира възнаграждението, а няма материална издръжка. Това важи и за всички мобилни услуги.  При почасовите консултативни услуги пък водещ е периодът от време на извършване на дейността, а не броят на потребителите. Разликите в същността и начина на предоставяне на различните услуги трябва да бъдат отчетени и при тяхното финансиране, пише в концепцията на закона.  В Закона за социалните услуги ще бъдат определени случаите, в които хората ползват услугите без заплащане, т.е. изцяло за сметка на държавния бюджет, а в подзаконовата уредба ще бъдат регламентирани критерии за частично заплащане. Стойността на всяка една дейност ще бъде определена заедно с определянето на стандартите и размерите на финансирането. В Закона за социалните услуги ще бъде регламентирана и възможност за финансова помощ за ползване на социални услуги за хора, на които не може да бъде осигурено ползване на социална услуга, финансирана от държавния бюджет, независимо че имат право да ползват такава без заплащане. Финансовата помощ ще бъде в размер на стойността/цената на услугата, която хората биха платили, ако дължаха такса в държавно финансираната услуга, и ще бъде целева само за ползване на услуга от същия вид от частен доставчик. ", "date": "2018.06.13", "title": "Държавата ще прехвърля част от социалните услуги на общините"}
{"url": "http://clubz.bg/69096-tri_dyrjavi_shte_priemat_mondial_2026", "text": "Общата кандидатура на САЩ, Канада и Мексико спечели домакинството на Световното по футбол през 2026 г. Това стана на конгреса на ФИФА в Москва след гласуване ден преди откриването на руския Мондиал. За първи път три държави ще организират финалите. Мексико е първата страна, която за трети път ще приеме Световното - след 1970-а и 1986 г. САЩ - за втори (1994 г.).  Триото спечели убедително със 134 вота, а другият кандидат - Мароко, получи 65. Първенството след 8 години ще е първото с 48 отбора. Така се планира 60 мача да се играят в САЩ и по 10 в другите две страни. Финалът ще е на стадион \"Метлайф\" в Ню Джързи. Арената е сред най-новите и модерни в Щатите. Тя замени ст. \"Джайънтс\". Там се играе предимно американски футбол - домакинстват нюйоркските \"Джайънтс\" и \"Джетс\". Само САЩ осигури 8 милиона долара за кандидатурата, 6 от които дойдоха от местната футболна федерация. 23 стадиона само в САЩ ще кандидатстват за Мондиала. Много от тях са построени, но ще претърпят реконструкция, други ще се изграждат. Градовете домакини ще са 16 - 10 в Щатите и по 3 Канада и Мексико. В страната на кленовия лист арените вече са определени - в Монреал, Торонто и Едмънтън. На юг пък са в Мексико Сити, Гуадалахара и Монтерей. Според в. \"Ню Йорк Таймс\" трите страни обещали на ФИФА рекордни приходи от 11 милиарда долара. Така всяка асоциация, която изпрати тим на Световното, ще получи най-малко $50 милиона. Планираше се отборите да бъдат 48 и на следващия Мондиал в Катар, но предложението бе оттеглено и останаха 32, колкото са сега.   Президентът на ФИФА Джани Инфантино заяви, че догодина на изборния конгрес на централата ще се кандидатира за нов мандат.", "date": "2018.06.13", "title": "Три държави ще приемат Мондиал 2026"}
{"url": "http://clubz.bg/69097-rouz_makgouyn_depresiqta_pobedi_burdejn", "text": "Роуз Макгоуън публикува отворено писмо, в което коментира смъртта на Антъни Бурдейн. Водещ на кулинарни предавания и пътешественик, Бурдейн отне живота си на 8 юни във Франция. В писмото Макгоуън, близка приятелка с Азия Ардженто, с която тв водещият имал двугодишна връзка, разкрива, че Бурдейн дълги години се борил с депресия и търсил професионална помощ, преди да се самоубие, пише „Индиуайър“. Антъни Бурдейн открит мъртъв в хотелска стая (ВИДЕО) Актрисата и активист на движението   говори и за връзката между двамата. Тя често чувала от приятелката си, че двете години заедно с Бурдейн били най-щастливото време за двамата. И Ардженто, и Бурдейн страдали от депресия и докато Ардженто се преборила с болестта в името на децата си, Бурдейн не успял. Макгоуън опровергава твърденията, че Ардженто е повлияла по някакъв начин на Бурдейн да отнеме живота си. Двамата имали „свободна връзка“ и се обичали „без границите на традиционната връзка“, като установили „параметрите на тези взаимоотношения отрано“. Роуз Макгоуън визира обвиненията на мнозина, че Ардженто изневерявала на тв водещия, а това отключило депресията му. Искам всичко, или как да живеем според Антъни Бурдейн Накрая Макгоуън завършва: Няколко часа след обявяването на кончината на Бурдейн, активистката качи видео в профила си в Туитър, където плачейки споделя: Видеото вече не може да се открие на профила на Макгоуън – според някои източници, тя го свалила няколко часа след публикуването му. Искам всичко, или как да живеем според Антъни Бурдейн", "date": "2018.06.13", "title": "Роуз Макгоуън: Депресията победи Бурдейн"}
{"url": "http://clubz.bg/69093-blumbyrg_kitaj_otkri_shto_e_to_vtora_ryka_kola", "text": "\n\tДобре познатият ритуал в повечето страни - купуване на употребяван автомобил - до неотдавна не беше познат в Китай. На повечето пазари продажбите на използвани коли изпреварват значително продажбите на нови, обикновено съотношението е две  \n\tкъм едно или повече. Например, около 39 милиона използвани автомобила са продадени в САЩ миналата година спрямо 17 милиона нови. В Китай положението е обратно - 29 милиона нови коли са продадени и едва 12 милиона използвани. До към края на предходното десетилетие ниското качество на произведените в Китай автомобили намаляваше срока, в който колите можеха да се използват повторно, а евентуалните купувачи на автомобили втора ръка не разполагаха с много начини да установят на кого е била колата през годините и какви катастрофи е имала. Освен това секторът бе изключително фрагментиран със заслужена съмнителна репутация. Местните правителства имаха склонност да влошават нещата. Много от тях забраниха продажбите на употребявани автомобили между провинциите като начин да се подкрепят производителите и дилърствата. На свой ред централното правителство гледаше със съмнение на търговията с коли втора ръка, като подкрепяше продажбите на нови коли. Китай понижава митата за внос на автомобили Всичко това обаче започва да се променя. Много коли, произведени в Китай, вече отговарят или дори изпреварват световните стандарти за качество и съответно животът им е по-дълъг. Правителството започна да премахва ограниченията за продажбата на използвани автомобили между провинциите, а потребителите преодоляват резервите си и признават, че използваните коли си струват. От началото на десетилетието продажбите на автомобили втора ръка растат много по-бързо, отколкото на новите. През 2017 година продажбите на използвани коли са се увеличили с 19,3 % спрямо 3,2 % сто при новите автомобили. Анализаторите прогнозират, че продажбите на коли втора ръка могат да достигнат 20 милиона до 2020 година и все пак да останат далеч от съотношението две към едно, което доминират в САЩ. Със сигурност компаниите са го забелязали. Производители като General Motors Co. пуснаха програми за сертифицирани автомобили втора ръка, а интернет услугите за използвани коли се множат. Миналата година китайците са купили 1,3 милиона използвани коли през онлайн платформи, които предлагат такива новости като сравняване на цените в национален мащаб, опции за финансиране, проверки на автомобилите и поне в някаква степен прозрачност за случвалото се с колата преди. Инвеститорите с основание се вълнуват. Миналата година са налели в сектора 2,5 милиарда долара. Само през юни онлайн платформите набраха най-малко 255 милиона долара. Платформата Uxin Ltd.обяви наскоро, че се надява да получи 500 милиона долара от предстоящо първично публично предлагане. Очаква се примерът да бъде последван и от други компании. Всичко това е положително за потребителите и, още по-важно, за околната среда. На производството на автомобила се падат 35% от въглеродните емисии, които той отделя за целия си жизнен цикъл, което означава, че всеки купувач, който избира кола втора употреба помага за намаляването на парниковите газове. Най-малко в краткосрочен план това е от голямо значение: макар Китай да насърчава потребителите да си купуват електромобили, търсенето на бензинови коли няма скоро да изчезне. Поне през следващите 20 години по пътищата ще има значително повече коли с двигатели вътрешно горене, отколкото автомобили с нови енергийни източници. Един процъфтяващ сектор на използваните автомобили е доста по-ефективен начин за намаляване на въглеродните емисии. С течение на времето съчетанието на правителствени стимули за електромобилите и добре развиващия се пазар на употребявани коли ще доведе до благоприятно стечение на обстоятелствата, тъй като автомобили с нови енергийни източници ще преминават в ръцете на втори и трети собственици и същевременно ще изместват бензиновите коли. Това е един обещаващ модел, който навежда на мисълта, че Китай може би най-накрая е поел по пътя на нисковъглеродното бъдеще. ", "date": "2018.06.13", "title": "\"Блумбърг\": Китай откри що е то втора ръка кола"}
{"url": "http://clubz.bg/69104-sezonyt_na_ostavkite_moje_da_zapochne_s_tazi_na_valeri_simeonov", "text": "\"Може би иде сезонът на оставките\", заяви в тв ефир преди ден вицепремиерът Валери Симеонов, но тогава всички схванаха репликата му като коментар за хвърлената оставка на социалния министър Бисер Петков и откритата война, която Симеонов води с министъра на туризма Николина Ангелкова с намек, че може тя да си тръгне. Днес обаче се разбра, че самият Симеонов е готов да освободи поста си в правителството, ако продължавало \"масовото бойкотиране\" на законодателните му инициативи, свързани с шума и с незаконното строителство по Черноморието. Бойкотът идва от ведомството на Николина Ангелкова. Ангелкова с нова идея - законът за шума да не важи в националните курорти Симеонов бе в комисията по икономическа политика в парламента, която гледа предложения от него и внесен в парламента от Министерския съвет Закон за защита от шума в околната среда. Този проект бе провокиран от няколко големи заведения на плажа в Слънчев бряг, които отделно вицепремиерът обяви за незаконни и даде на прокуратурата Ангелкова заради тях. Предвижда се \"шумово замърсяване\" да няма в диапазона 23 ч - 8 ч. От Министерството на туризма обаче контрираха Симеонов и по това направление. Предложиха мерките, предвидени в проекта на Симеонов за шума, да не важат за националните курорти, като какъвто е определен и Слънчев бряг. Направиха това и днес по време на комисията. Ирена Георгиева, зам.-министър на туризма настоя в текста на Симеонов да се запишат изключения. Сигналът на Симеонов срещу Ангелкова: Дискотеката fast food ли е? Ведомството на Ангелкова има собствен проект за Закон туризма, който в момента е на етап обществено обсъждане. В него е записано: \"Законът за защита от шума в околната среда не се прилага за националните курорти\". На въпрос ще може ли да влязат в сила новите правила още от това лято, ако бъдат одобрени на второ четене, или ще изчакат до октомври, когато се очаква да бъдат гласувани и предложенията на ведомството на Ангелкова, отговори: Ангелкова пак срещу Симеонов: Заведенията в Слънчев бряг са законни И уточни: Иначе проектът на Симеонов за шума бе одобрен днес в комисия с гасовете на 13 депутати. Един беше против. Бе представена и справка, според която през 2016 г. е имало подадени 192 000 сигнала за \"шумово замърсяване\". През миналата година, откакто Симеонов обикаля заведенията по Черноморието, сигналите са станали 205 000. Сидеров: Ако министър на \"патриотите\" подаде оставка, правителството пада По-рано пред деня председателят на парламентарната група на \"Обединени патриоти\" Волен Сидеров обаче намекна, че оставка на някой от министрите на по-малкия партньор във властта ще значи сваляне на кабинета \"Борисов 3\". Репликата му бе по повод поредната атака на лидера на \"Воля\" Веселин Марешки срещу патриотите - в частност срещу военния министър Красимир Каракачанов.  Сигналът на Симеонов срещу Ангелкова: Дискотеката fast food ли е? Ангелкова пак срещу Симеонов: Заведенията в Слънчев бряг са законни Сидеров: Ако министър на \"патриотите\" подаде оставка, правителството пада", "date": "2018.06.13", "title": "\"Сезонът на оставките\" може да започне с тази на Валери Симеонов"}
{"url": "http://clubz.bg/69090-eto_kak_globqvat_za_palatki_i_karavani_na_koral", "text": "Миналия месец Районният съд в Царево постанови глоба за разполагане на каравана в района на екоплаж „Корал“. Административното наказание за виновника – известният музикант Васил Гюров, е в размер на 300 лева. Решението бе  едва сега. Пред Клуб Z Гюров заяви, че обжалва. Както е известно на „Корал“, както и на останалите два плажа за природосъобразен туризъм, определени като такива през 2016 г. – „Иракли“ и „Карадере“, от години летуват любители на т.нар. диво къмпингуване или къмпиране, които разполагат палатки, кемпери и каравани в района и на практика почиват природосъобразно. На тези плажове е забранена присъщата за дадените под наем и на концесия търговска дейност - снекбарове, атракциони, платени шезлонги и чадъри и пр. Забранени ли са палатките На „Корал“ обаче действа стециална разпоредба на Община Царево. В Наредбата за опазване на обществения ред е записано, че всеки, който е решил да разпъне палатка, постави каравана или друго съоръжение в \"имоти на територията на общината\" с цел \"бивакуване\", трябва да има издадено разрешение от... главния архитект на общината. Става въпрос за всички имоти извън определените за туризъм хотели, къмпинги и пр., като идеята е да се преустанови свободното поставяне на палатки и каравани. Този текст в наредбата датира от 2016 г. Дотогава имаше изискване само ако някой е решил да къмпингува свободно в границите на частен имот, да получи съгласие от собственика. Най-често парцелите в горичките зад дивите плажове не са обозначени като частна собственост и понякога възникват конфликти. Именно на тази наредба стъпва районният съд.  Съдът vs Ангелкова: забранени ли са палатките на плажа На място на Гюров е бил съставен акт, в който той е вписал възраженията си. и глобява Гюров с въпросните 300 лева. Дали това наказание ще падне на по-горна инстанция, предстои да видим. Факт е, че в правния мир съществува решение на Върховния административен съд от 2017 г. по сходен казус, но с „Карадере“. Атакуван бе текст от наредбата на Община Бяла, забраняващ изцяло поставянето на палатки, кемпери и пр. на места извън обособените и категоризирани като къмпинги. Този текст падна, като ВАС посочи, че не е допустимо с общински наредби да се уреждат въпроси, които би трябвало да бъдат уредени със закон, по конституция всеки има право на свободно придвижване, а плажовете са общодостъпни. Дивото къмпиране е именно такава материя – неуредена със закон, въпреки че министърът на туризма Николина Ангелкова твърди, че то е абсолютно забранено. Въпреки това, тя призова всички черноморски общини да вземат пример от наредбата на Царево.  Геодезистите за \"пропуснатите\" дюни на Корал: Нарушена е конституцията Не е ясно обаче дали наредбата на Община Царево може да последва съдбата на тази на община Бяла, тъй като в нея не е записана изрична забрана за разполагане на палатки и кемпери, но има разрешителен режим – т.е. всеки, който иска да разпъне палатка, да вземе разрешение от главния архитект на общината. Друг е въпросът дали такова ще му бъде дадено. От началото на сезона Ангелкова многократно се закани, че проверки за „диво къмпиращи“ по плажовете ще има и тази година. Т.е. в конкретния случай, ако някой е разположил палатка на „Корал“ без разрешение от главния архитект, може да го последва съдбата на Васил Гюров. Палатка не може, а хотел върху пясъка може! Ситуацията на екоплажа тази година е допълнително усложнена поради факта, че той е заграден от частника – собственик на земите зад ивицата. А достъпът за редовите летовници минава през трънливи пътечки. В заградения имот обаче попадат дюни, които са изключително държавна собственост и все още се чака държавата в лицето на министерствата на туризма и на регионалното развитие – да ги отчуждят и да ги нанесат в кадастъра – нещо, което те от години не правят без до момента да са дали обяснение защо. Съдът vs Ангелкова: забранени ли са палатките на плажа Геодезистите за \"пропуснатите\" дюни на Корал: Нарушена е конституцията Палатка не може, а хотел върху пясъка може!", "date": "2018.06.13", "title": "Ето как глобяват за палатки и каравани на \"Корал\""}
{"url": "http://clubz.bg/69081-poslanikyt_na_sasht_bylgariq_e_sposobna_na_veliki_dela_v_nato", "text": "България е сред малкото съюзници в НАТО, които са създали план, за да достигнат агажимента пред Алианса от 2% от БВП за военните разходи до 2024 г. България отделя средства за модернизиране на въоръжените си сили през последните няколко години, подчерта посланикът на САЩ в България Ерик Рубин, предаде \"Фокус\". Американският дипломат изнесе лекция на тема   пред слушатели от Военната академия в София.  Според Рубин страната трябва да увеличава отговорностите си, тъй като това ще укрепи въоръжените сили по много начини. Той уточни, че преди срещата на НАТО в Брюксел България има възможността да се отличи сред съюзниците си. Рубин: Вие решавате за армията, но оборудването трябва да е съвместимо с това на САЩ и НАТО Както е известно, президентът на САЩ Доналд Тръмп остро критикува съюзниците от НАТО, особено Германия, че не изпълняват ангажиментите си и не отделят 2 на сто от БВП за разходи за отбрана. А за сметка на това Вашингтон покрива 70% от разходите на Северноатлантическия алианс. Тръмп: Берлин има пари за \"Северен поток\", а няма за НАТО. Не разбирам Тръмп: Ние пазим Европа, а те ни обират. Има ли смисъл?   Тръмп: Берлин има пари за \"Северен поток\", а няма за НАТО. Не разбирам Тръмп: Ние пазим Европа, а те ни обират. Има ли смисъл?", "date": "2018.06.13", "title": "Посланикът на САЩ: България е способна на велики дела в НАТО"}
{"url": "http://clubz.bg/69107-evroparlamentyt_odobri_%E2%82%AC1_mlrd_finansova_pomosht_za_ukrajna", "text": "Европейският парламент одобри днес даването на заем от 1 млрд. евро, който трябва да помогне на Украйна да покрие част от недостига си на външно финансиране за периода 2018 - 2019 година, съобщи   на ЕП. Евродепутатите подкрепиха предложение от Европейската комисия за предоставяне на допълнителен пакет макрофинансова помощ за Киев - извънреден инструмент, насочен към преодоляването на сериозни финансови затруднения в държави извън ЕС.  Те обаче настояват   и най-вече с изграждането на специален съд, който да съответства на препоръките на Венецианската комисия на Съвета на Европа. Украйна раздава $46 милиона за премии за победата над \"Газпром\" В изявлението, приложено към решението, се подчертава като предварително условие за отпускане на заема, че Украйна трябва да зачита ефективните демократични механизми включително многопартийната парламентарна система, правовата държава и човешките права. Помощите от ЕС трябва да помогнат за намаляването на бедността и създаването на работни места в Украйна.  Еврокомисията и Европейската служба за външна дейност трябва да следят по време на целия процес за изпълнението на условията и да направят публични заключенията си. В случай, че тези условия не са изпълнени, Комисията трябва временно да прекрати или отмени изплащането, отбелязват евродепутатите.  Резолюцията беше подкрепена с 527 гласа \"за\", 124 \"против\" и 29 \"въздържали се\". След гласуването в Парламента, се очаква Съветът на ЕС да одобри финансовата помощ на 26 юни. Как се живее в зона на бойни действия в Украйна Макрофинансовата помощ на ЕС е извънреден инструмент, насочен към преодоляването на сериозни финансови затруднения в държави извън ЕС.  Това е четвъртата поред подобна програма от началото на кризата в Украйна през 2014 година, в допълнение на други финансови помощи за страната. Досега чрез макрофинансови програми са били отпуснати 2,8 милиарда евро.  През януари 2018 г. беше отменен допълнителният транш на стойност 600 милиона евро, тъй като Украйна не бе изпълнила необходимите условия за заема. Международният валутен фонд (МВФ) оценява   (3,6 млрд. евро).  ЕС е най-големият търговски партньор на Украйна, а търговията с нея представлява 0,8 на сто от общата търговия на ЕС.  Как се живее в зона на бойни действия в Украйна", "date": "2018.06.13", "title": "Европарламентът одобри €1 млрд. финансова помощ за Украйна "}
{"url": "http://clubz.bg/69094-zapochna_q", "text": "Около \"Бронзовата къща\" има раздвижване. Към 10,30 ч. в сряда сутринта откриваме автора на инсталацията Пламен Деяноф на площадката, където произведението трябваше да бъде издигнато преди месеци. От Столичната община му бе даден последен срок да започне работа по сглобяването на „къщата“ най-късно днес – иначе ще откажат подаръка, направен от австрийската държава. На терена Деяноф е в компанията на петима работници с жилетки на „Стримона строй“. Всички са с каски, а за да се отличава, авторът е с червена. Застанали край загражденията, се опитахме да привлечем вниманието на артиста, но не успяхме – скулпторът водеше продължителни разговори по телефона, прекъсвайки ги с ръкомахания и смях. Видимо бе в добро разположение на духа и делово настроение, но не му остана време да отдели време на медиите. Стояхме на метри от него и в една от паузите между телефонните му разговори набрахме номера му, Пламен Деяноф вдигна слушалката и… започна поредния си разговор. Не беше с нас. И все пак някой имаше късмета да разговаря с твореца!   Докато наблюдавахме работния процес, работниците се въртяха около шиповете, на които ще бъде поставена „Бронзовата къща“. В кратките затишия между телефонните разговори на Деяноф служителите на терена успяваха да получат инструкции от него. Междувременно зад загражденията бяха допуснати мъж и жена – очевидно не бяха представители на медиите, затова авторът им обясни намеренията си. Наоколо все така си стояха струпани бронзовите модули на „къщата“ и за жалост не успяхме да попитаме автора дали сглобяването им ще протече, както ни бе информирал на 4 юни – на друго място и след това ще бъдат върнати и монтирани на мястото на бившия мавзолей. Имахме и други въпроси: има ли вече яснота колко ще е висока „Бронзовата къща“, какво се случи от 4 юни до сега, сглобиха ли нещо някъде, получи ли всичко, което искаше от общината… Щяхме да го попитаме и друго: ще се извини ли за присмеха и високомерието, изразени по адрес на столичните общински власти и въобще за българското общество във видео от събитие в „Кунстхале“, Виена? Искането за извинение бе отправено тази сутрин от представителите на Столичната община – зам.-кмета Тодор Чобанов и Малина Едрева, председател на Комисията по култура и образование. Двамата бяха гости в предаването „Денят започва с култура“ по БНТ. Гостът от австрийското посолство в студиото заяви, че държат произведението да бъде изградено и продължават да подкрепят автора. Според него медиите у нас „донякъде“ били извадили от контекста думите на Пламен Деяноф от видеото с представянето на проекта в „Кунстхале“, което водело до недоразумение. Водещият Димитър Стоянович обаче коригира госта и пусна дълъг откъс от изказването на артиста. , нарече д-р Тодор Чобанов твърденията на Пламен Деяноф във видеото от „Кунстхале“. Според него това било „хаотично“ и „ексцентрично“ говорене.    ", "date": "2018.06.13", "title": "Започна я"}
{"url": "http://clubz.bg/69089-selekcioneryt_na_ispaniq_uvolnen_den_predi_svetovnoto", "text": "Ден преди откриването на Световното в Русия селекционерът на испанските национали Юлен Лопетеги беше уволнен от поста. Направи го лично шефът на федерацията Луис Рубиалес. Часове по-късно той назначи за нов треньор Фернандо Йеро, бивш национал и капитан на \"Ла Роха\" и на \"Реал\" (Мадрид). Националният треньор на Испания пое \"Реал\" (Мадрид) Йеро от години е в щаба на иберийците. За последно той беше спортен директор. Причината за смяната \"по никое време\" е, че Лопетеги подписа договор с \"Рeал\" (Мадрид), който беше официално обявен вчера от \"Сантяго Бернабеу\". Така \"белите\" реално подляха вода на новия си наставник, който след две години начело на селекцията няма да види труда си на най-големия футболен форум. Играчите са се застъпили за Лопетеги, те почти убедили Рубиалес, че специалистът трябва да остане, но в крайна сметка шефът е решил друго. А Испания след само 48 часа играе първия си мач на мондиала - срещу Португалия. Йеро моментално беше обявен за фаворит и това е най-логичния избор, тъй като познава отборът \"отвътре\". Пресконференцията на Лопетеги в Краснодар, където са отседнали иберийците, беше отменена. Той вече стегна куфарите си за Испания. Брифинг по-късно днес ще дадат Рубиалес и Йеро.", "date": "2018.06.13", "title": "Селекционерът на Испания уволнен ден преди Световното"}
{"url": "http://clubz.bg/69086-italiq_se_skara_s_franciq_zaradi_koraba_s_629_migranti", "text": "Италия заяви днес, че решението й да затвори пристанищата си за стотици мигранти, пристигащи с хуманитарния кораб \"Акуариус\", е твърдо, предаде Ройтерс. Това стана на фона на сблъсъка с Франция по миграционната политика. 629 мигранти, сред които 11 деца и 7 бременни жени, са на борда на \"Акуариус\" насред Средиземно море от 10 юни, когато Италия и Малта му забраниха да акостира в техните пристанища. Хората са предимно от Субсахарска Африка. Някои от мигрантите на претоварения съд бяха прехвърлени на два италиански кораба, които плават към испанското пристанище Валенсия. Италия не пуска кораб с бежанци Испания приема кораб с бежанци, прогонен от Италия и Малта Всичко това се случва седмица след встъпването в длъжност на новото популистко правителство в Италия и покачва напрежението в ЕС по въпроса за миграцията. Испания възприе дипломатичен тон към Италия, като обяви, че ще приеме африканците. Отношенията между Рим и Париж обаче се влошиха и преляха във взаимни обвинения. Френският президент Еманюел Макрон осъди решението да не бъде допуснат \"Акуариус\", който принадлежи на френско-германската хуманитарна организация SOS Mediterranne. Според Макрон международното право задължава Италия да приеме мигрантите: Тези думи на Макрон цитира правителственият говорител Бенжамен Гриво. На огъня отвърна италианският премиер Джузепе Конте, който трябва да се срещне с Макрон в Париж след два дни. Напрежението се покачи още повече днес сутринта, когато външното министерство в Рим привика френския посланик за обяснение на думите на Макрон. Също днес кораб на италианската брегова охрана с 937 мигранти на борда акостира в пристанище Катания на остров Сицилия. Транспортният министър Данило Тонинели заяви, че фактът, че мигранти, спасени от италиански кораби, пристигат в Италия, показва, че правителството не е антихуманно, нито ксенофобско. Италия прие над 640 000 мигранти предимно от Африка и бежанци през последните 5 години. Други страни от ЕС предпочитат да игнорират молбите на Рим да приберат част от новодошлите и да платят част от цената на грижата за тях. Някои членки на Евросъюза обаче приеха на своите територии мигранти, влезли на негова територия по други пътища. През последните години Германия пусна над 1 милион души. Лигата на Матео Салвини постигна през март най-добрия си изборен резултат в историята. Донякъде това се дължеше на обещанието да бъдат депортирани стотици хиляди мигранти и да бъде спрян притокът на нови чужденци. Същевременно унгарският премиер Виктор Орбан увери Италия в пълната си подкрепа. Словашкият му колега Петер Пелегрини каза, че отказът на Рим да приеме \"Акуариус\" е само началото на укрепването на морските граници на ЕС. Той увери Рим и в пълната подкрепа на цялата Вишеградска четворка - Унгария, Полша, Чехия и Словакия. Петер Пелегрини изрази на пресконференция подкрепа на италианската реакция и заяви, че външните граници на общността трябва да бъдат укрепени. Испания приема кораб с бежанци, прогонен от Италия и Малта", "date": "2018.06.13", "title": "Италия се скара с Франция заради кораба с 629 мигранти"}
{"url": "http://clubz.bg/69083-ninova_upravlqvashtite_davat_transportniq_bransh_na_svoj_chovek", "text": "Управляващите планират да поставят бъдеща автомобилна камара под свой контрол, обяви в кулоарите на парламента лидерката на БСП Корнелия Нинова. Според нея Миролюб Столарски - превозвач и председател на Българската асоциация на сдруженията в автомобилния транспорт - вече е запазил името, под което ще съществува новата камара, предвидена във все още негласувания закон, и той ще я представлява. БСП е против този закон, защото камарата щяла да убие малките и средните превозвачи, каза още социалистката. Той подчерта, че е имало 4 кръгли маси с бранша, днес ще има пета. И добави, че председателят няма да има право на повече от два последователни мандата. Няма \"победа над Макрон\" - има едно напред и две назад Такава камара трябва да има, за да бъдат превозвачите единни, както е било срещу планът на Макрон, а не разделени, подчерта депутатът.", "date": "2018.06.13", "title": "Нинова: Управляващите дават транспортния бранш на свой човек"}
{"url": "http://clubz.bg/69079-teodor_ushev_s_pocheten_%E2%80%9Esezar%E2%80%9C", "text": "Почетна награда на Френската академия за филмово изкуство „Сезар“ бе връчена на Теодор Ушев за „Сляпата Вайша“. Късометражният анимационен филм по разказ на Георги Господинов е отличен със златен медальон, произведен в Парижкия монетен двор. Наградата „Сезар“, финансирана от френското културно министерство, е създадена по подобие на американските „Оскари“ и всяка година избира най-доброто от европейското кино и култура, за да го популяризира пред широка публика. „Сляпата Вайша“ попадна сред 35-те най-добри късометражни филма на годината, определени от Френската академия за филмово изкуство. Продукциите бяха включени в специална листа и получиха шанса да се представят в три от най-големите европейски столици – Рим, Атина и Париж. Турнето на избраните заглавия се провежда всяка година, а тазгодишното издание продължи от 4 до 13 юни и паралелно с прожекциите посетителите можаха да се срещнат с режисьорите на филмите, сред които и Ушев. На 11 юни беше организирана гала вечеря в централата на ЮНЕСКО в Париж, на която всеки един от режисьорите на избраните филми бе придружен от френски актьор или актриса. Българинът бе придружен от френския актьор Лионел Абелански. Това е поредното признание за Теодор Ушев и „Сляпата Вайша“ след номинацията за „Оскар“ през 2017 г., номинацията за „Кристална мечка“ от „Берлинале“ през 2016 г., канадската награда „Canadian Screen“ и награди от международните филмови фестивали в Отава и Чикаго.", "date": "2018.06.13", "title": "Теодор Ушев с почетен „Сезар“"}
{"url": "http://clubz.bg/69088-kmet_na_sopot_zamerql_s_cherupki_atentatora_ot_sarafovo_za_da_ne_sviri", "text": "Два часа преди атентата в \"Сарафово\" самовзривилият се извършител свирел неприятна музика. Тогава той бил в Поморие на вълнолома, където като курортист присъствал и тогавашният кмет на Сопот Веселин Личев. Градоначалникът първо се скарал на мъжа да не свири, а накрая го замерил с мидена черупка. Може да призовем \"Хизбула\" като подсъдим по делото \"Сарафово\" Това стана ясно днес на поредното заседание по единственото дело за тероризъм в новата ни история. След като двамата се счепкали, онзи станал, преоблякъл се, сложил раница на гърба си и заминал.  , каза Личев, като заяви, че Мохамад Хасан ел Хюсеини - както е името на атентатора, е облякъл точно тениската, с която после е бил облечен. Ливанец с френски паспорт е бомбаджията от Сарафово (допълнена + снимки) Личев заяви пред съда, че никой не е очаквал, че  \", може да извърши това, което се случва впоследствие - взрива на автобуса с туристи. Свидетелят увери, че е разпознал мъжа мигновено, когато са го показали от камерите на летището след атентата. Делото \"Сарафово\": само 2 ченгета на смяна, всеки имал достъп до израелците Екскурзоводът от Сарафово: Две от туристките ме сочеха и казваха, че аз съм виновна Изобщо в спецсъда днес бе ден на странните подробности. Преди това полицай от Разград разказа, че е спрял около града единия от подсъдимите в момента съучастници - Хасан ел хадж Хасан - при оттеглянето му около 2 часа след атентата. Той носел куфар, пълен със.. секс играчки. На въпроса на озадачените полицаи отговорил, че ги носи на гаджето си в Румъния. Те го пуснали да продължи към Дунав мост. Делото за атентата в \"Сарафово\" ще продължи с разпити на още свидетели. Ливанец с френски паспорт е бомбаджията от Сарафово (допълнена + снимки) Делото \"Сарафово\": само 2 ченгета на смяна, всеки имал достъп до израелците Екскурзоводът от Сарафово: Две от туристките ме сочеха и казваха, че аз съм виновна", "date": "2018.06.13", "title": "Кмет на Сопот замерял с черупки атентатора от \"Сарафово\", за да не свири"}
{"url": "http://clubz.bg/69077-siderov_ako_ministyr_na_patriotite_podade_ostavka_pravitelstvoto_pada", "text": "Всяка една оставка на представител на \"Обединени патриоти\" в кабинета би означавало и падане на правителството. Това разясни Волен Сидеров днес в кулоарите на парламента, след като лидерът на \"Воля\" Веселин Марешки поиска оставката на Красимир Каракачанов. Според Марешки Каракачанов трябва да поеме отговорност за катастрофата с двамата летци в авиобаза \"Крумово\". Военен хеликоптер се разби до Пловдив. Двама пилоти загинаха Сидеров пък смята, че . Според него политическа отговорност трябва да се иска от тези, които са позволили да се \"разруши Българската армия\" поради натиск от САЩ и разви отново старата си теза, че \"американците ни накараха\".  ", "date": "2018.06.13", "title": "Сидеров: Ако министър на \"патриотите\" подаде оставка, правителството пада"}
{"url": "http://clubz.bg/69037-specialist_ot_nasa_sys_sigurnost_shte_zaselim_mars_v_bydeshte", "text": "Хората със сигурност ще заселят Червената планета в бъдеще, обяви пред USA Today главният учен на НАСА Джим Грийн.  Според него първият човек, който ще стъпи там, вече е роден. Марс е планетата в нашата слънчева система, която е най-подобна на Земята. Планът на НАСА е да прати хора до 2040 г. Но има няколко ключови предизвикателства, които трябва да бъдат преодолени. Ще трябва да мутираме, за да се размножаваме на Марс Трябва да може и да се излети от Марс - пътуване в една посока е приемливо за роувърите, но не и за хората. Това ще стане в следващото десетилетие. Хората там ще трябва да се справят и с тежките прахови бури. На всеки 26 месеца на Марс е лято и изключително мощните ветрове могат да скрият слънцето за месеци. Нужно е и да се построи цялостна инфраструктура - ферма за храна, къщи. Според учените от НАСА боб, аспержи и картофи ще могат да се отглеждат и в местната почва.", "date": "2018.06.13", "title": "Специалист от НАСА: Със сигурност ще заселим Марс в бъдеще"}
{"url": "http://clubz.bg/69065-nacionalistite_v_holandiq_s_konkurs_za_karikaturi_na_proroka_mohamed", "text": "Партията на свободата на холандския краен националист Герт Вилдерс ще организира конкурс за карикатури на пророка Мохамед, предаде Ройтерс, цитирана от БТА. От партията уточняват, че намерението да се организира състезанието в обезопасените си офиси в холандския парламент е било одобрено от холандската служба за борба с тероризма. Публикуването на карикатури на ислямския пророк Мохамед е предизвиквало бурни реакции в миналото.  \n\tПрез 2015 г. ислямистки екстремисти убиха 12 души в парижкия офис на френския светски сатиричен вестник \"Шарли ебдо\", който беше публикувал карикатури на пророка Мохамед, а през 2005 г. отпечатването на дузина такива карикатури в датски вестник предизвика кървави протести в редица мюсюлмански страни. Партията на свободата на Вилдерс е най-голямата опозиционна сила в парламента, след като стана втора на изборите през март. Вилдерс е призовавал за забрана на Корана и е заявявал, че ислямът е тоталитарна религия. Конкурсът в холандския парламент ще се състои по-късно тази година. За съдия е поканен американският карикатурист Бош Фостин, който спечели подобно състезание в Гарланд, щата Тексас, през май 2015 г.", "date": "2018.06.13", "title": "Националистите в Холандия с конкурс за карикатури на пророка Мохамед"}
{"url": "http://clubz.bg/69076-shest_momcheta_ot_bylgariq_sa_arestuvani_za_iznasilvane_v_germaniq", "text": "Осем български граждани на възраст между 14 и 16 години са заподозрени в изнасилване на 13-годишно момиче в Германия. Това съобщи германският в. \"Билд\" като се позова на местните власти. Шестима от предполагаемите извършители са арестувани, а двама се издирват. Предполага се, че може да са избягали в чужбина. Престъплението е било извършено на 21 април, но досега полицията не е разпространявала официална информация, за да не травматизира жертвата допълнително. Според германския вестник момичето е пресрещнато в парка в град Велберт от извършителите, докато се прибирало от тренировка по плуване. Преди това те тормозили нея и нейни приятелки в района на плувния басейн във Велберт. Според местната прокуратура двама от младежите са изнасилили девойката, а останалите са заснели престъплението с мобилните си телефони. Минувачка помогнала на момичето и се обадила в полицията. ", "date": "2018.06.13", "title": "Шест момчета от България са арестувани за изнасилване в Германия"}
{"url": "http://clubz.bg/69066-vseki_chetvyrti_ot_10_bylgari_jivee_na_tqsno", "text": "Около 41% от българите, или четирима от всеки 10 наши сънародници, живеят в пренаселени жилища. Това показват данни от анализ на Евростат за състоянието на жилищния фонд в Евросъюза през 2017 г. Средният показател за пренаселеност в ЕС е около 17%, отчита европейската статистика. Страната ни все пак не е на първо място по този показател. Начело е Румъния, следвана от Литва, след което се нарежда България. Близо 1,1 милиона българи, или около 15 на сто от населението у нас, живеe в жилища, които се споделят от повече от едно семейство, тоест удвояването на домакинствата в един апартамент е доста често срещано явление сред българите с по-ниски доходи в градска среда. Случва се често 3 поколения, или около 6-9 членове на едно домакинство, да обитават маломерно жилище от 60-70 квадратни метра. Освен това около 80% от децата у нас под 18-годишна възраст, както и около 60 на сто от младите хора на възраст 16-29 години, са контингент от домакинства, които живеят в пренаселени жилища.   Процентът на пренаселените жилища у нас в големите градове е около 48 на сто. За сравнение в ЕС средният процент е една 18 на сто.  Въпреки изключителната пренаселеност на жилищния фонд у нас Евростат регистрира, че в същото време България е в челото на класацията по брой незаети жилища. Близо 31 на сто от жилищата в градовете и селата стоят празни - от общо 3,9 млн. броя единици жилища у нас – около 1,2 милиона са необитаеми и незаети. В градските райони незаетите жилища са над 650 хиляди (25 на сто от жилищата в градска среда), а в селските райони незаетите жилища са над 560 хиляди, или 43 на сто от сградния фонд. От 28-те страни членки на ЕС най-висока пренаселеност е регистрирана в Румъния - близо 50 на сто, отчита Евростат. В класацията следва Литва, а веднага след България са Полша и Унгария – (40 на сто), и Словакия – 38 на сто. \"На широко\" живеят гражданите на Кипър, Малта, Ирланция, Белгия и Холандия, където процентът на пренаселеност е между 2 и 4. Под 10 на сто е пренаселеността във Финландия, Германия, Франция, Великобритания и Люксембург. Високи нива на пренаселеност са регистрирани и при съседите ни – Сърбия – 64 на сто, Македония – 68 на сто, и Турция – 73 на сто.  ", "date": "2018.06.13", "title": "Всеки четвърти от 10 българи живее \"на тясно\""}
{"url": "http://clubz.bg/69046-jertvi_na_domashno_nasilie_nqma_da_poluchavat_ubejishte_v_sasht", "text": "Домашното насилие вече няма да е основание за получаване на убежище в САЩ, съобщи Би Би Си.  Решението е на министъра на правосъдието и главен прокурор Джеф Сешънс. Системата бе замислена да защитава хора, бягащи от правителствени злоупотреби, аргументира се той. Съдия блокира решението на Тръмп да отмени защитата на деца имигранти Твърденията за преследване от престъпни банди също вече няма да се броят за основателен мотив за получаване на убежище, отбеляза Сешънс.  Според активисти всяка година около 10 000 души получават убежище в САЩ, защото са обект на домашно насилие или преследване от престъпни групировки в родните си страни. Голям брой граждани на централноамерикански държави като Гватемала, Хондурас и Салвадор, семейства и непридружавани малолетни, искат убежище в Съединените щати, бягайки от насилието в родните си страни, отбелязва Франс прес. Съдия поряза и новия указ на Тръмп срещу мигранти По-рано Сешънс заяви, че само 20 процента от тези молби са обосновани, припомня Франс прес. В началото на миналия месец президентът на САЩ Доналд Тръмп нареди да бъдат съдени всички хора, влезли незаконно в страната и децата да бъдат отделени от родителите си, когато семейства пресичат заедно границата. Съответният закон бе прилаган рядко при управлението на неговия предшественик Барак Обама, припомня БТА. Този май арестите на границата са били със 160% повече в сравнение със същия месец миналата година. Съдия поряза и новия указ на Тръмп срещу мигранти", "date": "2018.06.13", "title": "Жертви на домашно насилие няма да получават убежище в САЩ"}
{"url": "http://clubz.bg/69067-20_godini_po_kysno_stoichkov_sreshtu_zidan_i_anri_i_yusejn_bolt_porita", "text": "Христо Стоичков игра в шоумач на славни ветерани по случай 20-годишнината от световната титла на Франция на \"Стад дьо Франс\" в Париж. Сблъсъкът противопостави тима на \"петлите\" и селекция, наречена \"Ол Стар '98\", водена от Арсен Венгер. Еме Жаке беше начело на шампионите отпреди 20 лета, като сред тях не бяха само селекционерът на сегашния тим Дидие Дешан и Давид Трезеге, който също има ангажименти на руския мондиал. Местните любимци спечелиха с 3:2 с голове на Зинедин Зидан, Тиери Анри и Винсен Кандела, а за сборния състав се разписаха испанците Фернандо Мориентес и Гайска Мендиета. Двубоят се игра на датата 12 юни, на която Франция започна на Световното преди 20 лета - 3:0 срещу Южна Африка. Французите предпочетоха нея, а не тази на финала (12 юли), тъй като съвпада с края на финалите в Русия и много от посребрелите звезди ще бъдат там. За \"петлите\" поритаха асове като Фабиен Бартез, Лилиан Тюрам, Лоран Блан, Марсел Десаи, Бишенте Лизаразу, Кристиан Карембьо, Юри Джоркаеф, Еманюел Пети, Зинедин Зидан, Тиери Анри, Стефан Гиварш, Патрик Виера, Робер Пирес... Арсен Венгер пък можеше да разчита на Франческо Толдо, Едгар Давидс, Драган Стойкович-Пикси, Самуел Ето'о, Кристиан Виери, Стоичков, Славен Билич, Патрик Клуйверт... И на най-бързия мъж на планетата Юсейн Болт. Камата започна сред титулярите, после беше заменен. Той изкара в Париж няколко дни, като в неделя беше сред зрителите на финала на \"Ролан Гарос\", където видя поредния триумф на своя приятел Рафаел Надал. Мондиал '98 беше последното Световно с участието на България. Тимът ни отпадна след предварителните групи.", "date": "2018.06.13", "title": "20 години по-късно: Стоичков срещу Зидан и Анри. И Юсейн Болт порита"}
{"url": "http://clubz.bg/69069-shefyt_na_aviobaza_krumovo_pilotite_letqt_malko_tova_e_ubijstveno", "text": "Думите са на началника на авиобаза „Крумово” ген. Димитър Иванов ден след като хеликоптер Ми-17 падна при тренировъчен полет, двамата пилоти загинаха, а инжеренът, който е бил на борда, е в болница.  Военен хеликоптер се разби до Пловдив. Двама пилоти загинаха Ген. Иванов обясни пред Нова тв, че един час във въздуха с вертолет струва около 7000 лева. Той каза още, че тя функционира при постоянен недостиг на финансиране. Постоянно се усещал недостиг и на резервни части за машините, особено за руската техника, разказа още генералът.  Според данните на военните българските пилоти летят над 10 пъти по-малко, отколкото изискват стандартите на НАТО. \n\tВсе още няма отговор каква е причината на трагедията с падналия хеликоптер. Ген. Иванов информира, че във вторник е свалена черната кутия на разбилата се машина, но информацията от нея тепърва ще се анализира. Коментарите от вчерашния ден, в това число и на вицепремиера и военен министър Красимир Каракачанов, бяха, че е по-вероятно инцидентът да е заради техническа неизправност на вертолета, отколкото да става дума за човешка грешка - защото и двамата загинали пилоти са изключително опитни.  ", "date": "2018.06.13", "title": "Шефът на авиобаза \"Крумово\": Пилотите летят малко. Това е убийствено"}
{"url": "http://clubz.bg/69070-republika_na_grajdanite_li_sme_ili_republika_na_bankite", "text": "Вече близо месец Българската народна банка (БНБ) отказва да предостави информация кои български банки са заявили интерес към финансирането на сделката по придобиване на активите на ЧЕЗ в България от фирмата \"Инерком\" на Гинка Върбакова. Това обяви от парламентарната трибуна председателят на специално създадената в Народното събрание комисия, която трябваше да обследва сделката, Жельо Бойчев (БСП). Бойчев припомни, че комисията е излязла още на 17 май с доклад и решение по въпроса. В него парламентът настоява БНБ да предостави информация за поетите финансови ангажименти от български банки по сделката с \"Инерком България\" за придобиването на активите на ЧЕЗ в страната.  И призова парламентарния шеф Цвета Караянчева: „ Парламентът прие \"яловия доклад\" за ЧЕЗ А Караянчева бе лаконична:  Информацията от БНБ беше поискана и докато временната парламентарна комисия проверяваше обстоятелствата около обявената сделка за ЧЕЗ. Но от държавния трезор отказаха да я предоставят. Затова се наложи Народното събрание да поиска данните чрез въпросното решение.  Докато сагата „ЧЕЗ“ се вихреше, излязоха в медиите - в това число и чешките - имената на няколко банки, готови да участват в сделката. Някои потвърдиха, други отрекоха, а трети се позоваха на банковата тайна. Става въпрос за Първа инвестиционна банка, Уникредит Булбанк и Българската банка за развитие. По отношение на последната председателят й Стоян Мавродиев твърди, че е издал на потенциалния купувач \"Инерком\" на Гинка Върбакова стандартно и нищо незначещо писмо, което неясно защо е прието от мениджмънта на ЧЕЗ като поет ангажимент.", "date": "2018.06.13", "title": "\"Република на гражданите ли сме, или република на банките?\""}
{"url": "http://clubz.bg/69078-5_prichini_da_priznaem_byrzo_i_bezbolezneno_severna_makedoniq", "text": "Споразумението Ципрас - Заев за името “Северна Македония” неизбежно ще предизвика напрежение у нас (а и в Скопие). Очаквам бърза негативна реакция на руските лимонки от двете страни на Осоговската планина. И това е логично - Русия и Сърбия имат стратегически интерес Македония да не влиза в НАТО и да не е кандидат за ЕС. Нашият обаче е тъкмо обратният. И новото име е... Република Северна Македония Да, “Северна Македония” има проблематично звучене за нас. Но е важно бързо и безболезнено да го признаем по няколко причини:  1. Влизането на Македония в НАТО е може би най-важният ни обозрим стратегически национален интерес; \n\t2. Влизането на Македония в НАТО и преговорите на Скопие с ЕС са ключови предпоставки за вътрешно оцеляване на “Републиката” и съответно - съхраняване на мира на Балканите; \n\t3. Днешните добри отношения между България и Македония са шанс рисковете да бъдат бързо и успешно пресрещнати (например по време на Илинденските чествания); \n\t4. В Пиринска Македония “македонистките” настроения са на исторически минимум, т.е реален риск от такова движение няма поне докато България е член на ЕС; \n\t5. Вече над четвърт век ние сме признали името Република Македония, което е по-рисково от Северна. А претенциите на Гърция за конституционни промени са в полза и на България, т.е. представляват допълнителни гаранции. Рискът за България не е името на съседите (половината от които имат роднини в София), а вековната деятелност на сръбските и руските служби там, довела до системни антибългарски изстъпления. Важно е правителството на България спешно да подкрепи споразумението между Гърция и Македония. И по възможност да изрази ясно неодобрение на подкрепата, която Виктор Орбан даде на позицията на ВМРО-ДПМНЕ.", "date": "2018.06.13", "title": "5 причини да признаем бързо и безболезнено Северна Македония"}
{"url": "http://clubz.bg/69068-hasan_ademov_socialniqt_ministyr_e_ostaven_sam", "text": "Така председателят на комисията по социална политика и бивш министър със същия ресор Хасан Адемов (ДПС) коментира историята с подадената, приета, а няколко часа по-късно отхвърлена оставка на министър Бисер Петков.  \"Демократична България\": Случаят Бисер Петков е диагноза за управлението  По думите му и този проблем в социалната сфера идва от наличието на националисти във властта. Депутатът от ДПС припомни, че още в предизборната програма на \"Обединени патриоти\" е пишело, че ще се икономисат 600 млн. лв. от ревизията на инвалидните пенсии. Хасан Адемов разказа и как според него се е стигнало до самата оставка на министър Петков, макар и впоследствие неприета: По думите му не е възможно да има решение на проблемите на хората с увреждания без някакъв допълнителен финансов ресурс. , допълни Адемов. Хасан Адемов коментира и заявката на БСП, че ще внесат вот на недоверие срещу кабинета \"Борисов 3\" на тема \"сигурност\", на който обаче от ДПС не са поканени за участие:", "date": "2018.06.13", "title": "Хасан Адемов: Социалният министър е оставен сам"}
{"url": "http://clubz.bg/69072-trymp_otgovori_na_de_niro_mnogo_sa_go_udrqli_v_glavata", "text": "Президентът на САЩ Доналд Тръмп отвърна на актьора Робърт де Ниро, наричайки го  Изказването на Доналд Тръмп в туитър е в отговор на ругатнята на Де Ниро по негов адрес, изречена по време на церемонията за наградите \"Тони\", както и на извинението за \"идиотското поведение на президента\" на САЩ, поднесено от актьора на канадския премиер Джъстин Трюдо. Робърт де Ниро: Fuck Trump! (ВИДЕО) Тръмп посвети два последователни туита на Де Ниро - както често прави, когато органичението за брой знаци на съобщение, заложено от социалната мрежа, спре полета на мисълта му.          Американският президент нарича Де Ниро \"индивид с много нисък коефициент на интелигентност, който е получил твърде много удари в главата от истински боксьори във филмите\". И продължава: Това далеч не е първата задочна словесна престрелка между актьора и президента. Де Ниро наричаше Тръмп \"откачен\" и го критикуваше още преди да бъде избран за държавен глава на САЩ. Де Ниро: Вече не мога да цапардосам Тръмп, президент е Де Ниро: Вече не мога да цапардосам Тръмп, президент е", "date": "2018.06.13", "title": "Тръмп отговори на Де Ниро: Много са го удряли в главата..."}
{"url": "http://clubz.bg/69071-pasi_shte_e_hubavo_sledvashta_sreshta_trymp_kim_chen_un_da_e_v_sofiq", "text": "Следваща среща Тръмп-Ким Чен Ун в София \"си пожела\" бившият външен министър на България Соломон Паси, докато коментираше историческата среща на американския президент и севернокорейския лидер в Сингапур.  Паси разказа каква е българската следа и принос към отношенията на Северна Корея със Запада. И съжали, че този принос не е бил припознат от ЕС.  Кои са бягащите телохранители на Ким Чен Ун? добави бившият дипломат № 1, който всъщност осъществи въпросната визита в Пхенян тогава. \n\tПаси припомни, че България е единствената европейска страна, която има някакъв реален принос за отношенията на Северна Корея с останалия свят. По думите му севернокорейският лидер има три основни цели по отношение на политиката със САЩ. Ким: Срещата ни е нещо от научната фантастика (СНИМКИ, ВИДЕО) , обясни Паси. И каза още, че през септември се очаква Ким Чен Ун да посети САЩ за участие на Общото събрание на ООН. Това би било прецедент.  \n\tЗа решението на Доналд Тръмп да не подпише общата декларация на страните от Г-7 след срещата, която се проведе в Канада, Соломон Паси обясни: Тръмп от самолета: Оттеглям подписа си от комюникето на Г-7 заради лъжливия Трюдо Бившият външен министър поздрави българското европредседателство за приноса му за намирането на консенсус между Гърция и Македония по повод името на западната ни съседка - Северна Македония. И новото име е... Република Северна Македония , заяви Соломон Паси. Ким: Срещата ни е нещо от научната фантастика (СНИМКИ, ВИДЕО) Тръмп от самолета: Оттеглям подписа си от комюникето на Г-7 заради лъжливия Трюдо И новото име е... Република Северна Македония", "date": "2018.06.13", "title": "Паси: Ще е хубаво следваща среща Тръмп-Ким Чен Ун да е в София"}
{"url": "http://clubz.bg/69075-borisov_govori_s_izrael_za_syvmestno_proizvodstvo_v_otbranata", "text": "България и Израел да направят съвместно производство в областта на отбраната, особено в това силно и модерно оръжие - като дронове, например, предаде \"Фокус\" Това предложи премиерът Бойко Борисов на срещата си с израелския си колега Бенямир Нетаняху в Йерусалим. Министър-председателят е на тридневна визита в държавата Израел.  По думите на Борисов идеята е била част от разговорите. За посещението си той добави:   \" \" , похвали се още Борисов. Така  Нетаняху посрещна българския премиер Борисов. И отново подчерта благодарността за спасението на българските евреи и това, че няма да бъде забравено как българи са спирали с телата си на релсите влаковете. Борисов пък разказа как е представил Нетаняху пред министрите, с които пътува: , добави още Борисов. По-късно Бойко Борисов, който е и рожденик днес, се срещна с израелския президент Реувен Ривлин. Премиерът Борисов подчерта, че геройството на българския народ в онези години е отворило вратата към отличното сътрудничество между двете страни, което наблюдаваме днес. Борисов коментира, че днес светът започва да решава конфликтите си много лично. Президентът на Израел Реувен Ривлин акцентира върху дълбокото уважение, което гражданите на Израел изпитват към българите. По думите му, Израел цени високо поведението и позицията на България като председател на Съвета на Европейския съюз по темите, касаещи взаимоотношенията между Съюза и Израел.  Президентът Ривлин бе категоричен, че фашизмът и неофашизмът съществуват и в днешни дни. Той изрази мнение, че обща отговорност на всички страни е да се борят срещу тези явления, защото те са олицетворение на злото. \"Израел е демократична държава и демокрацията е за всички граждани, които живеят в тук\", подчерта Ривлин. След срещата си с държавния глава Борисов се видя и с водача на опозицията Исаак Херцог. Двамата обсъдиха двустранните отношения по време на работен обяд, предаде БТА. Българският премиер отбеляза, че имаме отлично сътрудничество в областта на парламентарните отношения и благодари на Кнесета на Израел за помощта при изработването и общественото обсъждане на Антитерористичния закон на България. По национално значимите теми парламентарно представените партии трябва да се обединяват, за да защитават националния интерес, коментира Исаак Херцог.  ", "date": "2018.06.13", "title": "Борисов говори с Израел за съвместно производство в отбраната"}
{"url": "http://clubz.bg/69063-moskovskij_komsomolec_falshivo_li_e_velichieto_na_rusiq", "text": "Михаил Горбачов каза добри думи при напускането си: \" Въпреки че се отнася за времето на Горбачов, тези думи са абсолютно верни. Последният генерален секретар говори за войната в минало време, а тя, уви, се завърна, макар и под формата на един фантом, създаден от съвременните руските власти за засилване на позицията им.   Да, пропагандистите не успяха да направят това, но проблемът е в нас, в главите ни. За всички ни наследството на съветската митология, с което ние живеем в продължение на 30 години, е разпадането на страната, загубата на идеали, спряното развитие и още - Русия се е изгубила, тя иска да стане, да се върне към златната ера на славата, където бяхме на първо място в Космоса, хора победители. Ето защо ние вярваме на \"лечителите\", които ни казват да се изправяме на краката си. Но за момента имаме работа с въображаеми лечители, които не предлагат на страната реално лечение, или по-скоро просто не я водят наникъде. Те само пълнят умовете ни с все повече и повече лъжи - вместо да ни помагат да се движим в променения свят и наистина да се преродим. Отправната точка е ерата на студената война. В онези дни СССР беше една от двете суперсили в света - велика империя. Но тази империя поради редица обективни и субективни причини от 70-те години на миналия век тръгнала към упадък. Да, страната очевидно спря в началото на 80-те години на миналия век. Това се дължи на: бавна икономика, основана на тежката индустрия и несвързана със световната научно-технологична революция; изключително скъп военнопромишлен комплекс; зависимостта от петродолари и падащите цени на петрола; застаряването на лидерите и неспособността им да осъществят реформи. Най-важното е, че съветският партиен елит не успя да разбере навреме основната тенденция на новия свят: икономическата и научно-техническата конкуренция стана по-важна от военно-политическата борба. Това в крайна сметка доведе до смъртта на \"втория свят\", воден от Съветския съюз: той просто изостана. Мнозина все още погрешно мислят, че Съветският съюз е бил силна страна - и изведнъж някой го съсипва. Разбира се, субективни причини има - това е слабостта и лутането на Горбачов и амбициите на Елцин. Трябва обаче да разберем, че носещите структури на страната са изгнили дълго преди действителното й разпадане. Проблемът на ръководството на СССР е, че не може да разбере как да възстанови сградата, без да я унищожи. Факта, че Западът е допринесъл по всякакъв начин за това унищожение, ние не отричаме - но не мислете, че влиянието му е станало решаващо. В крайна сметка Китай не се разпада? Тогава след разпадането на Съюза бяха ли намерени нови идеи? Не, имаше вакуум, изпълнен с фалшивия популистки трепет на Елцин и цинизма на новия \"елит\".  . Да, хората в края на 90-те години на миналия век поискаха ред и той се появи - дивият капитализъм стана по-малко див, изгради приемлива фасада. Високите цени на петрола помагаха известно време за облекчаване на социалните противоречия. Но всички елементи на социалната система от 90-те години на миналия век бяха запазени, включително корупцията и социалното разделение, привилегиите на олигархията, наемният характер на икономиката и високото офшоризиране. Приватизацията не се ревизира. Държавата не се завърна, за да стане държава за всички и да придвижи страната напред, а за да се гарантира просперитетът на група хора, обединени около властта. Вместо съзиданието основната идея беше консумацията, особено абсурдна в бедна страна. Но тъй като повечето хора наистина не могат да консумират - поради ниски доходи, - тя беше чисто по руски изкривена: по същество на това се радва \"елитът\", а хората затъват в кредити, както и други дългове. С iPhone и скъпи дрехи. Но основният проблем е, че този рай за елита е платен с ресурсите на страната - те се консумират необуздано и често напразно - и Русия междувременно все повече изостава от другите страни.  Делът на руската икономика в световния БВП не надвишава 2-3%, докато делът например на Съединените щати и Китай е в размер на почти една трета. И нашият дял е предимно от суровини. Нашият износ е повече от 60% - енергия, а половината от вноса - машини и оборудване: типичен търговски баланс на третия свят. Дори и в Космоса Русия все повече губи позиции за сметка на Илон Мъск и европейците: например на пазара Mehr info на търговски полети в края на 2017 г. делът на SpaceX е 45%, в ЕС е 40%, а в Русия - 15%. Като цяло влиянието на Русия в космическия сектор се е свило - нас ни задминават САЩ, Китай, Европа. Делът на Русия в световния пазар на ИТ технологии не надхвърля 1%. В тази изкривена логика всичко, което е лошо за Съединените щати, е добро за Русия. САЩ се страхуват от нас и затова искат Русия да бъде смазана. Светът, за който се твърди, че е недоволен от \"хегемонията на Съединените щати\", ни гледа като спасител. Ние носим на света някои ценности, необходими за него. Структурата на страната ни е прогресивна и поради това може да служи като пример за други страни. Веднага след като \"отворим очите на света\" за недостатъците на Запада, други страни веднага ще ни станат съюзници. Старият мит на миналия век, с който почти свикнахме и заменихме историята и реалността. Но ако искаме да продължим напред, ще трябва да се разделим с него. Защото за 30 години светът е станал фундаментално различен. , отдавна вече светът не е биполярен въпреки присъствието в него на такъв гигант като Съединените щати. Светът вече е глобален и многополюсен и е свързан с развитието на множество хоризонтални връзки и интернет. САЩ след провала в Близкия изток действат предимно с \"мека сила\" и икономически средства, а не с военни инструменти (въпреки че, разбира се, има и милитаристични ексцесии). В света няма общо противопоставяне на Запада и Америка, те не се възприемат като \"хегемони\" и \"жандарми\". Стойностите и качеството на живот, които са се развили на Запад, са по-привлекателни за други народи, отколкото това, което ние предлагаме. Опитите ни да разрушим световния ред предизвикват по-скоро недоумение, отколкото съчувствие.   Ние сме интересни от гледна точка на доставките на енергийни ресурси, оръжия, някои други стоки, но на пазарите на нетърговски стоки и още повече на пазарите на идеи и технологии ние сме играчи последна класа. Нашата социална структура е непривлекателна: кой иска да има в страната си огромна корупция и разпусната олигархия? Официалните ни ценности са архаични, не нови, светът отдавна ги е отминал и е напреднал. И самите ние не живеем според тези ценности. Може ли някой да ми каже ясно какво е посланието ни за света? В \"Православието, автокрацията и национализма\" като цяло на автора му е болно да види как от страна с велика култура се стигна до примитивно мислене от типа - „толерасти“, „Гейропа“ и интернет шегаджии.  но не по-малко важно: съвременният свят е свят, в който не се конкурират бойни глави, а икономиката и знанието, това е същността на XXI век. Признак на величие сега е не големината на страната и наличието на оръжие, а търсенето на световния пазар на идеи, технологии и продукти, нивото и качеството на човешкия живот. Русия спешно се нуждае от рестартиране - и най-вече на нивото на общественото съзнание. Нашите приоритети трябва да бъдат да се развиваме в синхрон с времето и ценностите, които ще бъдат търсени от света. САЩ, Западът, други страни не са приятели или врагове, а конкуренти или партньори. Арбитърът в този конкурс са мирът и човечеството; критериите за оценка - световното признание, нарастването на броя на партньорите. Необходимо е вратата да бъде затворена към миналото. Да се вземат под внимание само реални и бъдещи победи. Фактът, че преди 70 години ние победихме фашизма и преди 60 години първият човек полетя в Космоса – това са славни страници, но това беше много отдавна.   Ние спешно се нуждаем от истински победи, не военни, а мирни - интелектуални, икономически, културни. Това са истински патриотизъм и истински суверенитет. Патриот сега е този, който подкрепя развитието на страната и нейната победа в световната конкуренция. И никой, който вярва, че величието на Русия е в грубостта на своите представители в международни срещи на високо равнище и карикатури в социалните мрежи. Или в растежа на цените на петрола. Какво ще се случи, ако нищо не се промени? За нас все повече ще бъде трудно да настигнем света, който препуска. Не мисля, че някой ще ни превземе, но ние ще бъдем една изостанала периферия като Русия от времето преди Петър Велики. Искаме ли такава съдба?", "date": "2018.06.13", "title": "\"Московский комсомолец\": Фалшиво ли е величието на Русия"}
{"url": "http://clubz.bg/69073-vuchich_vyzhishtavam_se_na_erdogan", "text": "Президентът на Сърбия Александър Вучич заяви на откриването на Трансанадолския газопровод /ТАНАП/ в турския град Ескишехир вчера, че присъствието му на церемонията е ясно потвърждение на успешните двустранни отношения между Сърбия и Турция, пише белгардският вестник \"Данас\". Вучич подчерта, че изграждането на ТАНАП е много важно, защото дава надежда, че регионът на Югоизточна Европа няма да остане изолиран от големите енергийни проекти. Той добави и че ТАНАП значително ще подобри енергийната свързаност на тази част от Европа, с което ще се подобри и климатът за привличане на нови инвеститори в страните от региона. На откриването бе и премиерът Бойко Борисов. Премиерът: С Русия и Турция сме се разбрали газът да мине през България Вучич честити на президентите на Турция и Азербайджан проекта ТАНАП.  ", "date": "2018.06.13", "title": "Вучич: Възхищавам се на Ердоган"}
{"url": "http://clubz.bg/69080-6_stranni_momenta_ot_sreshtata_kim_trymp", "text": "Срещата на американския президент Доналд Тръмп и севернокорейския вожд Ким Чен Ун беше историческо събитие. От ръкостискането между двамата до подписването на съвместен документ - експертите внимателно анализираха срещата и значението ѝ. Но имаше и някои доста странни моменти, които бяха широко коментирани, отбелязва Би Би Си. Преди да стане президент, Доналд Тръмп беше известен най-вече с империята си от недвижими имоти. Но все пак беше изненадващо, когато щатският лидер спомена малко известна севернокорейска атракция - нейните брегове.  \"Те имат страшни плажове. Виждат се, когато изстрелват оръдията си в океана. Казах си: Каква гледка! Тук може да се построи суперсграда с апартаменти\", каза Тръмп след срещата си с Ким. В момента правителството на САЩ съветва своите граждани да не пътуват до Северна Корея, като отбелязва, че тези, които все пак решат да посетят страната, е добре да оставят завещание, преди да тръгнат. Когато \"алфа мъжкарите\" се изнервят", "date": "2018.06.13", "title": "6 странни момента от срещата Ким - Тръмп"}
{"url": "http://clubz.bg/68993-nevyzmojniqt_pyt_na_30_godini", "text": "На 13 юни 2018 г. се навършват 30 години от самотната обиколка на света на Дончо Папазов: без спиране, през нос Хорн, на борда на яхтата \"Тивия\". И тази година Дончо избра да отбележи датата с курбан на пристанището на Царево.  Това е от едно от най-големите постижения в българското ветроходство. Дончо Папазов обиколи света с яхта, сам, без спиране, като по-голямата част от плаването е през зимния сезон на Южното полукълбо, изцяло в поясите на „ревящите четиридесет” и „неистовите петдесет” градуса. През 1988 г. Дончо усъвършенства „невъзможния път” на прочутия мореплавател самотник Вито Дюма, който през 1942-1943 г. обикаля света през нос Хорн. Дюма спира в шест пристанища и част от маршрута му минава в пояса на 30-те градуса. „Невъзможният път” е прието да се нарича предизвикателството да се обиколи света в южните полярни ширини, на юг от трите носа – нос Добра надежда, нос Луин и нос Хорн. Дончо първи премина невъзможния път без спиране, сам, за 164 дни, през зимата и оттогава го наричат българския „Невъзможен път”. Дюма извършва огромно постижение и подвиг, останало незабелязано и недооценено заради разгара на Втората световна война. Днес Вито Дюма има запазено място в морските анали като пионера на самотното мореплаване и преодоляването на lаroute impossible. Постижението на Дончо също потъна във вълненията на голямото политическо събитие - демократични промени през 1989 г., в които той се потопи изцяло. Ето откъс от книгата на Дончо Папазов „Невъзможният път“, описваща плаването: От Созопол до Буенос Айрес (1987) Дончо плава заедно с Методи Савов. От Буенос Айрес до Созопол (1989) плава заедно с Николай Йотов. Дончо Папазов е мореплавател, но не само. Двадесет години работи в киното и телевизията. Сценарист, редактор, журналист и автор на документални, научнопопулярни филми и телевизионни предавания. Депутат в 36-ото народно събрание, главен продуцент в БНТ, експерт в СЕМ, щастлив дядо. По образование е икономист. Завършва икономическия институт в София и работи повече от 15 години като научен сътрудник и ръководител на секция в ЦНИИТМаш и НИИММ в София. За всеобща изненада зарязва специалността си и се впуска в морски приключения. През 60-те години участва в леководолазни археологически експедиции и става рекордьор по гмуркане на дълбочина без апаратура. И оттогава е непрекъснато във водата. ", "date": "2018.06.13", "title": "\"Невъзможният път\" на 30 години"}
{"url": "http://clubz.bg/69074-valeri_simeonov_specheli_pyrva_bitka_sys_sergiite", "text": "Войната на вицепремиера Валери Симеонов за регулация в поставянето на преместваеми обекти - най-вече по морето, отбеляза първа спечелена битка. Днес депутатите приеха на първо четене предложените от НФСБ на Симеонов изменения в Закона за устройство на територията (ЗУТ), чиято основна цел е да се сложи край на грозните и на незаконните \"преместваеми обекти\" - павилиони, сергии и прочие търговски и увеселителни обекти. Заедно с проекта на Симеонов одобрени бяха още четири изменения в сега действащия ЗУТ - на Министерския съвет, на ГЕРБ и на \"Обединени патриоти\". Дебатите не бяха пламенни поради факта, че тепърва всички тези изменения ще се разглеждат в комисии между първо и второ четене и вероятно изменени на места. Очаквано обаче най-много възражения имаше по проекта на Симеонов и депутатите му.  Ето как Валери Симеонов ще бори павилиони и сергии по морето. И не само Разрешенията за поставяне на преместваеми обекти в даден имот, в това число и частен, вече ще се издават от главния архитект на всяка община след искане, предявено от собственика на имота, е записано в проекта на Симеонов. Пак главният архитект ще одобрява  на всички павилиони, сергии и други видове обекти. За целта се дава право на общинските съвети да изготвят наредба. От ДПС заявиха, че ще подкрепят проекта, но ще настояват за изменения между първо и второ четене - най-вече по отношение на конкретните параметри за площ и височина на премествяемите обекти. Специална разпоредба в предложенията на Симеонов,  , определя тяхната допустима площ и височина. Един самостоятелен модул може да е с размери до 15 кв. м и до 3 м височина над прилежащия терен. И още нещо - на територията на един имот е допустимо поставянето на до 3 такива модула при спазване на действащия Подробен устройствен план на имота. ГЕРБ ще узаконява незаконното строителство преди местните избори  Всъщност в проекта на НФСБ изрично е посочено, че става въпрос за търговски обекти, каквито избирателните секции например не са.  Изключения от описаните правила ще има за преместваеми обекти по време на провеждането на обществени мероприятия.  Депутатите от НФСБ предлагат още промяна в регламента за премахване на обекти без разрешения или неотговарящи на изискванията, които ще важат без значение каква е собствеността на имота. Кметовете на общини ще трябва в срок от 3, а не от 7 дни да издават протоколи за отстраняването на поникнали сергии, павилиони, фургони, рекламни предмети и т.н. В случай че собственикът им е неизвестен - премахването ще се прави от и за сметка на общината, която след това може да си предяви възстановяване на сумите по реда на ГПК - ако собственикът стане известен, разбира се.  По-интересна е обаче частта за премахване на обекти, поставени без разрешение или в нарушение на правилата на територията на имоти - държавна собственост. Това се отнася най-вече за плажните капанчета и кафенета - поне ако се съди от предложените текстове. Плажовете са изключителна държавна собственост, а разпоредбите тук ще важат и за обекти, разположени на имоти със смесена държавна и частна собственост - тоест около плажове например. Сигналът на Симеонов срещу Ангелкова: Дискотеката fast food ли е? Основанията за премахване на преместваем обект са 9 на брой и освен за липса на разрешение, изтекло такова и т.н., заличаването може да става и ако обектът е снабден с вода, но не е включен в уличната канализация или във водопътна изгребна яма. Това се прави заради честите случаи от плажни заведения мръстите води да изтичат направо в... морето.  \"Репресивният орган\" в тези случаи ще е държавният строителен контрол (ДНСК). Собствениците на имоти ще имат 3-дневен срок за оспорят констативните актове за нарушение. Сроковете за премахване на обектите ще са съкратени, разходите по премахване ще са за сметка на собствениците на преместваеми обекти. ГЕРБ ще узаконява незаконното строителство преди местните избори  Сигналът на Симеонов срещу Ангелкова: Дискотеката fast food ли е?", "date": "2018.06.13", "title": "Валери Симеонов спечели първа битка със сергиите"}
{"url": "http://clubz.bg/69062-koi_sa_bqgashtite_telohraniteli_na_kim_chen_un", "text": "Когато Ким се намира в Северна Корея, обикновено край него са три редици охрана. В Сингапур тази конфигурация може да се види в нова версия, всички погледи са приковани към хората в тъмни костюми. Охранителите, багащи от двете страни на лимузината на Ким, както и онези, които се намират в непосредствена близост до лидера, са сътрудници на така наречения Отдел № 6, известен като Главно управление на адютантите. Точно тези хора са на най-близката линия при охраняването на Ким. Подбират ги сред курсантите в Корейската народна армия. Сред критериите са ръст, който да е близък до този на лидера на страната и отлично зрение. Кандидатите трябва да демонстрират определeни физически достижения като точна стрелба и умения в бойните изкуства. Ким уплашен да не го убият в Сингапур След това кандидатът се подлага на щателна проверка от страна на органите на държавна сигурност, в хода на която се проучва информация за семейството му две поколения назад. Много от сътрудниците на Главно управление на адютантите са родственици на клана Ким или на други високопоставени семейства в КНДР. След като получат одобрение за изпълняване на длъжност охранител, кандидатите преминават през интензивен курс по подготовка по подобие на курса за боева подготовка на спецсилите на Корейската народна армия. Обучават ги в използването на пистолет, в методи за маскировка и в редица бойни изкуства. Посредством тежки физически изпитания курсантите преминават и през психологична подготовка. На практика телохранителите образуват обръч около охраняемия лидер с видимост от 360 градуса по целия периметър. По правило пред Ким са три до пет телохранителя, в това число и шефът на Главно управление на адютантите. От двете страни вървят или бягат от четирима до шестима телохранители, по двама или трима от всяка страна. Отзад са още петима-шестима. Това са единствените хора в КНДР, на които се разрешава носене на огнестрелно оръжие в присъствието на височайшия лидер, обикновено полуавтоматичен пистолет и резервен револвер. Независимо от това главното оръжие на телохранителите е способността им да наблюдават обкръжението на лидера и своевременно да наутрализират възникваща заплаха посредством физическа намеса. Когато е бил жив Ким Чен Ир, един охранител се е падал на двама съпровождащи лидера високопоставени чиновници. Телохранителите на Ким Чен Ун отстъпват по численост охраната на баща му и на пръв поглед нямат агресивен вид. Обикновено те носят черни костюми и вратовръзки в западен стил или куртки в този на партийното ръководство. Шофьорите на Ким зад волана винаги са с ленени или кожени ръкавици. Използват и радиопредаватели със слушалки. Като при «старата школа» охранителите носят значки, за да ги разпознават лесно по време на мероприятия. Общуват с помощта на заучени пароли и кодирани думи. Към Главно управление на адютантите се числят 200 – 300 сътрудници, повече от половината са телохранители. Останалите са ръководители или технически сътрудници. Кариерата на някои е дълга, но в болшинството си упражняват длъжността от порядъка на 10 години. Докато сътрудниците на Главно управление на адютантите защитават самия върховен лидер, хората от \"Командване охрана\" носят отговорност за сигурността на помещенията, в които той се намира – било то административна сграда или частна квартира, зад граница или в пределите на КНДР. Наред с това те осъществяват и редица логистични и технически функции в подкрепа на върховния лидер по време на неговата работа. Сътрудниците на \"Командване охрана\" преминават през процес за подборка, сходен с този, на който се подлагат телохранителите на Ким в Управление на адютантите. Трябва да се добави, че болшинството от адютантите приключват кариерата си в Командване охрана, където по правило преминават от предишната си служба. Според съобщения в медиите от Пхенян в Сингапур са долетяли три самолета, на борда на два от тях са се намирали сътрудници от \"Командване охрана\". Тези мъже и жени отговарят за подкрепата на Ким Чен Ун в хода на визитата му, функциите им са доста разнообразни. Примерно сред тях са оператори на секретни линии за телефонни връзки, по които разговаря врховният лидер, експерти по информационни технологии, отговарящи за сигурността на всички компютри, които използва Ким. Други командировани сътрудници са длъжни по всяко време да обезпечават Ким с храна, спиртни напитки и цигари, а също и да тестват всяка храна и напитките, които се поднасят на лидера. В службата за охрана има и медицинско поделение, окомплектовано с личните лекари и медицински персонал на Ким. Смята се, че най-малко двама сътрудници на това поделение са пристигнали с лидера в Сингапур. Що се отнася до личната сигурност на Ким, две от трите външни линии за сигурност около лидера на КНДР се състоят от сътрудници от второ управление на Командването. По правило те обезпечават онези места, където пребивава Ким. Една линия от сътрудници на командването образува допълнителен контур защита около Ким и неговите телохранители, а още една линия се разполага по края на пътя и други структурни обекти по трасето на лидера в радиус от половин миля. Почти никой друг от световните лидери не разполага с такава тристепенна структура за лична безопасност, както Ким Чен Ун. Дори бягащите телохранители да изглеждат странно, най-големата част от работата върши високоорганизираната охрана, готова на всичко за обезпечаване сигурността на Ким, която е трудно веднага да разпознаеш.", "date": "2018.06.13", "title": "Кои са бягащите телохранители на Ким Чен Ун?"}
{"url": "http://clubz.bg/69061-zyuddojche_cajtung_zashto_merkel_trqbva_da_otide_na_svetovnoto", "text": "Но трябва ли да се радваш на турнир, когато се провежда в страна, която чрез погазваща международното право война тласна част от света в нещастие, която се управлява от президент, който смята себе си за по-важен от правото и закона, който в сбоствената си страна настройва мнозинството срещу малцинства и иска да наложи волята си на други държави? Иде реч и за САЩ, които редом с Мексико и Канада ще са домакини на мондиала през 2026 г., което се очаква ФИФА да обяви вероятно тази седмица. Тогава Доналд Тръмп няма да е президент, но това действително ли е утеха? Цинично би могло да се каже: хората би следвало да се наслаждават на започващото в четвъртък Световно първенство по футбол в Русия, тъй като преди следващия мондиал държавници от типа на Тръмп и Владимир Путин биха могли да тласнат света към хаос. Във всички случаи европейските политици би трябвало да използват московската сцена, за да разговарят с Путин. Това поне не би навредило в един свят, който стана толкова опасен, както не е било след края на студената война. Естествено, че има ред причини мондиалът на Путин да се приема като фарс. Ценности, като свобода, демокрация и човешки права, в Русия са омаловажени. Путин анексира Крим, в Източна Украйна води мръсна война, най-вероятно стои зад убийства зад граница, чрез тайните си служби се опитва да манипулира други държави. За разлика от Международния олимпийски комитет ФИФА не говори за висши идеали, но съобразно принципите си не би следвало да даде домакинство на Русия за мондиал. Но ФИФА е синоним на корупция. Под паравана на «автономия на спорта» функционерите търсят нови източници на пари. Ето защо през 2022 г. Световното първенство по футбол ще се проведе при шейховете в пустинята на Катар. Това е върхът на фарса. Безспорно е какво поведение трябва да има западният свят при подобни спектакли. Почти не се чуват призиви за бойкот, след 1980 г. темата приключи. Тогава под натиска на САЩ някои западни държави, сред които и Германия, не участваха в Олимпийските игри в Москва като санкция срещу инвазията на съветски войски в Афганистан. Това не доведе до нищо, като се изключи по-нататъшно втърдяване на позициите. Сеп Блатер отива на Световното. Поканен е от Путин Сега дузини евродепутати призовават правителствени ръководители от Европа да избягват Путин. По примера на Тереза Мей и Ангела Меркел трябвало да не лети до Русия за мондиала. Мотивите са достойни, но остава въпросът: До какво води това, освен до един огорчен Путин? Едно футболно шоу може и да ласкае суетата на един автократ, но управлението му не зависи от това. Много по-голяма болка му причиняват икономическите санкции. При цялата еуфория световно футболно първенство бързо се забравя. Когато през 1998 г. френският футболен тим, състоящ се от бели, чернокожи и мюсюлмани, спечели титлата на своя земя, мнозина вярваха, че нацията се е сдобила с нова, мултикултурна идентичност. Въздействието скоро отшумя. «Лятната приказка» през 2006 г. (мондиалът в Германия – б. р.) с развети национални знамена в черно-червено и златисто беше възприета като стимул за патриотизма. Месеци по-късно социологическите проучвания сочеха, че германците продължават да гледат на националния си празник предимно като на неприсъствен ден. Междувременно домакинството на Германия на мондиала замириса на корупция. Ето защо е нужно повече морално смирение, дори и когато корупцията не може да се сравнява с нарушаване на човешки права. Каспаров призова за бойкот на световното по футбол в Русия Като лидерка на Европа Ангела Меркел би следвало да отлети за Русия. На руския народ тя би трябвало да засвидетелства уважение, но да даде и ясно да се разбере кое дели Русия от Запада, като призове към освобождаване на политически затворници и, примерно, да напомни за полета MH 17 – за онези 298 деца, жени и мъже, които на 17 юли 2014 г. в небето на Източна Украйна бяха свалени от руска ракета. Не може да се надяваме на нов старт на германо-руските отношения, обаче: по време на Зимните олимпийски игри в Пьонгчанг беше даден ход на сближаването между Северна и Южна Корея. От германските футболисти, както и от останалите, не би трябвало да се очакват политически послания. По всяка вероятност политическото съзнание на футболистите не се е развило кой знае колко от времето, когато преди 40 години след моралния банкрут в Аржентина, когато край стадионите военната хунта извърши кърваво деяние, а не беше чута и дума на възмущение. Междувременно професионалните футболисти се подбират дипломатично, но тяхната форма на изява е играта. Става въпрос за млади мъже, чийто живот до голяма степен се върти около футбола и се възнаграждават с умопомрачителни суми. Тези гениални Роналдовци, Месита, Йозиловци, високоплатени мигриращи работници, живеят в своя си космос, но техният начин на игра завладява  целия свят. С индивидуална техника или отборна тактика, с жестове на възторг или отчаяние, футболът разви универсален език и естетика. Дали по този начин въздейства върху обединението между народите? Това е крехката надежда, поради която можеш да се радваш и на мондиала в Русия. В противен случай можеш да се наслаждаваш на едно световно първенство, както на космическия полет на Александер Герст (германски астронавт, който в момента е на борда на Международната космическа станция – б. р.): абсурдно скъп, до голяма степен безсмислен, но все някак завладяващ. Каспаров призова за бойкот на световното по футбол в Русия", "date": "2018.06.13", "title": "\"Зюддойче цайтунг\": Защо Меркел трябва да отиде на Световното"}
{"url": "http://clubz.bg/69064-trymp_poveche_nikakvi_izstrelvaniq_na_raketi_blagodarq_na_kim", "text": "Безпрецедентната среща на върха със севернокорейския лидер Ким Чен Ун в Сингапур допринесе за избягването на ядрена катастрофа, заяви президентът на САЩ Доналд Тръмп, цитиран от Франс прес и ТАСС. И добави: \"Няма граница за това, което Северна Корея може да постигне, когато се откаже от ядреното си оръжие и се включи в търговията и взаимодействието със света. Председателят Ким има възможността да влезе в историята като лидер, който положи началото на прекрасна нова ера на сигурност и благоденствие за своите граждани\", добави Тръмп в друг туит. Тръмп и Ким: Светът ще види огромна промяна (ПЪЛЕН ТЕКСТ) Президентът заяви в интервю за Фокс нюз, че САЩ няма да водят съвместни военни учения с Южна Корея, докато Северна Корея добросъвестно преговаря по денуклеаризацията си, предаде Ройтерс. На въпрос за евентуалната визита на Ким в САЩ Тръмп отговори, че в подходящото време севернокорейският лидер \"абсолютно ще дойде в Белия дом\". В друга част от интервюто за Фокс нюз, цитирана от ТАСС, Тръмп заяви, че Ким \"притежава много добри лични качества\". \"Той е забавен и много, много умен. Той е отличен преговарящ. Чудесно се спогодихме\" от самото начало на срещата на върха в Сингапур, заяви Тръмп, пише БТА.", "date": "2018.06.13", "title": "Тръмп: Повече никакви изстрелвания на ракети, благодаря на Ким"}
