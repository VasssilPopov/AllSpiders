{"url": "http://clubz.bg/77536-razlichen_manchestyr_yunajted_vze_pyrva_pobeda_s_noviq_trenor", "text": "\"Манчестър Юнайтед\" записа гръмка победа с 5:1 като гост на \"Кардиф\" при дебюта на Оле Гунар Солскяр, който по-рано тази седмица замени уволнения Жозе Моуриньо. 18-ият кръг - първи от коледно-новогодишната програма, ще се запомни и с друго. Шампионът \"Манчестър Сити\" допусна сензационна загуба с 2:3 от \"Кристъл Палас\" у дома и ще посрещне Коледа на 4 точки от лидера \"Ливърпул\", който снощи спечели с 2:0 на терена на \"Уулвърхемптън\". А \"Челси\" отстъпи с 0:1 срещу \"Лестър\", също у дома.", "date": "2018.12.22", "title": "Различен \"Манчестър Юнайтед\" взе първа победа с новия треньор"}
{"url": "http://clubz.bg/77532-cacarov_ne_e_dobre_na_vetoto_na_prezidenta_da_se_reagira_na_inat", "text": "Главният прокурор Сотир Цацаров се размина с председателя на депутатите от ГЕРБ Цветан Цветанов в оценката си за предложените от правителството и приети от парламента промени в Наказателно-процесуалния кодекс за т.нар. \"таен арест\", на които президентът Румен Радев наложи вето. Докато в ефира на бТВ Цветанов обяви как властта няма да се съобрази с ветото на Радев заради дадената възможност по прецента на прокурор близките на арестант да не бъдат уведомени до 48 часа (за непълнолетни срокът е 24 часа), Цацаров пред БНТ обяви, че на ветото не бива да се реагира \"на инат\".  С уговорката, че не влиза в диалога кое поред вето налага държавният глава и действието върху законодателния процес, главният прокурор обяви, че трябва прецизиране на спорните текстове. И именно ветото на Радев върху тях може да се ползва за това. Цветанов: Да подкрепим вето на президента? Не, разбира се Чисто процедурно обаче това би значело ГЕРБ и \"Обединените патриоти\" да не препотвърдят закона, а да го изменят. А това на практика би било съобразяване с искането на Радев.  Сотир Цацаров също обясни, че не става дума за таен арест, защото от момента на задържането, широк кръг хора с някакво изключение, включително и адвокати, биха имали достъп до задържания. В приетия от управляващите текст прецизиране в кои случаи прокурорът може да отложи уведомяването на роднини за арест няма.  По думите на Цацаров става дума за недообмислена правна техника. Заяви, че парламентът не трябва да реагира на инат - за преодоляване на президентското вето, а депутатите следва да направят разпоредбата работеща и служеща за разследванията, а не да нарушава правата на гражданите. Той изрично уточни, че не защитава нито президента, нито парламента,  а говори  Оценката на обвинител №1 за работата на прокуратурата през годината пък прозвуча така:  , каза още Цацаров пред БНТ. Той посочи, че критиците на прокуратурата не се менят. „Съвсем скоро за тях удобната теза беше една – бездействаща прокуратура, сравнявана например с румънската. И сега, когато тя стана по-действаща, започва да се издига другата теза. Просто се променя зрителният ъгъл. И тези опорни точки са свързани с това, че едва ли не в действие е пусната една репресивна машина – на прокуратурата и на КПКОНПИ. Но хората са едни и същи, менят им се гледните точки.  Критиките към обвинението, които са чести, Цацаров обясни накратко като \"страх\".  Цацаров обяви, че няма амбиции да седне в председателския стол на Върховния касационен съд на мястото на Лозан Панов. И коментира, че единственият общ език, който може да се намери с върховния съдия е по задължение. Претендентите за поста главен прокурор ще бъдат подложени както на политически, така и на лични атаки. Цацаров посочи, че очаква оспорвана надпревара за свой наследник. , каза още той. Мандатът на Сотир Цацаров в прокуратурата изтича в края на 2019 г.  Цацаров отново даде да се разбере, че не одобрява съвсем и всички текстове, предложени от Данаил Кирилов от ГЕРБ и Хамид Хамид от ДПС в антикорупционния закон. Напривер възможността агентите на КПКОНПИ да ходят с маски и качулки и да провеждат арести. \"Това ще увеличи телевизионния екшън, но едва ли ще допринесе за ефективността\", се разбра от позицията му.", "date": "2018.12.22", "title": "Цацаров: Не е добре на ветото на президента да се реагира на инат"}
{"url": "http://clubz.bg/77499-trymp_kysa_s_evropa_i_ostavq_blizkiq_iztok_na_rusiq_i_iran", "text": "Федералната държава САЩ има дълбоки и проверени във времето институционални инструменти за съхраняване на основните ценности и интереси, върху които е основана, и благодарение на които е постигнала своя статут на първостепенната международна сила. Изборът на Доналд Тръмп за президент е огромно предизвикателство пред държавността на САЩ поради факта, че президентът взима политически решения, влизащи в същностен конфликт с дългосрочните цели и интереси на Америка. Изолационистките инстинкти и импулси на Тръмп унищожават ключови предпоставки за съхраняването на международните позиции на САЩ. Мнозина президенти са правили трудно простими грешки от гледна точка на международната роля на Америка. Джордж У. Буш на практика изостави стратегията за превръщане на евроатлантическото пространство (начело със САЩ) в основния фактор на сигурността в направлението Черно - Каспийско море и в постсъветското пространство. Ако реализацията на тази стратегия бе продължена, Западът щеше да има присъствие на границите на Централна Азия със сериозни последствия за геополитическите отношения както с Москва, така и с Пекин. Интеграцията на постсъветското пространство в евроатлантическата система за сигурност щеше да удържи Руската федерация в геополитическата орбита на партньор, ако не съюзник на Запада и щеше да предотврати стратегическото еманципиране на Путин като съперник и открит противник на Европа и западния свят. Споделянето на влияние между Запада, Москва и Пекин върху подстъпите към постсъветска Централна Азия би имало дългосрочно въздействие върху динамиката на съперничеството между Пекин и Вашингтон. Но Буш-младши затъна в Ирак и стратегията за евразийско стратегическо присъствие на Запада остана нереализирана на практика. Президентът Барак Обама допълнително освободи от стратегически задръжки Кремъл чрез благопожелателната политика на reset в отношенията с Москва и чрез практическия отказ да се преминава червената линия за употреба на сила в международните отношения. Тази позиция на Вашингтон отвори гостоприемно пространство за завръщане на Русия като основен геополитически фактор в Близкия изток чрез военно присъствие в Сирия и чрез нов тип партньорство с Турция. Новият баланс на силите в Близкия изток, както и погрешната стратегия на Европа и Америка за отстраняване на авторитарните режими в Близкия изток и Северна Африка задълбочиха разпада на тези региони и създадоха стратегическа среда за дълбока криза на Европа, на европейската интеграция и за ролята на Стария континент в глобалния свят като цяло. Тази криза се изостри до степен на крайно вътрешно напрежение в ЕС с мигрантската криза от 2015 г. Миграционният екзодус от 2015 г. бе предизвикан и осъществен от съперници на Запада - операция, която не би била възможна дори и през финалните етапи на Студената война и в десетилетията след нея. Политиката на Тръмп начело на свръхсилата САЩ представлява качествено ново предизвикателство пред международната система, пред системата за глобална сигурност и особено пред възможността Европа да остане ключов съюзник на САЩ в съхранената геополитическа общност на Запада. Изолационисткият консерватизъм - един политически анахронизъм в САЩ след края на Втората световна война (когато Америка пое ролята на първостепенна световна сила) - неочаквано за всички се завърна в пълен блясък в Белия дом. Последваха драматични сътресения на изградения международен ред. Ревизията на търговските договори сама по себе си едва ли би била толкова предизвикателна, ако не отваряше сериозни пукнатини и пропасти в системата на международно сътрудничество на демократичните общества и - преди всичко - в системата на НАТО. Легитимните претенции на Вашингтон към Европа да увеличи своя финансов принос към НАТО са придружени с неприкрито демонстрирани предпочитания на Тръмп за раздружаване на Европа, за търговско съперничество и стремеж към партньорство с отделни страни, проектиращо американската сила в мозайка от двустранни отношения, а не в отношения между Америка и обединена Европа като стратегически партньори. Оттеглянето на американското военно присъствие в Сирия е поредна стъпка на стратегическо изоставяне на Европа като (може би бивш?) основен партньор в международната сигурност и стимулиране на нарастваща стратегическа хегемония на ключови съперници на Запада като Русия и Иран в Близкия изток. Ако този регион попадне под стратегическата хегемония на Москва - в партньорство с Техеран и Анкара - пълното геополитическо маргинализиране на Европа е въпрос на няколко следващи стъпки, а заплахата за сигурността на Израел става непосредствена. Обявилият в четвъртък оставката си министър на отбраната на САЩ Джеймс Матис (биви четиризвезден генерал от морската пехота) разбира това по-добре от всеки друг и не желае да сътрудничи на политика, която целенасочено унищожава стратегическите партньори на Америка в един все по-нестабилен и опасен свят на хаотични претенции и липса на задръжки сред нарастващ брой геополитически претенденти за величие. Тръмп мечтае да направи Америка отново велика, да постави Америка преди всички. Очевидно, че това ще бъде една Америка, която бе позабравена през последното столетие - Америка на дилижансите, Америка на \"дивия запад\", Америка на провинциализма и откъснатостта от проблемите на един все по-тясно обвързан свят. Опасността Тръмп да реализира мечтите си не е малка. Но ако това се случи, единственото сигурно нещо е, че Америка вече няма да бъде велика - по нито един смислен за 21 век начин. Място за оптимизъм в тази ситуация оставя само обстоятелството, че най-важната характеристика на американската политическа система е т.нар. checks-and-balances - разделението и координацията на властите, което не позволява на една институция - дори и тя да е президентската - необратимо да отклони федералната държава от основните ценности и интереси на нейната дефиниция и роля в света. Досега тази система е действала ефективно. Остава да видим доколко нейната ефективност ще бъде съхранена в епохата на Тръмп.    ", "date": "2018.12.22", "title": "Тръмп къса с Европа и оставя Близкия изток на Русия и Иран "}
{"url": "http://clubz.bg/77533-shveciq_e_razocharovana_ne_razbira_reshenieto_za_f_16", "text": "Това се казва в позиция на Швеция, разпространена тази вечер, след като в последния работен ден преди коледните празници министерствата на отбраната и икономикаjа внесоха в Министерския доклад, с който препоръчват преговори със САЩ за нови изтребители F-16, а не със Швеция за \"Gripen\". Докладът за нов изтребител: Преговаряме със САЩ за F-16 Позицията в отовор на решението на българските власти е подписана от Йоаким Валин, директор \"Експорт и международни отношения\" на шведската агенция за отбранително имущество. Той водеше преговорите с България за продажба на \"Gripen\". В нея става ясно, както става ясно и от самия доклад на експерната група, оценявала офертите за нови изтребители, че тази на шведите е под бюджета от 1,8 млн. лв. и е оценена най-високо по показателя \"оперативна ефективност\".  Според анализа на българската страна обаче не е ясно от документацията на шведите колко би струвало допълнителното оборудване на самолетите и имало изисквания за придобиване на лицензи от трети страни.  В позицията на Швеция пише още: Румен Радев: Предложението за F-16 е триумф на лобизма По-рано през деня и от американската компания производител на  F-16 \"Локхийд Мартин\" също избязоха с позиция, но в обратна тоналност. Според неофициална информация офертата им значително надвишава сумата от 1,8 млрд. лв.  От компанията посочват, че изборът на България е ”голяма новина за националната отбрана, индустрията и икономиката на България”. От \"Локхийд Мартин\" обаче признаха по-рано след запитване на \"Дневник\", че няма да могат да доставят първите самолети до две години, както иска България. После се появи декларация, ще може да се ускори процесът на производство на машините.  Министерството на отбраната ще поиска от парламента да отпаднат ограниченията в цената и срока за доставка на новите изтребители, обяви междувременно пред \"Дарик\" вицепремиерът Красимир Каракачанов. Това е заложено и в проекторешението на правителството за старт на преговори със САЩ - ремонт на инвестиционния проект, одобрен от Народното събрание, макар да не е упоменато каква точно ще е промяната.  Вероятно целта е именно да се премахнат пречките през офертата на американската страна.  Според министъра депутатите са направили грешка, когато при промяната на условията на проекта за нов тип боен самолет отново са заложили ограничения. Това, по думите му, не позволява да се направи добре информиран избор. Каракачанов отхвърли упреците за лобизъм и натиск от страната на САЩ при решението да се препоръча започване на преговори за закупуване на американските изтребители F-16. Румен Радев: Предложението за F-16 е триумф на лобизма", "date": "2018.12.22", "title": "Швеция е разочарована, не разбира решението за  F-16"}
{"url": "http://clubz.bg/77534-oshte_ostavki_v_sasht_zaradi_izteglqneto_ot_siriq", "text": "Специалният пратеник на Съединените щати в международната коалиция срещу групировката \"Ислямска държава\" Брет Макгърк подаде оставка в знак на протест срещу решението на президента Доналд Тръмп да изтегли американските войници от Сирия, предаде Асошиейтед прес, като се позова на представител на правителството на САЩ, пожелал анонимност. Агенцията отбелязва, че той е последвал примера на министъра на отбраната Джеймс Матис, който също се оттегли от поста си заради този ход на Тръмп. Тръмп изостави Сирия. Коя е следващата? Само преди 11 дни Макгърк заяви, че би било безразсъдно да се смята, че \"Ислямска държава\" е победена, и следователно би било неразумно американските войници да бъдат изтегляни от Сирия.  Специалният пратеник на САЩ в антиджихадистката коалиция възнамеряваше да се оттегли в средата на февруари, но е ускорил плановете си. \n\tМакгърк е връчил писмото с оставката си на държавния секретар Майк Помпейо вчера. Израел се готви за пълномащабна война в Сирия  Израел се готви за пълномащабна война в Сирия ", "date": "2018.12.22", "title": "Още оставки в САЩ заради изтеглянето от Сирия "}
{"url": "http://clubz.bg/77525-rumen_radev_predlojenieto_za_f_16_e_triumf_na_lobizma", "text": "Предложението за изтребител F-16 беше триумф на лобизма, обяви президентът Румен Радев в предаването „Годината“ на Дарик радио. И причината за това не е самият избор, защото и трите вида предложени машини са добри, а начинът, по който е протекла процедурата, стана ясно от думите му. Коментарът идва ден, след като излезе доклада на междуведомствената група, разгледала офертите за нови самолети за Военновъздушните сили. Той е внесен в Министерския съвет с предложение да бъдат стартирани преговори със САЩ за американските машини. Другите кандидати са Швеция и Saab с изтребители \"Грипен\" и Италия с \"Eurofighter\", но втора употреба. От година ГЕРБ на свой ред обвиняват Радев в лобизъм, но в обратна посока - в полза на \"Грипен\" за сметка на F-16. Докладът за нов изтребител: Преговаряме със САЩ за F-16  Държавният глава посочи, че предложението България да избере изтребител F-16 е финалът на автокрацията за тази година. Помпео: САЩ са готови за уточняване на продажбата на Ф-16 По думите на Радев управляващите решили да се правят на демократи в този процес и са катастрофирали. Защото процедурата е започнала по начин, по който се прави по света, но преди да приключи работата на комисията, оценяваща офертите   Последвало и изявление от премиера Бойко Борисов в същия смисъл. , допълни още държавният глава.  Борисов чака по-добра оферта за F-16 Той за пореден път уточни, че не коментира качествата на самолетите - защото и трите самолета покриват напълно нашите изисквания. Той посочи, че това е стил на управление, който „излиза извън контрол“. \n\t  \n\t„ , попита президентът, цитиран от \"Дарик\" Помпео: САЩ са готови за уточняване на продажбата на Ф-16 Борисов чака по-добра оферта за F-16", "date": "2018.12.22", "title": "Румен Радев: Предложението за F-16 е триумф на лобизма"}
{"url": "http://clubz.bg/77526-desislava_ivancheva_i_zamestnichkata_j_veche_sa_vkyshti_pod_arest", "text": "Бившата кметица на столичия район \"Младост\" Десислава Иванчева и заместничката й Биляна Петрова от днес в ранния следобед вече са си по домовете. Под домашен арест след 8 месеца, прекарани в следствения арест в София.  С по-лека мярка за неотклонение от днес е и третият обвиняем по делото за подкуп - бившият районен кмет Петко Дюлгеров. Иванчева и Петрова пуснати - епизод 3 Тримата арестанти бяха задържани през април по обвинение за подкуп, а днес за първи път мярката за неотклонение е променена след няколко опита на адвокатите им пред съда. Обвиняемите трябваше да напуснат ареста още по пладне, но това не се случи. Пред следствието беше майката на екскметицата, както и граждани в подкрепа на Иванчева. Според адвокатката на Ирен Савова клиентката й и останалите първо са били заведени до 7 РПУ на полицията, а след това по домовете им. ", "date": "2018.12.22", "title": "Десислава Иванчева и заместничката й вече са вкъщи. Под арест"}
{"url": "http://clubz.bg/77524-borisov_ot_balkanskata_sreshta_gospod_e_otredil_da_naselqvame_naj_krasivoto_mqsto", "text": "Това обяви премиерът Бойко Борисов в Белград, където участва в Четиристранната среща на върха между България, Гърция, Румъния и Сърбия. Тови път домакин бе премиерът на Сърбия Александър Вучич. Форматът се събра за 6-и път. Срещата в Евксиноград: Световното по футбол 2030 - на Балканите, газът - приоритет Следващата тема, която Борисов засегна (по традиция) бе миграцията. Заключението на премиера:  каза още премиерът на България и обяви пред колегите си и домакина Вучич, че страната ни е пуснала поръчка за газови тръби и за газовия хъб \"Балкан\", работи за връзка за втечнен газ от Гърция, а в Черно море продължават проучванията за природен газ. , каза Борисов. Днес пускат обществената поръчка за газов хъб \"Балкан\" На предишната среща в четиристранния балкански формат министър-председателят говори и за евентуално превръщане на проекта АЕЦ \"Белене\" в балкански проект, но този път няма информация темата да е повдигана.  На свой ред домакинът Вучич отново благодари на Борисов и на България за работата за статута на Западните Балкани. Сръбският премиер благодари и на гръцкия си колега Алексис Ципрас за подкрепата. По време на румънското председателство на Съвета на ЕС, което предстои, Букурещ ще продължи да съдейства и за европейския път на Западните Балкани, заяви пък румънката Виорика Дънчила. Днес пускат обществената поръчка за газов хъб \"Балкан\"", "date": "2018.12.22", "title": "Борисов от балканската среща: Господ е отредил да населяваме най-красивото място"}
{"url": "http://clubz.bg/77528-potvyrdeno_v_belgrad_iskame_svetovno_i_dve_evropejski_po_futbol", "text": "България, Гърция, Сърбия и Румъния потвърдиха намерението си да кандидатстват за домакинството на Световното по футбол 2030 г., става ясно от консултации между спортни шефове в Белград в рамките на срещата на високо равнище между четирите страни. Кралев: За Световно са нужни два-три стадиона с минимум 40 000 места Нещо повече - карето алтернативно ще се пробва и да приеме Европейско - през 2028-ма или 2032 г. Новината сега е за първенството на Стария континент през 2028 г., още преди седмици стана ясно, че искаме Евро 2032, ако не получим юбилейния Мондиал (през 2030 г. ще се навършат 100 г. първите световни финали - през 1930 г. в Уругвай). България, Балканите и Мондиал 2030 - да влезе кръчмарят и да каже сметката Не може да не направи впечатление, че с всяка следваща среща се прибавя по едно първенство, което четирите страни искат да приемат.  От българска страна присъстваха министърът на младежта и спорта Красен Кралев и президентът на БФС Борислав Михайлов. Пратеникът на агенция \"Фокус\" в Белград предава, че на бившия вратар му е станало лошо и е бил изведен от залата по време на пресконференцията.  Президентът на УЕФА охлади надеждите ни за Мондиал 2030 Министър Кралев, неговите колеги по постове в правителствата на Сърбия и Румъния - Ваня Удовичич и Богдан Константин Матей, както и заместник-министърът на спорта на Гърция Георгос Василиадис, препотвърдиха категоричната готовност на четирите страни за съвместна кандидатура за домакинство на Световното през 2030 г., се казва в официалната информация на спортното министерство.   Присъстващите на срещата подчертаха, че проектът за обща кандидатура дава силен политически знак от страна на Балканите към останалия свят. Представителите на футболните федерации бяха категорични, че изграждането на спортна инфраструктура е важна за всяка от страните. Борислав Михайлов, който е член на Изпълнителния комитет на УЕФА от осем години, изрази увереност, че кандидатурата на България, Сърбия, Румъния и Гърция е достатъчно силна и имаме шанс за успех.  Четирите страни се договориха да кандидатстват заедно за Европейското първенство по футбол през 2028 г. и през 2032 г. След Световното - България иска и Европейско по футбол Създава се комисия за подготовка на общата кандидатурата на четирите страни за Мондиал 2030, в която ще участват по четири души от всяка държава - по две политически лица и по двама представители на футболните съюзи. Красен Кралев: Българският футбол е един от най-чистите По време на срещата бе решено още, че Гърция официално се присъединява към съвместното домакинство на България, Сърбия и Румъния на Европейското първенство по волейбол за жени през 2021 г. Борисов от балканската среща: Господ е отредил да населяваме най-красивото място Очаква се следващата работна среща на спортните министри и представителите на футболните федерации да се проведе през февруари 2019 г. в София.  България, Балканите и Мондиал 2030 - да влезе кръчмарят и да каже сметката Президентът на УЕФА охлади надеждите ни за Мондиал 2030 След Световното - България иска и Европейско по футбол Красен Кралев: Българският футбол е един от най-чистите Борисов от балканската среща: Господ е отредил да населяваме най-красивото място", "date": "2018.12.22", "title": "Потвърдено в Белград: Искаме Световно и две Европейски по футбол"}
{"url": "http://clubz.bg/77463-koalicionna_hakultura", "text": "Както ще стане ясно по-долу, тази реплика на депутата от Движението ще се окаже обобщаваща и много вярна за последните демократични правителства на страната. От СДС насам, без оглед на това дали са в управлението, в парламентарна опозиция или в извънпарламентарна такава, коалициите в България се градят все по-малко на принципна основа за сметка на обратното. Свикнахме да ги наричаме с клишето „безпринципни коалиции“, а както всички знаем клишето става клише, когато е нещо, доказало се многократно във времето. Коалиционната култура все повече се превръща в коалиционна халтура, защото партиите участнички в този род обединения често са абсолютно несъвместими една с друга; ляво, дясно, либерално, консервативно и пр. са само термини от учебниците по политология. В същото време те имат амбициите хем да „разпределят порциите“ във властта, докато участват в нея оправдавайки присъствието си с нуждата от „стабилност в държавата“, хем да не губят автентичния си облик за пред избирателите си. В резултат наблюдаваме десетки десни коалиции, обединения между БСП и ДПС, подкрепени от… „Атака“, обединения между „кумците“, които от години трудно се понасят - „Атака“ и Национален фронт за спасение на България (НФСБ), съответно с лидери Волен Сидеров и Валери Симеонов, обединения между „Атака“ и ГЕРБ, между АБВ на президента (2002-2012) Георги Първанов и ДСБ на Иван Костов, на Движение „България на гражданите“ на Меглена Кунева с ДСБ и т.н., и т.н. Заслужава си специално да се споменат и „златните пръсти“, които неформално подкрепят правителствата. Ако се върнем към по-близкото минало, нарицателното „безпринципна коалиция“ бе дадено на Тройната коалиция – правителството на Сергей Станишев с мандата на ДПС, образувано през 2005 година. Този странен хибрид между наследничката на БКП - БСП, ДПС на разпределящия „порциите във властта“ Ахмед Доган и управлявалата дотогава т.нар. царска партия НДСВ, която се гордееше със своите „юпита“, стана факт след много родилни мъки. Тогава „Коалиция за България“ (БСП) спечели най-много места в НС, последвана от НДСВ и ДПС. Президентът Първанов връчи мандата на левицата, но тя не успя да състави правителство, тъй като… не успя да се разбере с бъдещите си партньори за министерските постове (това бе една от причините, имаше и други). НДСВ също не успя да състави правителство и топката остана в полето на държавния глава – на кого да връчи последния мандат. И Първанов избра ДПС пред другия вероятен кандидат – Български народен съюз. Оттогава Първанов носи клеймото „архитектът/бащата на Тройната коалиция“. Апропо и на предшественика на Станишев – Симеон Сакскобургготски, също му се наложи да прави странни маневри, за да си осигури стабилна парламентарна подкрепа за НДСВ. От съюз с ДПС, през вкарването в кабинета на министри на БСП (един от които дори вицепремиер – Костадин Паскалев) – така че през 2005-а трите партии, които иначе нямат нищо общо като идеология, вече имаха опит в съглашателството. На царското време дължим и възхода на младия Делян Пеевски. Въпреки принципните различия, оказа се формулата 8:5:3:1 бе достатъчно мотивираща за партиите от тройната коалиция да изкарат пълен мандат на власт. Следва ретроспекция на успехите и паденията – от приемането ни в Европейския съюз през 2007 година, до скандалите в секторите МВР, енергетика, многобройните протести, най-големият от които бе учителският, обвиненията в източването на европейските фондове и пр., и пр. „Дай да разваляме седянката“, каза тогава „независимият“ финансов министър – единицата в коалиционната формула – Пламен Орешарски на вицепремиера и министър на образованието Даниел Вълчев (НДСВ) по време на едно от обсъжданията по исканията на учителите. Камерите уловиха тази реплика и респективно бе предизвикан нов и пореден скандал – все така недостатъчен, че да предизвика предсрочни избори. „Седянката“ в действителност се развали през 2009 година. А от нея след две на практика коалиционни правителства, безвъзвратно изпадна НДСВ, раздирана и от вътрешни противоречия. Изборите бяха спечелени от младата тогава партия ГЕРБ доста убедително. На формацията на Бойко Борисов малко не ѝ достигна, за да си осигури пълно мнозинство в парламента. Вкара 117 депутати при необходими 121. Кабинетът „Борисов 1“ е закле в парламента през юли 2009 година и бе подкрепен от депутатите на ГЕРБ, „Синята коалиция“, „Ред, законност и справедливост“ (РЗС) на Яне Янев и от „Атака“. ДПС и БСП гласуваха „против“. Борисов тогава реши, че няма да влиза в коалиции и ще състави правителство на малцинството. Към онзи момент депутатите му се ползваха с декларирана подкрепа от формацията на спорната личност Яне Янев. Но декларирана подкрепа не е като такава, скрепена с коалиционно споразумение и още в края на същата година РЗС и ГЕРБ влязоха в конфликт – формално заради държавния бюджет и субсидията за президентството. Случайно или не последва разпад на парламентарната група на РЗС. По правилника за дейността на парламента по онова време една ПГ се състоеше от 10 души. С напускането на Марио Тагарински обаче числеността ѝ падна под минимално изискуемата и така народните избраници на Яне Янев станаха независими. Последва отлюспване на депутати и от „Атака“, сините, ДПС, общо 18 на брой независими, като всички (с едно изключение) декларираха подкрепа и пренасочване на субсидията си към ГЕРБ. Така Борисов успя да си осигури парламентарно мнозинство с правителство на малцинството, без да влиза в коалиции. „РЗС от опит знае как управляващото мнозинство с ченгеджийски комбинации купува депутати и разтуря групи и затова прогнозираме, че до изборите ГЕРБ окончателно ще разбие парламентарната група на „Атака“. За управляващата партия няма ценности и морал в политиката. Волен Сидеров напълно приключи с политиката“, заяви Яне Янев при поредния скандал с отлюспил се от групата си и станал независим народен представител, подкрепящ ГЕРБ. Разбира се, нито от ГЕРБ, нито независимите някога са признавали или ще признаят, че малцинството в кабинета „Борисов 1“ се е крепяло на „напазарувани“ депутати. Прогнозата на Янев по адрес на политическата съдба на Сидеров обаче ще се обърне срещу него. Ще го покажат следващите правителства и особено това на Пламен Орешарски, за сформирането на което „Атака“ ще играе важнаТА роля - докато РЗС ще е потънала в забвение. Всички помнят февруарските протести, формално довели до оставката на първия кабинет Борисов. Спонтанни или дирижирани, оставката бе факт и едно служебно правителство по-късно, през май 2013 година се проведоха избори за ново редовно Народно събрание, 42-рото. Очаквано ГЕРБ не извади късмета от 2009-а и този път вкара 97 депутати. Освен формацията на Борисов, 4-процентната бариера прескочиха още БСП, ДПС и „Атака“. При този „пъстър“ парламент, в който на практика няма с кого да се коалираш, а и вероятно за урок на февруарските протести, Борисов отказа да опитва да състави правителство. За сметка на това БСП и ДПС не пропуснаха да се възползват от тази възможност. Но двете партии имаха общо 120 депутати, с един по-малко от крехкото, но все пак парламентарно мнозинство. И тогава на помощ се притече Сидеров, чието политическо говорене иначе винаги е било против всички партии и най-вече срещу Движението за права и свободи. Доколко ДПС и „Атака“ са в симбиоза с цел мобилизиране на електоратите си и доколко двете партии са „братушки“ е тема на друг разговор и даже на конспирации. В конкретния случай, издържано в най-добрия жанр на трилъра, 121-вият пръст – този на Сидеров, се регистрира в последния възможен момент на пулта за гласуване, за да легитимира правителството „Орешарски“. И то заработи. Що се отнася до Волен Сидеров, той не влезе в официална коалиция, нито осребри подкрепата си с министерски постове. Обяснението на лидера на „Атака“ бе, че е отговорен човек, парламентът трябва да работи и не можело да се излагаме пред главата на българската православна църква, дошъл да уважи първото почетно заседание. Експертът – „единицата“ от коалиционното разпределение на Тройната коалиция - Пламен Орешарски оглави правителството. Около какви принципи се обедини новата-стара коалиция БСП/ДПС стана ясно по-малко от месец след възкачването ѝ на власт. Освен че създаде едно ново мегаминистерство (на инвестиционното проектиране), което трябваше да усвои половин милиард лева в общински проекти и даде милиони в ръцете на спортната министърка от квотата на ДПС, за да строи стадиони в селските райони, кабинетът „Орешарски“ ще остане в историята с предложението си Делян Пеевски да оглави Държавна агенция „Национална сигурност“ (ДАНС). За милиони българи това прозвуча като НЕновина. Стотици хиляди излязоха на улиците и в продължение на 450 дни протестираха. Историята помни и „Нощта на белия автобус“, когато на жандармерията ѝ се наложи да евакуира депутати и министри от парламента с бял автобус, бранейки ги от „народната любов“. Както и нощта, в която Сидеров се кри от същата тази любов под една пластмасова маса пред централата на партията. Човек би си помислил, че след „Нощта на белия автобус“ кабинетът „Орешарски“ ще подаде оставка, но не би. Това се случи близо година и половина след избирането му, след краха на БСП на европейските избори. Коалиционната култура на ДПС й проговори в посока снемане на доверието от правителството. Стигна се дотам, че дори депутатите на БСП вече не искаха да подкрепят собствения си мандатоносител. Орешарски депозира оставка нa 23 юли 2014-а, както бе предварително обявено – в шест без една минута – в последния възможен момент от работата на деловодството на Народното събрание. Новите избори отново излъчиха ГЕРБ като първа политическа сила, но този път парламентът се оказа достатъчно шарен, че да позволи коалиране. Партията на Бойко Борисов отново нямаше мнозинство било то и близко до 121 депутати. Затова започна дълги преговори, завършили с коалирането с Реформаторския блок (РБ) и скрепената с подписи подкрепа на АБВ и „Патриотичния фронт“ (тогава обединение между НФСБ и ВМРО). „Атака“, която след няма и две години ще управлява с ГЕРБ, ВМРО и НФСБ, се обяви за опозиция. Сама по себе си тази конфигурация вече е странна. РБ – дясно обединение, сглобено от различни като идеология и минало субекти, АБВ – партия на бившия лидер на БСП и президент два мандата Георги Първанов, ПФ - националисти. Само в РБ влизаха ДСБ на Иван Костов, вече с лидер Радан Кънев, СДС с лидер Божидар Лукарски. Дотук добре, изглежда като идейно обединение, но трябва да добавим и: БЗНС на Николай Ненчев, БНД на бившия царист Борислав Великов, ДБГ на Меглена Кунева – бивш министър при Сакскобургготски, после и при Станишев и първи български еврокомисар, и НПСД на Корман Исмаилов – отгледан кадър на ДПС, впоследствие отлюспил се (пътят на НПСД продължи в посока сливане с определяната като протурска партия ДОСТ). Непоносимостта между „реформаторите“ и президентската партия бе толкова голяма, че се наложи коалиционното споразумение и споразумението за подкрепа да се подписва с всяка от тях поотделно – паралелно в двете противоположни зали в сградата на Народното събрание – „Изток“ и „Запад“. За разлика от АБВ, „фронтът“ не поиска министри. Такива обаче получиха доста реформатори, в т.ч. Лукарски. Който в изборната нощ обясни в интервю, че предизборното послание на РБ „не желаем Бойко Борисов за премиер“, е било „трик“ за пред симпатизантите. С този мини скандал, след като записът от изказването му изтече в публичното пространство, стартира вторият кабинет „Борисов“. И така и завърши. Вероятно всички си спомнят съдбата на тази коалиция между ГЕРБ и РБ. АБВ оттегли подкрепата си, а с това и вицепремиера си Ивайло Калфин. ГЕРБ и „реформаторите“ пък се бламираха по всеки възможен повод. Чашата преля с отказа на ГЕРБ да проведе обещаната съдебна реформа и правосъдният министър Христо Иванов напусна поста. Последва разцепление и в самия РБ, който изпадна в шизофренното положение едната му половина да крепи правителството и да има министри в кабинета, а другата да е в опозиция, макар да е в управленска коалиция. Оттогава остана горчивият привкус, че част от „реформаторите“ са били във властта само, за да стоят на министерските си постове – като Лукарски, като министър на икономиката, Кунева – като вицепремиер, впоследствие и министър на образованието, Петър Москов – като министър на здравеопазването (въпреки че бе дясната ръка на опозиционера Радан Кънев). При така стеклите се обстоятелства, в които от РБ бяха хем трън в гащите на управлението с платформата си за съдебна и антикорупционна реформа, хем участници в същото това управление, хем негова опозиция, Борисов реши, че отново е време за разваляне на „седянката“. И точно една година от началото на втория си мандат, пак хвърли оставка. Поредното служебно правителство отмина и изборите от май 2017-а пак доведоха ГЕРБ на власт. Партията на Бойко Борисов се отърва от „реформаторите“, както и те от самите себе си – разцеплението там отдавна бе факт и достигна апогея си на парламентарния вот, когато две идентични като профил и избиратели формации – ДСБ и „Да, България“ се състезаваха поотделно и заедно не влязоха в новото Народно събрание. За разлика от предходния парламент, в който имаше цифром и словом осем формации, в 44-ото се оказа с пет - ГЕРБ, БСП, ДПС, „Обединени патриоти“ (ОП) и „Воля“. Тук новите моменти са два - в коалицията „Патриотичен фронт“ се вля и „Атака“ и така тя се превърна в ОП. Нова за парламента е и партията на Веселин Марешки, която доказва, че е опозиция само на думи, а на дела – че е новият „златен пръст“. Социолозите засега не ѝ вещаят нов мандат в НС, ако изборите се провеждат днес. Предвид гореизброения състав на НС, Борисов избра коалиция с „патриотите“, които в предходния мандат показаха известна коалиционна култура без да са в на практика коалиция с управляващите. Разликата този път обаче е, че националистите не само си поискаха и получиха министерски постове, но и двама от лидерите – Симеонов и Каракачанов станаха и заместник министър-председатели. За да не загуби съвсем облик Сидеров реши да го играе Радан Кънев от предходното НС – да откаже постове в изпълнителната власт и да остане като депутат и председател на парламентарната група, в случая – на ОП. Ако има нещо, което клати стабилността на това правителство, то се нарича „Обединени патриоти“, а не опозиционната БСП. Симеонов и Сидеров, известни с дългогодишната си вражда, я поднасят на публиката чрез медиите ежеминутно, докато Каракачанов се разхожда между тях с миротворческа синя каска. Или Симеонов и Сидеров никога не са и няма да заровят томахавката, или и двамата са класни актьори, каквито НАТФИЗ никога няма да произведе. Последното никога не бива да се изключва като вероятност предвид факта, че всяка партия във властта се изчерпва и губи от електората си и вторият трябва да бъде държан в напрежение – да не смени партийната принадлежност. Остава обаче въпросът на каква принципна основа извън консумирането на власт е стъпила тази коалиция. Защото лозунги от типа „В името на стабилността на Майка България!“ не вървят. И най-малкото не кореспондират с любовта на Сидеров към „Майка Русия“. Пита се също така какво правеше един вицепремиер (Валери Симеонов) в правителство, в което обвинява министъра на туризма (Николина Ангелкова) в покровителство на мутрите по морето, министъра на регионалното развитие и благоустройството (Николай Нанков, вече бивш) в покровителство на заведения, осъществяващи наркопласмент, цялото правителство в лобизъм за „Лукойл“ (заради закона за горивата) и парламентарните групи на управляващата голяма коалиция в „спасяването на редник Киро“ (заради закона за приватизацията). „Добрата“ новина в случая е, че за първи път от много време насам виждаме идеологическо сходство между коалиционни партньори – става въпрос за ГЕРБ и ОП. И двете формации все по-силно прегръщат идеите на национализма и „здравите антиджендър сили“. Справка: отхвърлянето на Истанбулската конвенция, миграционната политика, подкрепата за правителството на Виктор Орбан. В този смисъл, ако на Борисов пак му хрумне да подаде оставка, следващият път може да се коалира с БСП.   ----", "date": "2018.12.22", "title": "Коалиционна ха(ку)лтура"}
{"url": "http://clubz.bg/77535-treta_poredna_svetovna_titla_za_real_madrid", "text": "\"Реал\" (Мадрид) завършва годината с трофей - за трета поредна година тимът е шампион на Световното клубно първенство. На финала в Абу Даби \"белите\" победиха домакините от \"Ал Аин\" с 4:1. Първенецът на Европа беше фаворит да защити отличието и оправда очакванията. Лука Модрич откри в 14-ата минута, Маркос Йоренте удвои в 60-ата, а капитанът Серхио Рамос направи 3:0 в 78-ата. В 86-ата Шиотани намали, а Надер си отбеляза автогол в 90-ата. Гарет Бейл прати \"Реал\" на финал с хеттрик (СНИМКИ) В двубоя за 3-4 място шампионът на Южна Америка \"Ривър Плейт\" мина през японския \"Кашима Антлърс\" - 4:0. Аржентинците поведоха в 23-тата минута, а в края направиха победата си разгромна. Остана съжалението, че не видяхме финал между \"Реал\" и \"Ривър\", който допусна поражение от \"Ал Аин\" на полуфинала. Сантяго Солари спечели първия си трофей като треньор на \"Реал\". И то във време, в което вече бе \"сменен\" от испанската преса, която прогнозира, че през лятото начело на \"лос меренгес\" ще се завърне Жозе Моуриньо. Повечето фенове на \"Реал\" (Мадрид) не искат Жозе Моуриньо Неговият \"Реал\" не остави съмнения в по-високата си класа. В началото на срещата Лукас Васкес удари греда. Малко след това Серхио Рамос изчисти топката пред голлинията си след акция на Ел Шахат. Това бяха добри минути за \"Ал Аин\", но в 14-ата \"Реал\" поведе с чудесен гол на носителя на \"Златната топка\" Лука Модрич. До края на първото полувреме \"белите\" продължиха да са по-активни и да търсят втори гол. Това продължи и през втората част, когато възможности се откриха пред Гарет Бейл и Карим Бензема. Така се стигна до гола на Йоренте - отново много красив, с удар от 20-ина метра. След \"дежурното\" попадение на Рамос с глава срещата се  доиграваше, не че и преди това имаше  интрига. Повечето фенове на \"Реал\" (Мадрид) не искат Жозе Моуриньо", "date": "2018.12.22", "title": "Трета поредна световна титла за \"Реал\" (Мадрид)"}
{"url": "http://clubz.bg/77522-atentat_v_somaliq_utochnqva_se_kolko_sa_jertvite", "text": "Най-малко 15 души са загинали в сомалийската столица Могадишу, където тази сутрин проехтяха два взрива, съобщи БТА, позовавайки се на данни от местната полиция, цитирана от ДПА. Според други източници, също полицейски, жертвите са по-малко - 7 души.  Отговорност за нападенията пое ислямистката терористична организация \"Аш Шабаб\", която заяви по своето радио, че е атакувала контролни пунктове близо до строго охранявания президентски дворец. Съобщава се за две взривени коли бомби. Първата избухнала край Националния театър, който е близо до двореца. Втората проехтяла недалеч от мястото на първата няколко минути по-късно и била по-силна.  Според полицейски източник, цитиран от Франс прес, при двата атентата са загинали 7 души, а около десет са ранени.  ", "date": "2018.12.22", "title": "Атентат в Сомалия, уточнява се колко са жертвите"}
{"url": "http://clubz.bg/77531-forbs_bylgariq_e_na_46_o_mqsto_po_biznes_klimat_ot_161_strani", "text": "България заема 46-а позиция сред общо 161 страни, изредени в класацията на   за най-добър бизнес-климат по данни от 2018 година, съобщи БТА.  Рейтингът отчита 15 основни показателя - защита на правото на собственост, равнище на корупцията в съответната страна, данъчна политика, иновации, свобода - лична, търговска и финансова, качество на живота, развитие на инфраструктурата, размер и развитие на вътрешния пазар, политически рискове и др. За оценка са използвани публикувани доклади на неправителствената организация \"Фрийдъм хаус\", фондацията \"Херитидж\", ООН, \"Трансперънси интернешънъл\", Световната банка. Сред страните от ЕС единствено Хърватска е класирана след България, става ясно още от графиката - тя е на 52 място. Като страни, предлагащи най-благоприятни условия за бизнес, са посочени Великобритания, Швеция, Нова Зеландия, Холандия, Хонконг, Канада, Дания, Сингапур, Австралия и Швейцария. \n\tВ долната част на класацията са държави като Централноафриканската република, Конго, Гвинея-Бисау, Екваториална Гвинея и Чад, се посочва на сайта на американското списание. \n\t ", "date": "2018.12.22", "title": "\"Форбс\": България е на 46-о място по бизнес климат от 161 страни"}
{"url": "http://clubz.bg/77515-visshiqt_advokatski_syvet_ne_posqgajte_na_advokatski_kantori_deklaraciq", "text": "Bиcшият aдвoĸaтcĸи cъвeт пpeдyпpeждaвa, чe e , зaщoтo e нapyшeниe нa личния живoт, нeпpиĸocнoвeнocттa нa ĸopecпoндeнциятa и жилищeтo. Бългapия вeчe e ocъждaнa пo пoдoбeн пoвoд oт Cъдa пo чoвeшĸитe пpaвa в Cтpacбypг, нaпoмнят aдвoĸaтитe и, заявявайки, че ще реагират \"изключително остро\", нacтoявaт зa нaĸaзaния нa винoвнитe в cпeциaлнa дeĸлapaция. Вчера се появиха медийни информации, че тече претърсване и изземване на документи в адвокатското дружество на Стоян Стоянов. Интресна подробност е, че колега на Стоянов е адвокат Лазар Карадалиев, който често защитава интересите на дружества, свързани с Цветан Василев след разрива му с Делян Пеевски. Прокуратурата специално повдигна и обвинение на Карадалиев - че щял да профилактира свидетел по делото КТБ с пари от Цветан Василлев. „Дунарит“ не е просто поредната битка Василев-Пеевски Днес адвокатите от ВАдС заявяват, че ще се запознаят с фактите по случая. Ето и тяхната:", "date": "2018.12.22", "title": "Висшият адвокатски съвет: Не посягайте на адвокатски кантори (ДЕКЛАРАЦИЯ)"}
{"url": "http://clubz.bg/77529-kakvo_sveti_v_zonata_na_zdracha", "text": "И, може би, точно тук е проблемът. Всяка от 28-те (все още) държави членки на ЕС е начело на някаква класация. Предимно по просперитет в някоя област. България обаче има няколко челни позиции, с които, ако се вярва на усърдието ни да удържаме първото място, сякаш се гордее повече от необходимото. Държави като Австрия, Унгария, Чехия и Франция също изненадващо често попадат на дъното на статистическите проучвания. С какво обаче ние водим другите членки? Не вярвам да сте много изненадани – на първо място сме в класациите на Европейския съюз по... престъпност, вандализъм и насилие, сочи Евростат. Горди ли сме? Малко „по-надолу“ в листата на победителите, а именно на 4-то място, България се класира като държавата с почти най-голям брой умишлени убийства. Невъзможният момент идва с твърдението, че в същото време коефициентът на криминалната активност у нас значително намалява. Според данни на Националния статистически институт за 10 години на 100 хиляди души население криминално проявените лица са станали със 150 по-малко. Да се върнем малко назад. Всъщност нека се върнем точно 12 месеца назад, когато още януари 2018 г. ни показа, че тази статистика е или абсолютен фалш, или вече средно на един престъпник се падат с 1,3 убийства повече от „обикновеното“. Твърдение номер две печели. Всяко криминално престъпление обаче носи своето ярко обществено послание. Росен 3 дни се мотал, легнал и се застрелял. Разбрали го след 2 дни Шесторното убийство в Нови Искър не направи малкото градче туристическа дестинация №1. Но пък вече всеки може да покаже на картата къде точно се намира мястото, където шестима души загубиха живота си, празнувайки новото начало. Посланието бе видимо – неудовлетворени мащабни интереси. Приказката за Ромео и Жулиета свърши така, както трябваше – по сценарий на пиесата. И засегна най-ценното – любовта на младите. Казано иначе, последната заплаха винаги е отнемане на най-скъпото. Бъди послушен и не пречи, тогава всичко ще е наред. Така започна 2018 година. В София разстреляха бизнесмен, близък до ГЕРБ Броени дни след трагедията, виден български бизнесмен загуби живота си по средата на... столична улица. Даже не беше в някоя закътана пряка. Случи се, може би, в момент, в който хората отиват към работните си места. Убиецът, разбира се, е неизвестен. Кой, как и защо са въпросите, чиито отговори липсват година по-късно. А оръжието? То няма никакво значение. Защото всеки, позволил си да препречи пътя на интересите, губи себе си. По-голямата част от публикуваните материали, свързани със случая, споменават и връзката на убития с управляващата вече трети мандат политическа партия. Въпросът е чии интереси са засегнати и коя от двете страни е по-виновна. Разбира се, основната работа на управляващите бе, да омаловажат случилото се – убийството някак странно съвпадна със старта на българското европредседателство и хич не изглеждаше като подходяща рекламна брошура на всички правителствени „усилия“. Е, замитането под килима беше успешно, 12 месеца по-късно – отговори все така няма. Няма и никакъв шанс скоро да оглавим някоя класация за успешна разкриваемост на престъпленията. Тв журналистката убита на място, пълно с хора И ако и този пример остана някак скрит „по домашному“, то със сигурност в престъпната история на отиващата си година, имаме и убийство, което бе публикувано в световния новинарски обмен, че даже „украси“ и страниците на британските вестници. Предизвика и немалка политическа буря у нас, до степен, че министър-председателят се обиди на партньорите си от ЕНП, заподозрели политически мотиви  (колко странно защо ли) в убийството тв водещата Виктория Маринова. Дали и защо масово хората не вярват на версията за бързо заловения извършител, е друг въпрос. И за финал, една изключително символична история. Всеки, който е чел Вазовия роман ,,Под Игото“, вероятно харесва името Бяла черква. Мястото, в което дори скептикът е готов да скочи в името на народното дело. Днес обаче идеята за свобода там е някак невъзможна. Защото  у всички жители. Изнасилвач и удушвач. Това е новото лице на страха в Бяла черква. А един тийнейджър се чувства велик, защото е изнасилил и убил 70-годишна жена. Сигурно е хубаво България да заема челни позиции в класации? Като се имат предвид класациите, не, определено не е така. 2018-а беше и все още е мрачна година. След 11 години в ЕС още нищо не сме научили. За съжаление...  А каква е прогнозата за 2019? Всяка година тенденцията да се „катериш“ все по-високо в класациите, се засилва. И, ако 2018-а е била тежка година, какво ли ни очаква през следващата? Защото описаните по-горе примери са само малка част от годишната престъпна активност. Остава ни да се помолим. Покрай всички фойерверки и пиратки, да не гръмне отново някой и друг куршум! Весела Нова година! „Генерация Z“ – с подкрепата на „Америка за България“ В София разстреляха бизнесмен, близък до ГЕРБ Тв журналистката убита на място, пълно с хора „Генерация Z“ – с подкрепата на „Америка за България“", "date": "2018.12.22", "title": "Какво свети в зоната на здрача? "}
{"url": "http://clubz.bg/77474-protestyrki_vyrhu_gola_gryd_na_koricata_na_plejboj", "text": "Редакторите на американското списание \"Плейбой\" (Playboy) поставиха снимка на женска гръд на корицата на новия си брой. На мястото на ареола и зърното са изобразени протестиращи за различни граждански свободи. Новият брой бе анонсиран в Instagram от собственика на списанието Купър Хефнър (Cooper Hefner). Почина основателят на Playboy Хю Хефнър В ръцете на активистите, изобразени на гърдите на модела, има няколко плаката, които образуваат фразата: \"Територия на свободните?\". Изображението се отнася до широко разпространената онлайн забрана на изображението на женските зърна. Много социални мрежи блокират такова съдържание, смятайки го за неприемливо. Полуголи \"Мариани\" на протестите в Париж (видео) Полуголи \"Мариани\" на протестите в Париж (видео)", "date": "2018.12.22", "title": "Протестърки върху гола гръд - на корицата на \"Плейбой\""}
{"url": "http://clubz.bg/77518-sasht_finansirat_voenniq_flot_na_ukrajna_s_10_mln_dolara", "text": "САЩ ще предоставят още 10 милиона долара за финансиране за укрепване на украинския военноморски флот, съобщи БТА. Новината идва от Държавния департамент на САЩ. Решението е свързано със събитията от миналия месец, когато Русия плени три украински кораба, създавайки \"опасна ескалация\" на напрежението. ООН осъди руската милитаризация на Крим, Черно и Азовско море Държавният департамент отбелязва, че след атаката на 25 ноември край Керченския проток Литва и Великобритания са увеличили помощта си сигурността на Украйна.  Напрежение между Русия и Украйна в Керченския проток (СНИМКИ, ВИДЕО) Британският министър на отбраната Гавин Уилямсън, който вчера бе на посещение в Украйна, в знак на солидарност с Киев се качи на украински военен катер, подобен на един от пленените, и излезе с него за кратко в Черно море. С него бе и украинският министър Степан Полторак, предаде Асошиейтед прес.  Напрежение между Русия и Украйна в Керченския проток (СНИМКИ, ВИДЕО)", "date": "2018.12.22", "title": "САЩ финансират военния флот на Украйна с 10 млн. долара"}
{"url": "http://clubz.bg/77530-kogato_yuristi_ne_iskat_da_imat_obshto_s_dejstvashtiq_parlament", "text": "Началото на мандата на 44-ия парламент започна с обнадеждаваща инициатива. Тогавашният председател на институцията Димитър Главчев от ГЕРБ възстанови съществуването на Консултативния съвет по законодателство, съществувал и назад в годините, но закрит в първия мандат на партията на Бойко Борисов. Във въпросния орган към парламента се канят именити специалисти по право. А целта му е да консултира депутатите и да дава становища по внасяните законопроекти, за да се подобри качеството на законотворчеството.  Това бе и заявката през 2017 г. от страна на Главчев. Той покани за председател на съвета проф. Огнян Герджиков - и бивш председател на Народното събрание, и професор и преподавател по право в Софийския университет, и бивш служебен премиер. Герджиков се съгласи, събра екип, а и в 44-ия парламент, в който юристите са кът, се очакваше това да е добра новина.  Година и половина по-късно проф. Герджиков написа писмо до сегашната председателка на парламента Цвета Караянчева. Той настоява Консултативният съвет по законодателство да бъде закрит. Защото  .  Герджиков и още 21 експерти ще съветват депутатите за закони Оказва се, че през цялата 2018 г. нито от ръководството на Народното събрание, нито председателите на парламентарни комисии (почти всички са от ГЕРБ и \"Обединени партиоти\") са потърсили съвета. По какъвто и да било въпрос.  Посланието е ясно - юристите не искат по никакъв начин имената им да се обвързват с начина, по който се пишат закони и крайния резултат от това. През март тази година Огнян Герджиков обяви публично, че в последните години законите се правят \"безотговорно\", \"популистки\" и \"непрофесионално\". И че е търсил настоятелно среща с Караянчева, за да поговорят за бъдещето на Консултативния съвет. Една от критиките на юриста тогава бе срещу промените в банковия закон, предложени от депутати от ДПС, сред които и Делян Пеевски. Приетите обаче от парламентарното мнозинство, крепящо се на ГЕРБ текстове, също не бяха подложени на анализ. ", "date": "2018.12.22", "title": "Когато юристи не искат да имат общо с действащия парламент..."}
{"url": "http://clubz.bg/77516-cvetanov_da_podkrepim_veto_na_prezidenta_ne_razbira_se", "text": "Става дума за т.нар. \"тайни арести\", предвиждащи, че по преценка на прокурор уведомяването на роднини за арест на техен близък може да се забави зо 48 часа. При задържане на непълнолетни лица срокът, в който близките могат да бъдат оставени в неведение, е 24 часа, гласят гласуваните текстове.  Поредно вето. Този път за \"тайния арест\" , каза още зам.-председателят на ГЕРБ.  По думите му българския вариант на закона дори е мек, защото позволява ва арестувания адвокатска защита веднага.  Разговорът в ефира на бТВ продължи с опит за дискусия по други спорни законови поправки - тези в т.нар. антикорупционен закон, с които Народното събрание (с консенсус, в който не участва само опозицията от БСП - б.р.) неутрализира тълкувателно решение на Върховния касационен съд. В началото на декември магистратите обявиха по повод отменения закон за конфискацията, че при оправдателна присъда или прекратено наказателно преследване, което е станало повод за проверка и иск за отнемане на имущество, и процедурата по конфискация трябва да бъде прекратена. Въпреки че вече има нов закон, по разтълкувания още има текущи производства, които ще бъдат засегнати от тълкуването на ВКС.  КПКОНПИ се жалва от ВКС - можело да изпусне близо 22 милиона лева Последва светкавично предложение за ремонт на действащия антикорупционен закон по предложение на Данаил Кирилов от ГЕРБ. Но, оказа се, председателят на ПГ на управляващата партия мисли, че въпросното предложение не е гласувано. А е точно обратното. Това се случи в четвъртък, 20 декември, в пленарната зала, макар и част от текстовете наистина да бяха оттеглени от вносителя още ден по-рано - в сряда - на заседание на правната комисия. И това бе препотвърдено на другия ден.  Изненада от БСП: гласува \"против\" спешния ремонт на антикорупционния закон Всъщност приетите окончателно в четвъртък текстове, за който факт  , предвиждат две неща - записва се изрично, че прекратено наказателно дело или оправдателна присъда не са причина за прекратяване и на проверка или иск за отнемане на незаконно придобито имущество. И второ - всички процедури по конфискация, започнати по стария закон, продължават по реда на действащия. За да влязат в сила тези текстове остава само президентът Румен Радев да подпише указ и след това да бъдат обнародвани в \"Държавен вестник\". Освен ако няма вето, за което вече има призиви.  В началото на 2019 г. наистина предстои сериозно обсъждане на нови промени в антикорупционния закон, работата по които бе отложена тази сряда в правната комисия, защото законопроектът - отново с вносител Данаил Кирилов, но в компанията на Хамид Хамид от ДПС, също е съвсем пресен. Депутатите прецениха, че трябва първо да се чуе обществената реакция на предложенията.  Шефът на КПКОНПИ с охрана като главен прокурор, общинарите няма да декларират имоти   Цацаров за маските, общинарите, конфискацията и тайния арест  Предложението на министрите на отбраната и на икономиката да се преговоря със САЩ за нов тип боен самолет – изтребител F-16, е експертно, обяви още Цветанов пред бТВ.  Той обясни, че се очаква правителството да разгледа доклада и да вземе решение около 9 януари.  След което не пропусна отново да спомене президента Радев:   КПКОНПИ се жалва от ВКС - можело да изпусне близо 22 милиона лева Изненада от БСП: гласува \"против\" спешния ремонт на антикорупционния закон Шефът на КПКОНПИ с охрана като главен прокурор, общинарите няма да декларират имоти   Цацаров за маските, общинарите, конфискацията и тайния арест ", "date": "2018.12.22", "title": "Цветанов: Да подкрепим вето на президента? Не, разбира се"}
{"url": "http://clubz.bg/77519-neopesychen_pyt_mygla_i_5_jertvi_sybota_predi_koleda", "text": "Петима души намериха смъртта си в съботния ден преди Коледа в жестока катастрофа на пътя между пазарджишките села Звъничево и Братаница.  Инцидентът е станал около 7 ч. на надлез, съобщи бТВ. От МВР съобщиха, че  . Това е и най-вероятната причина за тежкия инцидент, смятат от полицията, която разследва случая. По-късно от Агенция \"Пътна инфраструктура\", която трябва да се грижи за пътя, обявиха, че започват пълна проверка. Частната фирма (името й не се споменава - б.р.), наета да поддържа трасето през зимата, ще бъде проверена заради съмнения, че техниката и служителите й са закъснели с работата за днес. В дни с мъгла и ниски температура итова трябва да става около 3 ч през нощта, но според първите данни това се е случило чак около 7 ч.  По предварителна информация във верижния инцидент са участвали 11 автомобила. Според данните на бТВ от мястото на събитието 5 от автомобилите са изхвърчали от надлеза.  Една от жертвите е починала в пазарджишката болница. Двама души са с по-леки наранявания и се лекуват.  Пътят е затворен и се извършва оглед, автомобилите се пренасочват през обходен маршрут през село Лозен. Там също има инцидент заради заледяване на пътя - автомобил е изхвърчал от надлез. При този инцидент няма жертви.   ", "date": "2018.12.22", "title": "Неопесъчен път, мъгла и 5 жертви - събота преди Коледа"}
{"url": "http://clubz.bg/77520-godinata_za_fandykova_nauchihme_urok_pri_remonta_na_grafa", "text": "Смениха ограничителите по \"Графа\" - вместо големи перки - малки триъгълници Признанието дойде от кметицата на София Йорданка Фандъкова в участието й в \"Дарик\" за обзор на изминаващата 2018 г. Тя подчерта, че за всички е било ясно, че този ремонт е бил абсолютно необходим и разказа, че ремонтът не е само плочки и павета, а  . Като започнала реконструкцията се открил \"пълен хаос в подземните мрежи\", но вече всички са подредени и подменени - в това число и канализацията на над 100 години.  Крусев обвинен за престъпление по служба заради трамвая по \"Графа\" Това обаче не се виждало. За това, което се вижда обаче - плочките и изпълнението на ремонта, Фандъкова отказа да влезе в естетически спор:  Според столичната кметица темата с чистотата на въздуха в София е водеща в градския дневен ред. Тя посочи, че около 55 000 домакинства на територията на Столичната община се отопляват на твърдо битово гориво, а това през зимата е най-сериозния източник на замърсяване на въздуха. Затова има два проекта, по които до три години ще бъдат подменени безвъзмездно инсталациите на 1/3 от домакинствата, които се отопляват на твърдо битово гориво. Тази сутрин в София: 3 пъти по-мръсен въздух от нормата Фандъкова се похвали, че вече са приети от правителството и предложени от нея законодателни инициативи за справяне с проблема Днес например - събота преди празници - буферните паркинги в София са безплатни именно заради мръсния въздух, съобщиха по-рано от Столичната община. Състоянието на атмосферата бе също толкова лошо и в последните два работни дни, но никоя от мерките на общината не беше въведена за четвъртък и петък. Само децата с белодробни заболявания можеше да не ходят на училище и детска градина - срещу медицински документ. Фандъкова отказа да отговори дали би приела номинация от ГЕРБ да се бори на предстоящите местни избори през есента на 2019 г. за пореден мандат като кмет на София. Тази работа не била самоцел и е твърде рано за въпроса, обяви тя. Крусев обвинен за престъпление по служба заради трамвая по \"Графа\" Тази сутрин в София: 3 пъти по-мръсен въздух от нормата", "date": "2018.12.22", "title": "Годината за Фандъкова: Научихме урок при ремонта на \"Графа\""}
{"url": "http://clubz.bg/77496-kak_djaz_muzikant_sviri_na_kitara_dokato_operirat_mozyka_mu_video", "text": "Южноафрикански джаз музикант остана буден по време на шестчасова операция на мозъка му като и свиреше на китара. Той вече се възстановява успешно, съобщава Би Би Си. Муса Манзини остана буден по време на операцията и за да могат хирурзите да следят дали си движи ръцете и пръстите. \"Това решение беше взето като се имаше предвид кариерата ми на музикант\", обясни мултиинструменталистът и университетски преподавател. Операцията беше извършена в болница \"Албърт Литули\" в крайбрежния град Дърбан от екип от специалисти неврохирурзи начело с д-р Базил Еникер и д-р Рохан Харичандпрасад.  Видео от нея показва как музикантът леко подрънква на китара, докато лекарите действат в отворения му череп. Туморът, който е бил отстранен от мозъка на Манзини, е бил свързан с неврологично заболяване, от което той страда от 2006 г. Д-р Еникер обясни, че в случай като този \"будната\" операция е за предпочитане пред използването на обща упойка. \"Така ние може да тестваме областите на мозъка преди туморът да бъде отстранен. Това позволява по-цялостно отстраняване на тумора като се минимизират опасностите за мозъка\", обяснява специалистът. Лекарите са искали да намалят риска от парализа или загуба на функции на моторния кортекс на мозъка, тази част от него, която контролира свободното движение.    ", "date": "2018.12.22", "title": "Как джаз музикант свири на китара, докато оперират мозъка му (ВИДЕО)"}
{"url": "http://clubz.bg/77179-da_upravlqvash_diabeta_s_pomoshtta_na_bogovete_i_djadjite", "text": "Ако сте пациент с диабет в Япония, вероятно боговете бдят над вас. Страната се бори с растящия брой диабетици, но нов подход към третирането на диабета тип 2 комбинира малко психология с нови джаджи и технологични постижения. Това е част от по-голяма тенденция, в която Япония прилага технологиите, за да се справя с проблемите на все по-застаряващото си население, пише \"Форбс\". Близо 10 млн. японци се смята, че имат диабет, според данните от изследване от 2016 г. на здравното министерство на страната. Проучването включва 11 хил. пълнолетни японци от 24 хил. домакинства. То показва, че има над 500 хил. души повече, които имат това заболяване, в сравнение с изследване от 2012 г. През 1997 г. хората с диабет от втори тип са били около 6,9 млн. След изследване от 2015 г. на 160 хил. японци, публикувано в   японските учени стигат до извода, че се очаква значително увеличаване на броя на заболелите от диабет в Япония през следващото десетилетие, основно в резултат от застаряващото население. Разходите за лечението на болестта също растат. Близо нови 16 хил. души всяка година започват хемодиализа, а общото увеличение на цената на хемодиализата, налагаща се заради увреждане на бъбреците от диабета, е 8 млрд. йени или 70 млн. долара годишно, твърди Уеки. Диабетът може да бъде управляван ефективно с промяна в начина на живот. За да осъществяват контрол и на прогресирането и влошаването на диабетноболните, както и на разходите, Уеки и колегите му въвеждат изследване, базирано на случайното разпределение, наречено Превенция на влошаването на диабета чрез промени в поведението чрез система за мониторинг от страна на болните. Пациентите с диабет, които участват в изследването, измерват теглото си, активността си, броя на стъпките си и кръвното си налягане всеки ден. За целта използват монитори за кръвно налягане, крачкомери и монитори за телесна маса, които изпращат данните до техните смартфони и приложение, наречено Shichifukujin, или в превод \"Седемте богове на добрия късмет\". Касио Цушита, директор на Центъра за достъпна медицинска наука към фондацията за промоция на здравето \"Айчи\", е създал приложение като се е вдъхновил от богове от японската митология. Познатите на всички японци седем богове отговорят за седем направления на програмата - в това число отчитането от страна на пациента на хранителните му навици и времето, през което е седнал. Fukurokuju - богът на мъдростта и дълголетието, наблюдава записването на данните,  Ebisu, богът на богатството, зърното и храната, наблюдава броенето на стъпките, Bishamonten, богът на войната и късмета, наблюдава физическата активност, Daikokuten - богът на търовията и просперитета, следи за диетата, Hotei - пазител на децата - отговаря за теглото, Jurojin - богът на възрастните и дълголетието - за кръвното налягане. Има и една богиня - Benzaiten, богинята на мъдростта и патрон на артистите, следи за цялостното представяне. Данните, генерирани от потребителите, се качват в интернет в облака Shichifukujin, където лекарите на пациентите могат да следят техния напредък. 2000 пациенти на възраст от 20 до 75 години са включени в двегодишното изследване, което започна през януари 2018 г. То е подкрепено от Японското диабетично общество и е най-дългото изследване от този вид в света. \"За младите японци е лесно да свикнат с устройствата, които се използват в проучването\", отбелязва Роятаро Боучи, изследовател на диабета. \"По-възрастните се справят, ако получат достатъчно обяснения. Процентът на напусналите проучването е под 1 на сто, което е много по-нисък процент в сравнение с подобни резултати\", добавя той. Потребителите могат да общуват с анимационни версии на боговете и да получат автоматизирана обратна връзка от тях два пъти седмично. Когато пациентите забравят да обновят данните си, боговете изразяват разочарование - няма принуда. Идеята е пациентите да останат заинтерисовани в контрола над диабета си и да поотслабнат като ядат правилно и се движат повече. Технологията може да бъде използвана за изучаването и на други свързани с начина на живот заболявания като хипертонията и хиперлипедимията Япония използва различни технологични джаджи, за да се справи по-лесно обществото със застаряването. Например джаджи, сложени в обувките и чантите на пациенти с деменция, помагат да се проследят къде се намират те, когато се изгубят. Компания в Киото, създадена някога като традиционна текстилна фабрика, сега се занимава с производството на т.нар. умно облекло, в което има специални сензори, които мерят биометрична информация като учестеността на дишането и сърцебиенето, също температурата, влажност, жироскопски данни. С трансмитер, закачен към \"умния\" плат и други устройства, данните се изпращат към мобилните апарати и облачни платформи. Тази технология може да се използва за здравни цели - за предотвратяване на опасността от съдечни удари и инсулти. От компанията Mitsufuji работят с университетски изследователи, за да създадат алгоритъм за превенция.", "date": "2018.12.22", "title": "Да управляваш диабета с помощта на боговете и джаджите"}
{"url": "http://clubz.bg/77472-izrael_se_gotvi_za_pylnomashtabna_vojna_v_siriq", "text": "Русия не вижда засега признаци американският контингент да се изтегля от Сирия. Това заяви на годишната си пресконференция президентът Владимир Путин. Обявеното решение на президента на САЩ за изтегляне на войските от близкоизточната страна предизвика нееднозначни реакции у глобалните и регионалните играчи. Изявленията на Вашингтон разочароваха най-вече Израел - в борбата срещу присъствието на Иран еврейската държава изглежда ще трябва да разчита само на собствени сили. Запитан за американското военно присъствие в Сирия, руският президент заяви, че засега не вижда признаци войските на САЩ да се изтеглят. Сред основните задачи Путин посочи формирането на конституционна комисия, която да разработи препоръки за промени в основния закон на Сирия. \"Представихме списък (с потенциални членове на комисията, бел. на изданието) на ООН. Стана ясно, както вчера ми докладва външният министър Сергей Лавров, че изведнъж, неочаквано, подтикнати от нашите партньори в Германия, Франция и САЩ, изчаквателна позиция са заели сега представителите на ООН\", каза руският лидер. На другия ден след изявлението на Тръмп, че изтегля сухопътните войски от Сирия, решителност демонстрира Израел. \n\tМнение за решението на американското ръководство сподели и бившият израелски министър на отбраната Авигдор Либерман. Той предупреди: Според бившия шеф на отбранителното ведомство напускането на американците ще повдигне моралния дух на сирийския президент Башар Асад и на съюзниците му - Иран и ливанската групировка Хизбула\". Франция, също изпратила ограничен контингент в Северна Сирия, няма да следва примера на Съединените щати, що се отнася до изтегляне или намаляване на войските, съдействащи за стабилизиране на ситуацията. Париж смята да продължи борбата с ислямистите, увери министърът на въоръжените сили на Петата република г-жа Флоранс Парли. Същевременно Парли изтъкна, че \"халифатът\" \"съвсем не е изличен от картата и корените му още не са изтръгнати\".  , обясни тя. Както подчерта на свой ред френският министър по европейските въпроси г-жа Натали Лоазо, решението на Тръмп за пореден път налага мисълта, че Франция \"трябва да има възможност за самостоятелно вземане на решения в Европа, да е стратегически автономна\", при положение че терористичната заплаха още не е отстранена. , изтъкна тя. Обявеното решение на Тръмп за изтегляне от Северна Сирия съвсем очевидно е било взето без никакво съгласуване с партньорите му от антитерористичната коалиция, започнала действия срещу ИД в Сирия още през епохата на Барак Обама. Някои признаци впрочем сочат, че е взел това решение, без да сезира и междуведомствената система за национална сигурност, отговорна за осъществяването на президентските намерения. Действията на Тръмп бяха посрещнати с критики в Сената на САЩ. Републиканецът Линдзи Греъм категорично се обяви срещу този подход в решаването на близкоизточните проблеми, напомнящ методите на 44-я президент на Щатите. \"Изтеглянето на бездруго немногобройните американски сили от Сирия ще бъде огромна грешка в стила на Обама\", написа законодателят в Туитър. Председателят на сенатската комисия по външните работи Боб Коркър заяви, че \"не е разбрал какво е станало\", като добави, че ще чака подробни обяснения от главата на Държавния департамент Майк Помпейо и от шефа на Пентагона Джеймс Матис.  \n\tВ критиката срещу Белия дом се включиха сенаторите-демократи Робърт Менендес и Джак Рийд. \"Тревожните съобщения, че президентът Тръмп е заповядал незабавно да се изтеглят войските на САЩ и служителите на Държавния департамент от Сирия без никакъв план или мерки за стабилизиране, са поредният опасен пример, че администрацията няма стратегия\", се казва в тяхно изявление. Разочарование от инициативата на Тръмп изрази и сенаторът Джим Инхоф - по думите му, държавният глава е трябвало да предупреди предварително \"ако не целия Сенат, то поне комисията по въпросите на въоръжените сили\". \"Мнозина американски съюзници ще бъдат унищожени, ако това отстъпление се осъществи\", посочи на свой ред сенаторът-републиканец Бен Сас в коментар за президентското решение. \"Преди осем дни администрацията нарече хипотетичното изтегляне на войските \"безразсъдно\", а днес ги изтегляме\", подчерта законодателят. Сред малцината, подкрепили \"излизането\" от Сирия, бе сенаторът Ранд Пол. \"Толкова се радвам заради президента, че може да провъзгласи победа и да върне войниците ни от войната. Много отдавна не се е случвало нещо подобно\", заяви републиканецът.  - заяви пред \"Независимая газета\" военният експерт Юрий Лямин в коментар за евентуалните последици за съюзниците на САЩ от изтеглянето на щатските войски.  Аналитикът добави: \"Иран на свой ред също надали може да съзре в това решение картбланш за себе си. Не бива да забравяме, че Турция заплашва сега с нова военна операция срещу сирийските кюрди. Тази операция може фактически да установи турски контрол над голяма част от Северна Сирия. Подобно развитие едва ли ще зарадва сирийските власти и техния съюзник Иран. Освен това в Източна Сирия все още действат остатъци от отрядите на \"Ислямска държава\". Те вече не са такава заплаха, както преди, но борбата с тях може да трае още дълго\".", "date": "2018.12.22", "title": "Израел се готви за пълномащабна война в Сирия "}
{"url": "http://clubz.bg/77514-federalnoto_pravitelstvo_v_sasht_zatvarq_zaradi_trymp_i_ogradata_mu", "text": "Частичното затваряне на федералните служби в САЩ започна в полунощ местно време, след като демократите и републиканците не успяха да се споразумеят за финансиране на правителството. Препъни камъкът, довел до блокиране на държавни институции, е искането на президента Доналд Тръмп в законопроекта да бъдат предвидени и 5 млрд. долара за изграждане на стената по границата с Мексико, предаде ДПА, цитирана от БТА. Затварят врати около четвърт от правителствените служби, включващи девет агенции и стотици хиляди федерални служители. Много от тях ще трябва да ходят на работа без заплащане, а други ще бъдат пратени в неплатен отпуск точно преди Коледа.  Сенатът и Камарата на представителите се разпуснаха късно снощи след часове на безплодни преговори за постигане на някакъв компромис. Очаква се и двете камари да се съберат отново тази вечер с надеждата да се намери бърз изход и да се предотврати прерастването на затварянето в многодневна криза. Президентът Тръмп обаче предсказа вчера, че затварянето може да продължи \"много, много дълго\" - за разлика от друг път. ", "date": "2018.12.22", "title": "Федералното правителство в САЩ \"затваря\". Заради Тръмп и оградата му"}
{"url": "http://clubz.bg/77390-vypreki_opita_da_byde_udaven_zakonyt_za_hazarta_izpluva_prez_qnuari", "text": "Въпреки опита предложените изменения в Закона за хазарта, с които ще се ограничат продажбата и рекламата на моментните лотарийни игри, да бъдат пратени в забвение, това не се случи. И измененията ще бъдат разгледани от депутатите веднага след коледната ваканция – още през януари. Такава заявка даде председателката на бюджетната комисия в парламента Менда Стоянова (ГЕРБ). Спорният проект на съпредседателя на Обединени патриоти и лидер на НФСБ Валери Симеонов мина през доста перипетии, преди да стигне до това обещание. Първо отнесе много критики от едрия бизнес, спортните клубове и телевизиите, които печелят от рекламата на хазарт. После ГЕРБ реши да „удави“ предложението в директиви като го прати за нотификация от Европейската комисия, а в последствие го и „забрави“ в Брюксел, докато не получи напомняне лично от Симеонов. Както е известно през май депутати на Симеонов (а не той в качеството му на член на Министерския съвет тогава, вицепремиер) внесоха изменения в Закона за хазарта, според които продажбата на т.нар. „талончета за търкане“, които в момента се разпространяват в почти всички търговски обекти в страната, а на места и в държавните \"Български пощи\", да бъде ограничена до специализираните за хазартни игри места – т.е. лицензираните като такива пунктове, казина и пр. Валери Симеонов се срещнал с Васил Божков. И го разочаровал Такова ограничение имаше в стария закон за хазарта, но преди шест години влезе в сила по-либералният режим и оттогава пазарът е залят от игрите на \"Националната лотария\" и \"Лотария България\" (на \"Евробет\"). В съвета на директорите на първата е бизнесменът Васил Божков, а втората е собственост на две дружества, едното от които собственост на холандска фирма. \"Лотария\" също се свързваше с Божков. Предвидено бе и ограничаване на рекламата на хазарт, в т.ч. и реклама на спечелилите „чековете“. Сега тв рекламите масово показват поредния щастливец, изтъркал билет и спечелил хиляди, дори милиони. Спорният момент там бе, че част от предложението бе разтълкувано като забрана логата на спонсорите организатори на хазартни игри да бъдат излагани на фланелките на спортистите, по стадионите и спортните зали и пр., каквато е практиката в момента за всеки вид спонсор. Формално коалиционният партньор на \"Обединени патриоти\" - ГЕРБ, подкрепи измененията. Това направиха и от БСП. Позицията на ДПС остава неясна и до днес. Въпросите към представители на Движението в парламента получават отговора – темана не е обсъдена в група. Но все пак имало резон в някои от предложенията. „Патриотите“ обаче не вярват да получат подкрепа от ДПС. От „Воля“ още през май се обявиха „против“ – съзряха лобизъм и опит да се потопи изсветленият хазартен сектор в сивия такъв. Последва и сериозен отпор от страна на големите работодателски организации, спортните клубове и телевизиите, голям приход за които е именно рекламата на тези хазартни игри. Така например през август \"Медиа клуб\" оповести, че за първите шест месеца на 2018 г. „Национална лотария“ е най-големият рекламодател в България. Законът за хазарта на Симеонов - удавен в евродирективите Само за телевизионна реклама \"Национална лотария\" е похарчила почти 13 милиона евро само за шест месеца. За цялата 2017 г. сумата бе близо 23 милиона евро. Фирмата с талончетата, чиито телевизионни програми са водени от популярния актьор Захари Бахаров, дава за реклама повече, отколкото петте първенци в категорията \"Финанси\" - \"Кредисимо\", Първа инвестиционна банка, Банка ДСК, Банка Пиреус и Уникредит Булбанк.  Рекламният бюджет на \"Национална лотария\" доближава общия рекламен бюджет на трите мобилни оператора - А1, \"Теленор\" и \"Виваком\". Дори СЕМ се произнесе по въпроса за тв рекламата със становище, в което се посочваше, че тя пак може да бъде ограничена, но за излъчване преди 22 часа. Вероятно окрилен от подкрепата Симеонов стигна дотам, че да заговори и за въвеждане на ДДС за хазарта. Сега игрите на щастието плащат различни отчисления, но за тях няма стандартния за по-голямата част от останалия бизнес данък добавена стойност от 20 на сто. Изведнъж обаче голямата управляваща партия реши, че текстовете трябва да бъдат изпратени за нотификация в Европейската комисия с мотива, че можело да противоречат на общото европейско право и трябвало \" С колко ще се забавят промените в Закона за хазарта? Това се случи на заседание на бюджетната комисия в парламента, като депутатите се позоваха на становище на Министерство на финансите. Последва тълкуване може ли да се праща за съгласуване в Брюксел закон, предложен от депутати, а не от министри. Бяха цитирани евродирективи и постановления на Министерския съвет и в крайна сметка, удавен в тези директиви, през юни бе решено, че проектът на „патриотите“ отива за нотификация. Формално, според нормативите, там го праща министърът на икономиката, което той е направил на 14 юли. Оттам нататък проектът може да престои и четири месеца. Но според различни експерти, които коментираха тогава, срокът бил „пожелателен“ и проектът можело да отлежи, докато бъде забравен. Така стигаме до ноември, когато Валери Симеонов лично е попитал министъра на финансите Владислав Горанов какво се случва с нотификацията. И така станало ясно, че срокът за нея е изтекъл още на 15 октомври и не е постъпило нито едно възражение или коментар, разказаха депутати от НФСБ. От партията на Симеонов обаче не решили да повдигат въпроса насред разглеждането на бюджета за следващата година. Самата Менда Стоянова пък е била уведомена за развръзката на 9 ноември от финансовото министерство. До обществеността достигна информация за това, че забележки по закона няма и на практика няма пречка да продължи разглеждането му в парламента едва през декември – след нарочно запитване на \"Медиапул\". Брюксел даде зелена светлина за ограничаването на \"търкането на талончета\" Пред Клуб Z Симеонов заяви, че лично е разговарял с Менда Стоянова и тя е поела ангажимента да разпредели проекта в председателстваната от нея водеща комисия до средата на януари. Симеонов обаче нямало да внася предложение и за въвеждане на ДДС за хазарта. , допълни той. Законът за хазарта на Симеонов - удавен в евродирективите С колко ще се забавят промените в Закона за хазарта? Брюксел даде зелена светлина за ограничаването на \"търкането на талончета\"", "date": "2018.12.22", "title": "Въпреки опита да бъде удавен, законът за хазарта изплува през януари"}
{"url": "http://clubz.bg/77512-kucheshkata_partiq_povede_mnogohilqden_protest_sreshtu_orban", "text": "Хиляди хора отново излязоха на антиправителствен протест в Будапеща снощи срещу гласуваните от парламента промени в трудовото законодателство, срещу засилващата се корупция и срещу ограниченията върху академичните свободи при управлението на консервативния премиер Виктор Орбан, предаде Асошиейтед прес.  \n\tГласувана от парламента на 12 декември промяна в кодекса на труда отприщи вълна от демонстрации, съпроводени на места и с насилие, главно в Будапеща. Реформата увеличава на 400 часовете извънреден труд, които работодателите могат да изискват от служителите си за една година и да им ги платят в тригодишен срок. \n\tОрганизатор на снощния протестен поход през центъра на столицата бе сатиричната унгарска партия \"Двуопашато куче\". По време на похода се пееха песни, имаше речи и лозунги с критики срещу Орбан. На един от сатиричните плакати се четеше \"Искам да родя стадион\", с който се осмиваха две от инициативите на премиера - да се повиши раждаемостта и да се построят много спортни съоръжения в страната.  Основаната преди над 10 г. от майтапчии партия започва да се превръща в полу-сериозна политическа сила, която с ирония и сатира изразява отношение към конкретни въпроси и печели все повече привърженици, отбеляза Ройтерс.  Демонстрантите се събраха край парламента и оттам се отправиха към офиса на президента Янош Адер в замъка в Буда - старата част на столицата, за да протестират срещу подписването от него на промените в кодекса на труда, както и на закона за създаване на мрежа от нови административни съдилища под контрола на правителството. Тези съдилища ще разглеждат всички дела, засягащи държавата - от данъчните въпроси до изборните спорове, което поставя самото правителство в конфликт на интереси и намалява независимостта на правосъдието, отбелязва АП.  Унгария - всичко, което искат за Коледа, е демокрация По-рано вчера премиерът, в интервю по националното радио, защити своята много оспорвана реформа на трудовото законодателство - по думите му \"добър\" закон \"за желаещите да печелят повече\", срещу който протестират опозиционери, чиито \"лъжи\", по думите му, са \"безгранични\", предаде Франс прес. \n\tСпоред Орбан реформата цели \"просто да премахне безполезните нормативи, тъй че желаещите да печелят повече да могат повече да работят\". Премиерът смята, че протестите са частично организирани от активисти, платени от американския либерален милиардер от унгарски произход Джордж Сорос. Фондацията \"Отворено общество\" на Сорос отхвърля неговите обвинения, пише БТА.", "date": "2018.12.22", "title": "Кучешката партия поведе многохиляден протест срещу Орбан"}
{"url": "http://clubz.bg/77513-rolqta_na_podstavenite_lica_v_bylgariq", "text": "Марк Жирардели се оказа собственик на фирмата-концесионер на ски-зоната в Банско. За тези, които вярваха, че тя е притежание на безработен кипърски грък, стана още по-лесно да повярват, че вече е собственост на бивш световен шампион по ски. А за тези, които имаха съмнения по отношения на гърка, появата на шампиона едва ли е разсеяла техните подозрения. Най-изненадан сигурно е останал премиерът Бойко Борисов, който преди време убедено беше заявил, че реалният собственик е г-н Цеко Минев, който не е нито грък, нито бивш шампион в ските. Тази история, освен че сама по себе си е много интересна, дава повод да се замислим за ролята на подставените лица в българската икономика и политика. Навсякъде офшорни фирми се ползват за намаляване на данъчното бреме и за “по-дискретни” или рискови инвестиции. Но не навсякъде политици на власт прикриват собственото си богатство чрез подставени лица. Скандалът с документите от Панама разкри грозна картина в това отношение, а политици от демократични държави като Исландия бяха принудени да подадат оставка. В не толкова демократични държави пък разкритията убедиха автократите да затегнат още повече режима. Личен приятел на президента Путин например лъсна с милиардно офшорно богатство, а официалната преса в Русия интерпретира това като патриотичен акт - хитра схема за избягване на наложените от Запада санкции. А как стоят нещата в България? По-близо до Исландия ли сме - или по-скоро до Русия? Аферата „КТБ\" ни дава възможност да надникнем зад институционалната завеса. Началото можем да открием в една изтървана реплика на Ахмед Доган за “раздаването на порциите”. За кратко тя скандализира обществеността, но така и не се стигна до пълно осмисляне на проблема в нея. На пръв поглед един политически лидер просто надъхва избирателите си, като се хвали с влияние, което, според него, не е по-малко от това на една банка. По-късно стана ясно коя е банката. А Ахмед Доган, съзнателно или не, всъщност е повдигал булото над трансформацията на политическо влияние в икономическа мощ. След фалита на КТБ можем да възстановим и другите стъпки в тази трансформация: От тази гледна точка аферата „КТБ\" е всъщност афера с верига от подставени лица. Първо, политик-патрон си избира банкер-клиент, който в действителност е подставено лице на политика в икономиката. Второ, кредити се раздават на определени лица, които се явяват втори подставен ешелон. Накрая целият ресурс на банката се изнася в система от “кухи фирми” на подставени лица. Образува се сложна схема: политическият патрон не е един, а се сменя през времето. Надолу по веригата също има текучество. Някои от подставените лица набират голямо влияние и с времето стават независими актьори. Други са просто шофьори или готвачи и си остават такива. За да се разгърне такава схема, са необходими следните предпоставки: Казано по-просто: за подобна афера е нужен и политически, и медиен чадър. Подставени лица без политически и медиен чадър бързо стават неефективни. Или опасни. Свалянето на политическия чадър от КТБ начаса доведе до нейната разруха. Поуката от тази история е следната: колкото повече подставени лица има в една държава, толкова повече тя е пленена. Защото за да функционира една система от подставени лица, службите на държавата, медиите и независимите регулатори трябва да функционират не в обществен, а в нечий частен интерес. Накратко: подставените лица не са това, което са. Те са всъщност симптом на пленената държава.", "date": "2018.12.22", "title": "Ролята на подставените лица в България"}
{"url": "http://clubz.bg/77510-borisov_vecherq_s_vuchich_i_cipras", "text": "В сръбската столица започна работната вечеря на премиерите на България и Гърция - Бойко Борисов и Алексис Ципрас, и президента на Сърбия Александър Вучич, съобщи пресслужбата на българското правителство.  На работната вечеря бяха обсъдени общите проекти в сферите на транспорта, инфраструктурата и енергетиката, развитието на икономическото сътрудничество, укрепването на регионалната стабилност и подкрепата за интеграцията на държавите в региона. Министър-председателят Бойко Борисов пристигна на посещение в Белград по-рано снощи за участие в четиристранната среща на високо равнище между България, Гърция, Румъния и Сърбия, която се домакинства от сръбския президент Александър Вучич. \n\tЛидерите на 4-те балкански страни ще обсъждат общите проекти в сферите на транспорта, инфраструктурата и енергетиката, развитието на икономическото сътрудничество, укрепването на регионалната стабилност и подкрепата за интеграцията на държавите в региона. Очаква се на срещата в събота министър-председателката на Румъния Виорика Дънчила да запознае четиристранния формат с приоритетите на предстоящото румънско председателство на Съвета на ЕС, което стартира на 1 януари 2019 г. \n\tВ българската делегация в Белград е министърът на младежта и спорта Красен Кралев, който тази вечер участва в работна вечеря на министрите на спорта и ръководителите на футболните федерации на България, Гърция, Румъния и Сърбия, на която се обсъждат възможностите за сътрудничество. Утре министрите и ръководителите на футболните федерации ще имат отделна четиристранна среща, на която ще се постави въпросът за лансирането на обща кандидатура за домакинство на Световно първенство по футбол през 2030 г.", "date": "2018.12.22", "title": "Борисов вечеря с Вучич и Ципрас"}
{"url": "http://clubz.bg/77511-us_razuznavaneto_rusiq_kitaj_i_iran_sa_se_namesili_v_izborite", "text": "Директорът на Националното разузнаване на САЩ Даниъл Коутс посочва в доклад до президента Доналд Тръмп, че Русия, Китай и Иран са се опитвали да окажат влияние върху изхода на междинните избори за Конгрес в САЩ миналия месец. Според него обаче тези опити не са се отразили на функционирането на избирателната система, не са възпрепятствали самото провеждане на гласуването и не са успели да повлияят на броенето на гласовете и на крайните резултати, предаде Асошиейтед прес.  \n\tДокладът на Коутс не е предназначен за публикуване, но някои медии са успели да получат текста му. Шефът на разузнаването бе задължен с президентски указ по-рано т.г. да представя такъв доклад с оценка за чуждата намеса в американските избори до 45 дни от приключването им. \n\tВ доклада се отбелязва, че   Тези техни усилия обаче, според Коутс,    \n\tОтчетът на директора на разузнаването в момента се разглежда от министерствата на правосъдието и на вътрешната сигурност. ", "date": "2018.12.22", "title": "US разузнаването: Русия, Китай и Иран са се намесили в изборите"}
