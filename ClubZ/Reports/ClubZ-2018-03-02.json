{"url": "http://clubz.bg/64935-mej_nqma_da_priemem_kanadskiq_i_norvejkiq_model_za_es", "text": "Британската премиерка Тереза Мей увери днес, че е близо до договаряне с Европейския съюз на условията, при които ще се осъществи \"Брекзит\", предаде Ройтерс. В очаквана с огромен интерес реч тя заяви, че преходният период трябва да е ограничен във времето и не може да е постоянно решение. Санкции за Лондон, ако наруши договора за \"Брекзит\" Мей изтъкна, че иска възможно \"най-широко и най-дълбоко\" партньорство с ЕС. То трябва да покрива повече въпроси от всяко друго търговско споразумение, включително финансовите услуги. И допълни, че сега е ред на политиците изпълнят това, което народът е поискал от тях. Тереза Мей бе категорична, че Обединеното кралство няма да приеме нито канадския, нито норвежкия модел на отношения с ЕС. Идеите й обаче се отличаваха от първоначално изказаната визия. Преди Мей искаше Великобритания да не се подчинява на определени правила на ЕС, но да се придържа към друга част от тях, които я облагодетелстват. Това обаче бе окачествено от блока като илюзия. Тереза Мей обеща успешен \"Брекзит\" Тя очаква реципрочният пазарен достъп да намалее след \"Брекзит\": Мей отхвърли предложението Северна Ирландия да остане част от митническия съюз с цел гарантиране, че няма да има твърда граница с Република Ирландия след \"Брекзит\". Тя смята, че това ще разруши общия пазар във Великобритания, което е неприемливо. Британската премиерка няма да позволи излизането на страната от ЕС да съсипе напредъка по гарантирането на мира в Северна Ирландия. Тереза Мей обеща успешен \"Брекзит\"", "date": "2018.03.02", "title": "Мей: Няма да приемем канадския и норвежкия модел за ЕС"}
{"url": "http://clubz.bg/64934-kak_da_sreshtnem_svoqta_ginka_v_jivota_seminar_za_myje", "text": "След като икономическата слава на купувачката на ЧЕЗ Гинка Върбакова буквално избухна преди няколко дни, българите не спират да остроумничат. Допълнително нещата за бизнес-дамата се усложняват от факта, че ако се казваше примерно Мария Георгиева, зевзеците щяха да умрат от злоба. Но с това име всичко е точно... Гошке, честит ти АЕЦ „Козлодуй“, душа! И още за Гинка Хитът на днешния ден безспорно е разговорът на \"българо-немски\" на Бойко Борисов и неговия \"фюрер\" Ангела Меркел, след като премиерът Бабиш постави нашия в деликатна ситуация. Варненският бизнесмен и зевзек Нелко Начев се отчете с две само днес: и Лаф, в който се вплита най-добре името на чешкото ЕРП пък е, че министър Теменужка Петкова се оттеглила от поста с думите: Радосвета Василева - дъщеря на Цветан Василев, го удари на туитване на поезия: Или това: Много е добро двойното \"патриотично\" меме на журналистката Албена Ивайлова:   А весела препратка към придобилите епидемичен характер досадни искания за подкрепа на деца във фейсбук, е това: Ако все пак не сте талантливо момче, което си има подкрепа, може да се включите в някое от събитията: Мястото според шегаджиите организатори е централата на ГЕРБ, а текстът гласи: Има и такова: Там пише: \"Контрапротест в подкрепа на Гинка.     Go Ginka Плащаме със SudjuKoin Има дори мартеници със собственичката на Инерком: Има вече страница с кауза \"Приятели на Гинка\" В последните часове скорост набра инициатива: да се угасят лампите на 3 март в 19 ч за 5 мин. Тя не е шега.  ", "date": "2018.03.02", "title": "Как да срещнем своята Гинка в живота (семинар за мъже)"}
{"url": "http://clubz.bg/64930-ruskiqt_patriarh_v_sofiq_snimki", "text": "Московският и на цяла Русия патриарх Кирил е на посещение у нас по повод Трети март. Според   му, разпространена от сайта на Българската патриаршия, след пристигането на Летище София, бе отслужен молебен в Синодния параклис \"Св. цар Борис-Михаил\". Патриарх Кирил бе посрещнат от вицепрезидента Илияна Йотова, като любопитно е, че Патриарх Неофит препредаваше на фейсбук страницата си събитието на живо. Гостът бе охраняван като държавен глава, когато се отправи за среща с главата на БПЦ в Синодалната палата. Не липсваха и почитатели... След срещата с патриарх Неофит и Св. Синод е предвидена пресконференция. Ето и програмата на патриарх Кирил за предстоящите дни:", "date": "2018.03.02", "title": "Руският патриарх в София (СНИМКИ)"}
{"url": "http://clubz.bg/64919-500_te_naj_bogati_v_sveta_sa_se_razdelili_sys_128_mlrd_dolara_tazi_sedmica", "text": "Петстотинте най-богати хора в света са загубили от началото на седмицата общо 128 млрд. долара на фона на понижението на американския фондов пазар, съобщи агенция Блумбърг въз основа на данните от списъка си с милиардери, който се обновява в реално време, по информация на БТА. Най-пострадали са американските милиардери, които са изгубили 55 милиарда долара. Състоянието на шефа на инвестиционния холдинг Бъркшър хатауей (Berkshire Hathaway) Уорън Бъфет е намаляло с 3,74 милиарда долара, а на създателя на \"Фейсбук\" (Facebook) Марк Зукърбърг - с 3,72 милиарда долара. Съсобствениците на холдинга Алфабет (Alphabet), компанията майка на \"Гугъл\" (Google), Лари Пейдж и Сергей Брин, са изгубили съответно 3,1 милиарда и 3 милиарда долара. Основателят на испанската компания за облекло Индитекс (Inditex), собственик на търговската верига \"Зара\" (на испански Сара - Zara), Амансио Ортега се е лишил от 2,5 милиарда долара. Ключовите борсови индекси в САЩ се понижиха вчера след изявлението на американския президент Доналд Тръмп за въвеждането на нови мита върху вноса на стомана и алуминий, отбелязва ТАСС. Промишленият индекс \"Дау Джоунс\" потъна с 420,22 пункта или 1,7 на сто до 24 608,98 пункта. По-широкообхватният индекс \"Стандард енд Пуърс\" 500 изгуби 36,16 пункта или 1,3 на сто до 2677,67 пункта. Индексът на високотехнологичните дружества Насдак се понижи с 92,45 пункта или също 1,3 на сто до 7180,56 пункта. ", "date": "2018.03.02", "title": "500-те най-богати в света са се разделили със 128 млрд. долара тази седмица"}
{"url": "http://clubz.bg/64928-borisov_obeshta_na_severozapada_tunel_pod_petrohan_zasega_na_nivo_ideq", "text": "Тунел под прохода Петрохан и автомагистрала Видин-Ботевград обещаха днес на Северозапада премиерът Бойко Борисов и министърът на регионалното развитие и благоустройството Николай Нанков. Двамата се срещнаха с представители на региона, чийто жители повече от месец всеки уикенд излизат на протест с тези две искания. Бяха дошли граждани от Видин, Монтана и Берковица. По отношение на тунела под прохода Петрохан регионалният министър обясни, че за там в момента се извършват геоложки проучвания, а веднага след тях ще бъдат възложени и прединвестиционните проучвания По отношение на аутобана, той посочи, че идната сряда на заседание на Министерския съвет ще бъде прието решение, което да очертае времевите рамки за приключване на проекта.  Още в средата на февруари, в един от дните на протести, от Агенция \"Пътна инфраструктура\"  , че до края на 2020 г. ще бъде изградена съществена част от магистралния път между Видин и Ботевград. Строителството ще започне от най-сложните участъци Мездра - Ботевград и Видин - Ружинци. През март АПИ стартира обществената поръчка за избор на изпълнител на участъка Мездра – Ботевград  от път I-1 (E-79), с дължина 33 км. През втората половина на годината ще бъдат обявени процедурите за строителство и надзор на още 52 км - от Видин до Ружинци. Общо през 2018 г. ще стартират тръжните процедури за строителството на 85 км по пътя. Проектите ще се изпълняват със средства от републиканския бюджет. ", "date": "2018.03.02", "title": "Борисов обеща на Северозапада тунел под Петрохан, засега на ниво идея"}
{"url": "http://clubz.bg/64921-po_speshnost_patriotite_poiskaha_qsni_prava_na_kevr_da_spira_sdelki", "text": "Комисията за енергийно и водно регулиране (КЕВР) да се сдобие по спешност с правомощия да спира сделки за собствеността на фирми в енергетиката - такава промяна в закона са подготвили \"Обединените патриоти\". Пряката цел - държавата да предотврати финализирането на продажбата на ЧЕЗ на \"Инерком\" на Гинка Върбакова.  Вицепремиерът и военен министър Красимир Каракачанов дойде специално в парламента, за да одобри текстовете в Закона на енергетиката. Веднага за идеите са уведомени от ГЕРБ. Депутатът Искрен Веселинов даде подробностите: Според \"Обединените патриоти\" ако има полическа воля, то поправката може да бъде приета още идната седмица. Ако това се случи - новите правила ще важат и за сделката за ЧЕЗ, доколкото тя не е финализирана, а има само подписан предварителен договор. Между другото, в интервю пред Нова тв и Томислав Дончев сутринта се оплака от \"законов вакуум\" - че държавата няма орган   Иначе Каракачанов заяви още, че според него е право на енергийната министърка да подаде оставка, а на премиера - да й я поиска, но според него няма причина оставката да бъде приета. Темата ще се обсъжда от коалиционния съвет с ГЕРБ в началото на следващата седмица.  ", "date": "2018.03.02", "title": "По спешност: \"Патриотите\" поискаха ясни права на КЕВР да спира сделки"}
{"url": "http://clubz.bg/64922-dve_jurnalistki_obviniha_v_seks_tormoz_shefa_na_vynshnata_komisiq_v_dumata", "text": "Две руски журналистки открито обвиниха високопоставен член на Думата в опити да ги опипва и целува против волята им. Това са най-големите разкрития за секс тормоз в страната, в която открито се подиграваха на движението  , даже организираха контрапротести и се надсмиваха на политическата коректност, пише \"Гардиън\". И двете жени са обвинили Леонид Слуцки, председател на външната комисия на руския парламент, че се е опитвал да се възползва от тях, докато те искали да вземат интервю от него. 50-годишният Слуцки е депутат от националистическата Либерално-демократическа партия на Жириновски. Според свидетелството на една от журналистките, Екатерина Котрикадзе, Слуцки я заключил в кабинета си в парламента, когато тя отишла да пита дали ще ѝ даде интервю. Това се случило преди седем години. Котрикадзе разкри какво се е случило, след като някои други жени, останали анонимни, се появиха в медиите. Той отхвърли обвиненията им. \"Опитите да превърнат Слуцки в руския Харви Уайнстийн изглеждат като евтина провокация\", написа депутатът във фейсбук. В четвъртък вечер още една млада жена, Даря Зук, продуцент в московската телевизия \"Дожд\", разказа, че \"Слуцки се е опитал да я целуне насила, както и да я опипва\". Това се случило, когато той дошъл в студиото на телевизията за интервю през 2014 г. \"Сега имам само един въпрос към вас - ще отречете ли всичко това\", пита тя във видео, което беше разпространено от телевизията. В Русия имаше яростно отричане на движението за защита на правата на жените след разкритията за сексуални посегателства. Кампанията беше заклеймена като либерална конспирация. Всичко това придоби размерите на нова културна война срещу Запада. Според Слуцки обвиненията били чуждестранен заговор. През 2017 г. Думата прие закон, който декриминализира домашното насилие, като сведе наказанието за побой над съпруги или деца, при които има наранявания и кървене, но  до едва 15 дни затвор или глоба, ако са един път в годината. Преди това се полагаше максимална присъда от две години затвор. Наскоро Владислав Сурков, важен сътрудник в Кремъл, написа статия в списание, в която казва, че е разтревожен от \"матриархата\" в Европа, който ръководи значими политически проблеми като \"Брекзит\" или миграционната криза. \"Нашата родина, защитена от Бог, не е засегната толкова много от феминизма\", написа той на Св. Валентин в сп. \"Пионер\". По-рано тази седмица Владимир Жириновски нарече Ксения Собчак \"проститутка\" (или по-нецензурния ѝ синоним). Тя го заля в отговор с чаша вода. Сцената се разигра по време на тв диспут между двамата кандидати за президент.  Двете обвинения срещу Слуцки сега би трябвало да се разгледат в комисията по етика на Думата. Засега той ги приема на майтап.", "date": "2018.03.02", "title": "Две журналистки обвиниха в секс тормоз шефа на външната комисия в Думата"}
{"url": "http://clubz.bg/64923-valeri_simeonov_sdelkata_e_naglasena_no_zakonna", "text": "Сделката за ЧЕЗ - нагласена, но законна! За сложните проблеми обикновено обясненията са прости – и това се отнася за цялата „мистерия“ около придобиването на дружествата на ЧЕЗ България от доскоро непознатата г-жа Гинка Върбакова.  Нека се поставим на мястото на ЧЕЗ – искам да изляза от Източна Европа и да прехвърля бизнеса си изцяло в Западна Европа. Такава е стратегията на фирмата от десетина години.  Искам да продам бизнеса си в България, но това да не опетни името на фирмата ми, т.е. бизнесът, който ще продам, не трябва да се сгромоляса веднага след прехвърлянето. Така продавам първо „ТЕЦ Варна“ без риск за репутацията – той без друго не работеше. Трябва да продам големия си бизнес – електроразпределението и търговията с ток. Поставям си две цели – максимална цена на продажбата и второ - лоялен купувач, който няма да срине предприятието на втория месец и по този начин да опетни репутацията ми на международния енергиен пазар, с което би попречило на влизането ми в по-богати държави. Започвам търг за активите в България, на който се явяват половин дузина фирми. Някои са с тъмно минало, други са несигурни, трети изобщо не познавам: Енерго-про (чешка фирма, но тази сделка ще бъде спряна от КЗК за монопол), фирма на Ковачки (несигурен играч със спорна репутация и много задължения), фирма на Бобокови (с добра история, но непознати), и още няколко турски, индийски и други чуждестранни фирми със съмнително минало и бъдеще. И Гинка Върбакова. Собственик на няколко фотоволтаични парка от България, но със сериозни препоръки! От кого? От металургичният магнат в Чехия Зденек Земек. Металургията е свързана с огромно потребление на енергия. Няма как собствениците на ЧЕЗ да не са в близки отношения с един от най-големите си клиенти в Чехия. Все едно Валентин Златев да не познава шефовете на Лукойл, откъдето взима горивото, което продава на бензиностанциите си. Все едно Марешки да не познава Домусчиев, от когото купува част от лекарствата си. Все едно Корнелия Нинова да не познава Георги Гергов – основния спонсор на кампанията й. От историята на фирмите на Върбакова се вижда, че Зденек Земан е осигурил близо 80% от парите, необходими за фотоволтаичните паркове на \"Инерком\" преди повече от 10 години. След изграждането и пускането в експлоатация, парите са върнати коректно и дяловете на Земан са прехвърлени на Върбакова. Няма как за това време да не са си установили лични отношения на лоялност и доверие – все качества, които ЧЕЗ търсят в бъдещия си купувач. Тук идва въпросът „Откъде ще дойдат парите?“ Бизнесът на Върбакови е прекалено дребен и покрива едва около 5% от цената на сделката. Явно е нужен банков кредит от „международна банкова институция“ (което г-жа Върбакова твърди непрекъснато), която няма да отпусне кредита заради \"Инерком\", а заради ЧЕЗ. Защо ще отпусне кредит от около 300 млн. евро? В качеството си на председател на временната комисия за оценка и контрол на енергетиката на България 2015-2016 г. установих безспорни факти на „аутсорсване“ (възлагане на изпълнение на услуги и дейности на чужди фирми - чешки) от „ЧЕЗ Разпределение“ и „ЧЕЗ Електро“, с което се увеличават разходите и се скриват истинските печалби от дейността. За този и други подобни факти съм изпратил доклада на прокуратурата още през април 2016 г. Реалните финансови разчети на ЧЕЗ лесно могат да убедят всяка банка, че техните 300 млн. евро ще бъдат върнати без проблеми за 20 години дори при днешната цена на тока. Гарант за това са както споменатите добри печалби от дейността, така и евентуални скрити договорни гаранции от продавача. За да е сигурен контролът върху дружеството след неговата продажба, преди 20-ина дни за шеф на Съвета на директорите на „Инерком-България“ беше назначена г-жа Милена Стоева – един от най-високопоставените и верни на ръководството мениджъри на ЧЕЗ. Това се случва 7 дни преди ЧЕЗ да обяви избрания купувач! Да, така е – сделката е нагласена, но не е незаконна. ЧЕЗ искат да продадат дружеството си в България за много пари на човек, който няма да го съсипе – затова самите те намират човека и самите те намират парите. Въпросите остават около участието на руснака и грузинеца, ако то изобщо е реално. Искаме да знаем гинките Но не трябва да забравяме, че грузинският бизнесмен има мащабен бизнес в България, отдавна е крупен клиент на ЧЕЗ България и като нищо може да е видял в тази сделка възможност да вложи част от авоарите си у нас. Ако всичко това е така, предложението на премиера Борисов държавата да участва с дял в сделката просто ще даде допълнителна увереност и гаранция на международната банка – в което няма нищо лошо. Получаваме потвърждение и на твърденията на Върбакова, че зад сделката стои сериозна банкова институция, че тя е крайният собственик на фирмата и че не познава никакви политици с изключение на министър Петкова (за какво й е, след като познава ръководството на ЧЕЗ?!). Дали няма да излезе, че Върбакова не лъже, но скрива част от информацията за нагласената от самите ЧЕЗ сделка и банката-кредитор? Все пак, да не забравяме, че това е търговска тайна и че Върбакова можеше да откаже да бъде подлагана на разпит. Семейство Върбакови ще получава достатъчен дивидент за собствеността си, многократно по-голям от приходите от досегашния им бизнес. Така че и техният интерес е гарантиран. Разпалената от БСП медийна истерия всъщност само допринесе за допълнително объркване, паника и затрудни адекватната реакция на българската държава в тази сложна ситуация. \n\tИ за да не стане като с декларацията на  по никакъв начин Рекапитулация: Върбакови – доволни Банката – доволна Клиентите на тази цена на тока - доволни ЧЕЗ – доволен При получаване на дялове – и държавата доволна Корнелия – недоволна.  ", "date": "2018.03.02", "title": "Валери Симеонов: Сделката е нагласена, но законна"}
{"url": "http://clubz.bg/64933-polsha_izchisli_iska_850_miliarda_reparacii_ot_germaniq", "text": "Германия може да дължи на Полша   за нанесени вреди през Втората световна война, заяви днес полски депутат от управляващата партия \"Право и справедливост\", съобщиха Асошиейтед прес и Ройтерс.  Той каза, че репарациите може да достигнат 850 милиарда долара, но тази сума може да бъде преразгледана, след като по-късно тази година се направят нови изчисления.  Германия е убила 6 милиона полски граждани по време на почти шестгодишната окупация на Полша. Миналата година полската управляваща партия \"Право и справедливост\" заяви, че Полша заслужава обезщетение за своите загуби и сформира екип под ръководството на Муларчик, който да установи каква е дължимата сума. Германия многократно е заявявала, че няма правно основание за полските искания за репарации. Полша иска репарации и от Русия, а Москва и Атина също се надяват на обезщетения от Берлин.", "date": "2018.03.02", "title": "Полша изчисли: иска $ 850 милиарда репарации от Германия"}
{"url": "http://clubz.bg/64920-eksploziq_i_strelbi_kraj_poslanik_do_kaban_v_burkina_faso", "text": "Експлозия разтърси щаба на армията в столицата на Буркина Фасо Уагадугу, а близо до френското посолство е имало престрелка, съобщава Ройтерс. Убити са най-малко двама полицаи. Посланик на Франция в африканската страна е Ксавие Лапер дьо Кабан, който се прочу с критиките си срещу съдебната система у нас по време на тригодишния си мандат. Той и съпругата му, която е българка, са били в дома си и не са пострадали. На мястото е пристигнал френски контингент, твърдят местни източници. В туитър Дьо Кабан написа:   Свидетели разказват пред \"Франс прес\", че са видели въоръжени мъже да излизат от кола. Те са открили огън по минувачите, а след това са се отправили към френското посолство, съобщава \"Евронюз\". Нападнат е също Френския културен институт в Уагадугу. Снимки от мястото на атаката показват облак черен дим над щаба на армията. Все още не е ясно кой стои зад атаката. Очевидци твърдят пред Би Би Си, че нападателите са викали \"Аллах Акбар\" докато са стреляли по хората. Властите отцепват района, а американското посолство в града посъветва хората да не излизат от домовете си. През последните години в столицата на западноафриканската страна няколко пъти бяха извършени джихадистки атаки на места, посещавани от западни граждани. Ислямистите извършват нападения срещу държавни институции и силите за сигурност в северната част на Буркина Фасо, която граничи с нестабилно Мали.", "date": "2018.03.02", "title": "Експлозия и стрелби край посланик Дьо Кабан в Буркина Фасо"}
{"url": "http://clubz.bg/64925-plamen_markov_cska_se_zavryshta_v_avtentichniq_si_vid", "text": "Тоза заяви спортният директор на ЦСКА-София Пламен Марков на пресконференция, дадена заедно с адвокат Първан Първанов, който водеше защитата на \"червените\" в Арбитражния спортен съд в Лозана (КАС) за връщането на клуба в евротурнирите. ЦСКА-София може да играе в Европа от лятото! Както е известно, в сряда УЕФА оповести, че от лятото ЦСКА-София отново може да играе в Шампионската лига или Лига Европа, стига да се класира по спортен път. Така бе отменено решението от миналата година със забрана до 2019-а. Адвокат Първанов: ЦСКА дава на кредиторите си най-високото обезщетение в историята Първанов призна за намеса на президента на БФС Борислав Михайлов за положителната развръзка. Той изтъкна, че УЕФА няма роля по отношение на казуса с историята на ЦСКА. Нарече   информацията на официалния сайт на организацията, свързваща ЦСКА-София с \"Литекс\". Също така - УЕФА няма отношение по автентичността на \"червения\" клуб, историята и титлите му. Първанов допълни, че решението е окончателно и дори да има жалби от съперници на “червените”, каквито спекулации се появиха, те ще бъдат неуспешни: Тук Първанов изтъкна роля на Борислав Михайлов, който освен шеф на БФС, е член на изпълкома на УЕФА: Той допълни следното: Последва интересно предположение от страна на Първанов защо УЕФА е променила решението си: След което адвокат Първанов обясни своята гледна точка за един от най-големите казуси, за които спорят запалянковците в България - историята на ЦСКА. В последните дни се разгоряха дискусии за това как УЕФА приема ЦСКА-София, предвид информацията за клуба в различни ранглисти на официалния си сайт.  След което Първан Първанов опроверга още нещо - терминът “нов клуб” по отношение на ЦСКА-София в спора с УЕФА: Първанов няколко пъти изясни подробно, че УЕФА не може да се произнася по автентичността на даден клуб, нито по неговата история, титли и т.н. Още нещо - тези неща, както и правоприемството, не са залегнали в българското законодателство. В ранглиста на УЕФА има два отбора ЦСКА. Кой кой е? Последва изключително важно допълнение: А кои са критериите за идентичност? Адвокат Първанов: ЦСКА дава на кредиторите си най-високото обезщетение в историята В ранглиста на УЕФА има два отбора ЦСКА. Кой кой е?", "date": "2018.03.02", "title": "Пламен Марков: ЦСКА се завръща в автентичния си вид"}
{"url": "http://clubz.bg/64916-kabinetyt_sys_srok_do_lqtoto_da_reshi_kakvo_pravim_s_aec_belene", "text": "До 30 юни тази година правителството трябва да изготви \"пътна карта\" за възможностите за реализацията на проекта АЕЦ \"Белене\" - дали изобщо ще се строи и ако да - как, дали ще се продаде вече закупеното оборудване и пр. Това решиха днес депутатите с пълно единодушие при гласуването на насрочени, после отменени и накрая пак насрочени парламентарни разисквания по питане на депутати от БСП. \"Драмата\" бе в това дали енергийният министър в оставка Теменужка Петкова ще дойде в пленарна зала, след като се оказа, че е взела отпуск в този ден поради лични дела. Петкова все пак дойде и разискванията се състояха като последна точка от дневния ред. Очаквано от БСП и ГЕРБ демонстрираха пълно единодушие по темата и реално дебат нямаше. \"Прекрасно решение\" за АЕЦ \"Белене\": да се строи от балканските държави Преди десетина дни от БСП предложиха проект на  , според което се възлага на министъра на енергетиката в срок от един месец да отдели активите от пасивите на АЕЦ-а в отделна проектна компания, както и да предложи на парламента \"пътна карта\", съдържаща конкретни действия и срокове за окончателно решение по проекта. Днес в последния момент свое  внесе и ГЕРБ. Идеята му преповтаря по същество тази на левицата, разликата е само в предложения срок за \"произнасяне\" на правителството - вместо 1 месец - 5 месеца. Впоследствие председателят на парламентарната комисия по енергетика Делян Добрев (ГЕРБ) предложи фиксираната дата 30 юни 2018 г. Той обаче даде на правителството и някои \"насоки\" под формата на \"надежди\" - пътната карта, която кабинетът предложи, да не включва държавни гаранции, финансови ангажименти на държавата, без да се миксира цената и изобщо \". \"Държавата до момента е дала достатъчно - към този момент над 3 милиарда лева - имаме площадка и оборудване\", посочи Добрев. Иван Костов: Докладът на БАН за \"Белене\" - недопустими спекулации Атанас Костадинов (БСП) пък защити реализацията на проекта, цитирайки данни за човешкото въздействие върху климата и нуждата от екологична енергетика. Колегата му Таско Ерменков подкрепи идеята за спешно създаване на пътна карта с това, че \"Белене\" за 37 години е преживял 3 първи копки, 2 спирания и 2 рестарта. Въпреки че от ДПС подкрепиха проекторешенията, обърнаха внимание, че работата не трябва да се върши на парче и ако има някаква пътна карта, то тя трябва да е цялостна стратегия за развитието на енергийния сектор у нас. И попита  наложен в първия мандат на Бойко Борисов. Попита и къде е мястото на въглеводородната енергетика, ако ще говорим за екологична енергия. Очаквано подкрепа за решението изразиха Обединени патриоти и също толкова очаквано атакуваха ДПС заради позицията му. Теменужка Петкова: Ще търсим инвеститор за АЕЦ \"Белене\" Иван Костов: Докладът на БАН за \"Белене\" - недопустими спекулации Теменужка Петкова: Ще търсим инвеститор за АЕЦ \"Белене\"", "date": "2018.03.02", "title": "Кабинетът със срок до лятото да реши какво правим с АЕЦ \"Белене\""}
{"url": "http://clubz.bg/64914-taka_se_vryshtat_komunistite", "text": "Седмица след като България заживя със сагата “Гинка Върбакова купува ЧЕЗ”, изследване на “Галъп интернешънъл” показа, че 75% от хората подкрепят идеята държавата да изкупи обратно най-голямото електроразпределително предприятие. Докато тези данни пътуваха към медиите, премиерът Бойко Борисов покани при себе си г-жа Върбакова, обявена за купувач на активите на ЧЕЗ в България, и поиска правителството също да се включи в сделката. Върбакова се съгласи, а час по-късно лидерката на БСП Корнелия Нинова обяви, че партията ѝ започва национална подписка за спиране на сделката. Три дни по-рано бе призовала правителството да събере 320 милиона евро (коментираната цена на сделката) и да изкупи енергото вместо фирмата на г-жа Върбакова. Други политици се надпреварват с идеи за извънредно законодателство, което да пасне на моментните им желания. Топ 10 причини държавата да не придобива дял в ЧЕЗ-България Картината е особена - в държава, която официално е призната за функционираща пазарна икономика, най-големите политически сили говорят за национализация, а преобладаваща част от обществото симпатизира на идеите им. Нещата напълно логично стигнаха дотук. Политическата намеса, очевидно неработещите регулатори, склонността към извънредно законодателство и толерирането на всякакви непрозрачни и анонимни схеми направиха образа на частната икономика твърде непривлекателен. Богатство и мошеничество станаха синоними - както успех и политическа протекция, бизнес и далавера, печалба и кражба. След като в очите на хората пазарната икономика изглежда така, логично беше да поискат от другото. А това добре познато друго е държавна икономика по комунистически образец. Различното този път е, че подкрепа за национализацията идва не само от представителите на левия политически спектър. БСП е сравнително последователна в тази посока, поне на думи. Иначе точно социалистическото правителство започна първата голяма програма за раздържавяване под името „масова приватизация“, а на партийната лидерка често се припомня, че самата тя е приватизирала „Техноимпекс“. На думи обаче социалистите винаги са подкрепяли силното държавно участие в икономиката. През годините „Атака“ отиваше дори още по-далеч - Волен Сидеров призоваваше за национализация и запазване на държавния монопол в енергетиката, златодобива, военната промишленост, а на моменти споменаваше дори мобилните оператори. Другият коалиционен партньор на ГЕРБ - ВМРО - също залита наляво: лидерът на партията Красимир Каракачанов обяснява в прав текст как държавата може да променя закони в движение, за да се намесва в конкретни сделки. Щеше да бъде бездарно, ако не беше трагично Най-объркващите сигнали идват от голямата управляваща партия - ГЕРБ, която носи етикета „дясноцентристка“ и е горд член на Европейската народна партия. Реакцията на Бойко Борисов по сделката за ЧЕЗ започна от почти либертариански позиции - частни фирми са, не можем да се месим. Отхвърли предложението на БСП за одържавяване и обясни защо: „Преди години имаше режим на тока... Това ще се случи отново, ако одържавим електроразпределителните дружества“. Три дни по-късно премиерът заложи на институциите - „ако трябва да се проверяват пари, произход\". Сделката бе оценена като крайно неприемлива, а Борисов обясни възмутено как в схемата вижда „руско-грузински офшорки, руски банки, български, и то от тези, които са имали проблеми\". Още два дни по-късно споменатите офшорки вече престанаха да са проблем и държавата реши да влезе в сделката, придобивайки 34%. Шеговитият коментар може да звучи така: по този начин рискът от режим на тока е три пъти по-малък, отколкото при изцяло държавно енерго. По-сериозният коментар е, че в тази история нищо не е наред. В една функционираща пазарна икономика, която разчита на върховенството на правото и е регулирана от ясни правила и безпристрастни институции, нещата можеха да изглеждат различно. Сделката е подготвяна почти година, а българската държава е имала достатъчно информация - поне разузнаването, въпреки че щеше да бъде по-добре енергийният регулатор също да се интересува. Изводът, че законът към момента не дава достатъчно правомощия на регулатора да се намеси при съмнения в купувача и произхода на парите му, можеше да бъде направен много по-рано. Много по-рано можеха да се случат и евентуални необходими промени в законодателството. Ако сделката е за спиране, управляващите са имали достатъчно време да обсъдят как да стане това. Сега държавата се държи хаотично и реагира панически: Ами какво да направим!? Сигналът навън е очевиден и бе посочен многократно в последните дни: никоя голяма фирма не иска да си има взимане-даване с тази среда. Сигналът навътре е не по-малко тревожен: българите видяха нагледно, че не могат да разчитат на предвидимост и че в края на краищата винаги трябва да стигнат до кабинета на премиера. Преди това видяха как държавни институции бяха използвани в една бизнес война - случая „Дунарит“. Още по-преди видяха как институциите си затварят очите пред нарушенията на една банка, след това помагат за събарянето ѝ, а накрая съдействат за разграбването на плячката. Темата за върховенството на закона и реформа на правосъдието напълно изпадна от дневния ред. И е напълно логично много хора да се запитат: Това ли ви е пазарната икономика? И понеже не са виждали другата - с работещи закони и институции, много лесно стигат до извода: А, не, мерси. Райско време за популизма. Политиците добре знаят, че колкото по-голямо е държавното участие в енергетиката, толкова повече поръчки могат да бъдат отклонявани към „наши“ фирми. И толкова повече работни места ще има за партийната номенклатура. А в парламента засега няма нито един, който да се изправи и да попита: Не ни ли стигат „Топлофикация“ и БДЖ? . Щеше да бъде бездарно, ако не беше трагично", "date": "2018.03.02", "title": "Така се връщат комунистите"}
{"url": "http://clubz.bg/64936-advokat_pyrvanov_cska_dava_na_kreditorite_si_naj_visokoto_obezshtetenie_v_istoriqta", "text": "ЦСКА-София ще плати 8-те милиона лева по търга за емблемата на ПФК ЦСКА АД, когато това стане възможно, в момента още текат съдебни процедури, обяви адвокат Първан Първанов, който днес даде пространна пресконференция, след като УЕФА отмени решението си \"червените\" да не играят в Европа до 2019 г. ЦСКА-София може да играе в Европа от лятото! Първанов водеше делото на клуба в Арбитражния спортен съд (КАС), а днес отговори и на други въпроси, които касаят ЦСКА, не само за делото с УЕФА - емблемата, превоприемството, защо в сайта на УЕФА ЦСКА-София е свързан с историята на \"Литекс\", има ли взаимовръзки между тези неща и т.н. и т.н. Преди три дни стана ясно, че плащането за емблемата и активите на клуба от страна на запалянковската фракция \"Ред Енимълс\" (която спечели наддаването) се отлага за неопределен срок. Софийският апелативен съд постанови, че служителят на клуба Атанас Борносузов (работи в детско-юношеската школа на ЦСКА-София) може да обжалва отредената му сума пред ВКС, след като САС я е отхвърлил. ЦСКА-София водеше две дела срещу УЕФА в КАС - за изключение от 3-годишното правило за участие в евротурнирите и за пропуснате ползи и нанесени вреди. Вторият иск ще бъде оттеглен, обясни адвокатът: И направи интересно разкритие по отношение на размера на обезщетението: Всичко останало от пресконференцията на Пламен Марков и Първан Първанов, можете да видите в линка по-долу: Пламен Марков: ЦСКА се завръща в автентичния си вид Пламен Марков: ЦСКА се завръща в автентичния си вид", "date": "2018.03.02", "title": "Адвокат Първанов: ЦСКА дава на кредиторите си най-високото обезщетение в историята"}
{"url": "http://clubz.bg/64918-osem_turski_vojnici_sa_ubiti_pri_sblysyci_s_kyurdite_v_afrin", "text": "Осем турски войници са загинали в сражения в Африн в Северна Сирия, съобщии турската армия, цитирана от Би Би Си. Ранени са 13 души, някои от тях са в критично състояние. Това е един от най-кървавите дни за турските въоръжени сили, откакто започна офанзивата срещу северозападния сирийски район преди месец и половина. Според местни медии, цитирани от британския в. \"Телеграф\", кюрдските войници са използвали тунели, за да изненадат турските специални части в засада. Хеликоптер, изпратен като подкрепление, е бил подложен на обстрел от кюрдските Отряди за народна самозащита (ОНС), които контролират Африн. Съюзници на Асад влязоха в Африн в помощ на кюрдите Инцидентът с военните става на фона на , за която Анкара се готви според турски медии. Сирийски проправителствени сили влязоха в Африн, за да помогнат на кюрдските бойци да отблъснат офанзивата на Анкара. Пристигането им увеличи риска от по-голяма ескалация на северния фронт в Сирия, където се сражават правителствената армия, съюзените с нея проирански милиции, кюрдските сили, бунтовниците, турските войски, както и руските и американските сили. Анкара започна атаката си през януари, за да прогони сирийските кюрдски Отряди за народна самозащита (ОНС), които смята за заплаха за своята сигурност по границата и за сходни с действащата на турска територия Кюрдска работническа партия (ПКК). САЩ обаче смятат ОНС за съюзници в борбата с терористичната организация \"Ислямска държава\" на терен. Ердоган: Ще обсадим Африн до дни Днес Съветът на ООН по човешките права ще заседава по ситуацията в сирийския анклав Източна Гута. По данни на ООН хиляди хора са загинали в контролирания от бунтовниците регион откакто правителствените сили започнаха бомбардировки на 18 февруари. Около 393 хиляди цивилни са в капан в района и са изправени пред липса на храна и лекарства. Срещата, поискана от Великобритания, ще се проведе в Женева по-късно днес. Проекторезолюцията, видяна от Ройтерс, категорично осъжда \" На 24 февруари Съветът за сигурност на ООН прие резолюция за временно прекратяване на огъня в Сирия. Тя беше подкрепена от руския президент Владимир Путин. Резолюцията призовава за 30-дневно примирие в Сирия най-вече за да се позволи достигането на хуманитарна помощ в държания от опозицията анклав Източна Гута и да се позволи евакуация на мирното население. Ердоган: Ще обсадим Африн до дни", "date": "2018.03.02", "title": "Осем турски войници са убити при сблъсъци с кюрдите в Африн"}
{"url": "http://clubz.bg/64924-kompanii_ot_16_dyrjavi_predlagat_resheniq_za_energiqta_otpadycite_i_gradovete", "text": "Иновативни, рентабилни, екологични –  така могат да се обобщят  решенията, които водещи компании от 16 държави ще популяризират на изложенията и конференциите  ,   и  . Събитието ще се проведе от 27 до  29 март в зала 5, ИЕЦ, София, а организатор е Виа Експо. Всеки бизнес, община, селско стопанство, дом се нуждае от решения за автономно производство и спестяване на енергия, превръщането на отпадъците в ресурс, за сигурна и комфортна градска среда: сгради, транспорт, администрация. Вече 14 години този форум успешно представя пазарно достъпни технологии, възможности за стартиране на нови делови партньорства и за инвестиции в качествено оборудване. Основните акценти от изложенията в аванс са: Посетителите имат възможност да улеснят своя контакт с участниците, като се регистрират на viaexpo.com/bg/login и предварително си уредят среща с тях чрез Виртуалната изложба. Теми с практическа насоченост в конференциите:", "date": "2018.03.02", "title": "Компании от 16 държави предлагат решения за енергията, отпадъците и градовете"}
{"url": "http://clubz.bg/64892-iz_etichen_kodeks_na_socialista_pluralizym_samo_v_partiqta_konfidencialno", "text": "Това са част от текстовете в проект на Етичен кодекс за членовете на партията. Документът, с който Клуб Z разполага, последно е редактиран на 12 февруари, но по него се работи от ноември 2017 г. Като негов автор в момента е посочена Общопартийната контролна комисия на БСП - един от органите на партията. Въпросният проект на кодекс на социалиста се очаква да бъде разгледан на някое от следващите заседания на Националния съвет на БСП. За написването на партиен етичен кодекс се говори от миналата година, но до момента няма информация такъв да е бил обсъждан на официален форум на социалистите.  , пише в преамбюла. Сред задълженията на социалиста изрично най-отпред е посочето, че трябва да утвърждават с личното си поведение законността и хуманизма в обществото, да се борят срещу проявите на фашизъм, екстремизъм, реваншизъм, ксенофобия и расизъм и да допринасят за изграждане на демократично общество в страната. Това го пише и в партийния устав. За прилагане на разпоредбите ще бди Общопартийната контролна комисия. За нея ще са и правомощията да \"прави оценки за спазване на Кодекса по молба на колективни партийни органи\", както и да \"следи за действия и/или бездействия на членовете на БСП, които уронват престижа на партията\", ако проектът някога се превърне в официален партиен документ.  Освен \"общи правила\" за етично поведение, откъдето са цитираните текстове, проектът на кодекс урежда и изисквания членовете на Националния съвет на БСП, както и кандидатите на партията за публични длъжности, предварително да декларират пред партията имуществото си, както и конфликт на интереси, свързан с партийната дейност. Кандидатите на БСП за постове като президент, вицепрезидент, премиер, министър, член на ръководството на Народното събрание, депутат, евродепута - имуществото ще се декларира в 7-дневен срок и за това ще се води специален регистър към Националния съвет на БСП, пише в проекта. За кандидати в местната власт регистрите ще са в партийните органи по региони.  Висшите партийци ще обявяват имоти и при встъпване, и при напускане на даден пост - досущ като при правилата, които важат в националното законодателство за политически лица и чиновници в администрациите. Декларациите освен това ще бъдат публични - в страницата на левицата в интернет.  В проекта на етичния кодекс на социалиста е предвидено и подаване на оставки от публичен пост при избор на съответния социалист на ръководен пост в партията. Такива правила вече има в устава, които се и прилагат. Например Кирил Добрев предпочете да е в Изпълнителното бюро на БСП, вместо да остане депутат и затова напусна Народното събрание.  Ще важи и обратното - висш партиен функционер ще се освобождава, ако бъде избран и заеме публична дръжност.  , се казва още в неофициалния към момента документ. Самият документ и след приемането си от БСП ще е отворен за редакции при необходимост. Ако бъде приет, той ще стане и публичен. ", "date": "2018.03.02", "title": "Из Етичен кодекс на социалиста: плурализъм - само в партията. Конфиденциално"}
{"url": "http://clubz.bg/64903-puchdemon_se_otkaza_da_stava_premier_na_katalunq", "text": "Бившият каталунски премиер Карлес Пучдемон се отказва да се бори за нов мандат, предаде Ройтерс. Така той нанесе сериозен удар по движението за отцепване на испанската автономна област, което сам оглавяваше. Пучдемон се превърна в основна фигура на тези стремежи, кулминирали в едностранното обявяване на независимост от парламента на Каталуня на 27 октомври 2017 г. Веднага след това той и правителството му бяха уволнени от испанския премиер Мариано Рахой. А Пучдемон отиде в доброволно изгнание в Белгия. Пучдемон призна - край на независима Каталуня. Жертват го (ВИДЕО) На предсрочните регионални избори в Каталуня през декември трите сепаратистки партии, взети заедно, спечелиха абсолютно мнозинство. Пучдемон започна кампания за възстановяването му на премиерския пост. Негови поддръжници твърдят, че той може да управлява от дистанция. Сега политикът обяви, че временно оттегля кандидатурата си. И изтъкна, че решението му   Низвергнатият политик направи изявление чрез видеозапис, който бе разпространен в социалните мрежи. Пучдемон заяви, че партията му \"Задно за Каталуня\" ще предложи като алтернативен кандидат за премиер друг сепаратист -  , който в момента е в ареста в Мадрид по обвинение в бунт срещу държавата. Пучдемон пак премиер = Каталуня без автономия През последните 4 месеца Каталуня се управлява пряко от Мадрид. Рахой задейства член 155, който отне временно автономията на областта. В Испания и за Пучдемон има прокурорско обвинение в противодържавна дейност и бунт и най-вероятно ще бъде арестуван, ако се завърне в страната. Както правителството в Мадрид, така и юристите на регионалния парламент в Барселона отхвърлиха искането му да управлява от Брюксел. Номинирането на Жорди Санчес вероятно също ще бъде изпълнено с трудности предвид факта, че той е в ареста. След оттеглянето на Пучдемон Рахой заяви, че за лидер на Каталуня  От кабинета на испанския премиер допълниха, че автономната област има нужда колкото се може по-скоро от лидер,  Същеременно Пучемон съобщи, че адвокати са подали жалба от негово име до Съвета за човешки права на ООН за нарушаване на правото на самоопределение. Жорди Санчес е лидер на сепаратистката организация  . Той бе арестуван на 17 октомври 2017 г. заедно с адаша си Жорди Куишар, оглавяващ движението \"Оминум културал\". Според прокуратурата двамата съименници изиграли ключова роля в планирането и подготовката на референдума за независимост на Каталуня на 1 октомври 2017 г., обявен за незаконен от испанското правосъдие. Санчес и Куишар са обвинени в противодържавна дейност. На 20 септември 2017 г. те свикали и насърчили протестиращи, които в продължение на няколко часа попречили на служители на националната полиция да обискират офиси на каталунското регионално правителство в Барселона. Пучдемон пак премиер = Каталуня без автономия", "date": "2018.03.02", "title": "Пучдемон се отказа да става премиер на Каталуня"}
{"url": "http://clubz.bg/64909-italianski_mafiotski_klanove_sa_kato_u_doma_si_v_bylgariq_i_rumyniq", "text": "Поради течащо следствие Гратери обаче отказва да коментира кой стои зад убийството на словашкия журналист Ян Куциак. Детайли по случая не са известни и на Франческо Форджоне, който през 2008 г. като шеф на комисията “Антимафия” в парламента в Рим за пръв път представи доклад за международната експанзия на Ндрангетата и впоследствие написа книга “Износ на мафия”: Заради разкритията си Форджоне, самият той калабриец, дълго време беше под полицейска охрана и е наясно с опасността, произтичаща от вероятно най-мощната престъпна организация в света. Удар: 169 мафиоти задържани в Италия и Германия Италианските мафиотски кланове отдавна са като у дома си в държави от Източна Европа, преди всичко в Румъния и България, твърди Форджоне. Интересите на мафията там били същите, както навсякъде по света – трупане на суми чрез пране на пари, инвестиции, финансови транзакции, нелегална търговия от всякакъв вид. Най-простият метод за пране на пари в Европа от търговията с наркотици и оръжия са огромни вложения при сделки с недвижими имоти или на борсата. В случая с Румъния ставало дума за интереси на мафиотския клан Камора.  Според Форджоне сега и структурните еврофондове възбуждат апетита в държавите от южния фланг на Европа. С огромното си състояние за Ндрангетата било проста игра да купува политици: Според Форджоне най-вероятно престъпният гешефт в Източна Европа се направлява от Германия, където от десетилетия са се загнездили мафиотски кланове. Това е станало с пристигането на гастарбайтери и дълго време е било незабелязвано поради факта, че вниманието се е насочвало към по-голям проблем – руската мафия. От територията на Германия Ндрангетата е направлявала внос на наркотици през стратегическите пристанища Ратердам и Антверпен. Форджоне предполага, че превземането на Изтока от територията на Германия е започнало след падането на Берлинската стена. Според подслушан телефонен разговор на 9 ноември 1989 г. мафиотски бос разпорежда: Че мафията разширява бизнеса си на изток, показва възвръщането на търговията с наркотици и оръжия в България, Румъния, Албания и Черна гора. Държавите от Източна Европа, също и членки на Европейския съюз, предлагат сигурен терен за нелегални сделки, тъй като законодателството,  следствените действия и сътрудничествто в борбата срещу организираната престъпност не са на нивото на Италия и държавите от Запада.", "date": "2018.03.02", "title": "Италиански мафиотски кланове са като у дома си в България и Румъния"}
{"url": "http://clubz.bg/64910-mediite_v_chehiq_chez_predizvika_politicheska_burq_v_bylgariq", "text": "Темата за продажбата на бизнеса на ЧЕЗ в България продължава да е водеща за медиите в Чехия. Това съобщава БТА Обществеността в България следи с напрежение развитието на ситуацията около продажбата на българския бизнес на ЧЕЗ, която се променя всеки ден, пише днес пражкият  . Вестникът припомня на читателите си, че става дума за доставката на електроенергия за три милиона потребители, която трябва да бъде извършвана от неизвестната и неясно финансираната българска фирма \"Инерком\". Топ 10 причини държавата да не придобива дял в ЧЕЗ-България \"Това е ужасен маскарад\", обявяват български журналисти, които следят как постепенно чешката енергийна компания завладява политическата сцена в България, пише изданието. \"Лидове новини\" съобщава, че Бойко Борисов е обявил вчера публично намерението на държавата да поеме контролен пакет от дяловете в \"ЧЕЗ-България\", които ЧЕЗ ще продаде на \"Инерком\". По данни на \"Лидове новини\" българският премиер е споменал за това намерение пред чешкия си колега (в оставка) Андрей Бабиш по телефона още в сряда вечерта. В хода на общо петте телефонни разговора между двамата премиери Бабиш бил казал, че най-многото, което може да направи неговото правителство, е да съдейства за организирането на среща между държавната ЧЕЗ и \"Инерком\" с участието на българския кабинет.  Остава   пита пражкият вестник. Чешката и българската страна са имали още преди няколко седмици информация за собствениците на \"Инерком\" и за начините за финансиране на важната сделка, но не са се намесили преди подписването на договора за продажба.  Друг чешки вестник - деловият  също изтъква факта, че в ситуацията около продажбата на дъщерната фирма на ЧЕЗ в България отново е настъпила промяна. Премиерът Борисов обяви вчера, че държавата може да изкупи дялове от електроразпределителното дружество - възможност, която досега той отхвърляше.  \"Имаме подписан договор, но ще видим какво ще ни предложи \"Инерком\", цитира вестникът Ладислав Кржиж, говорител на ЧЕЗ. При подписването на договора за покупко-продажба в петък българската компания е внесла в банка пет милиона евро (127 млн. чешки крони) невъзвръщаем депозит като гаранция, че ще плати договорената цена. Засега не е ясно какъв дял от бизнеса на \"ЧЕЗ-България\" иска да купи правителството в София, пише \"Хосподаржске новини\". Фирмата на Гинка Върбакова е платила 5 млн. евро гаранция за ЧЕЗ Бизнес изданието подчертава, че след подписването на договора преди седмица се е разразила политическа буря в България, като Борисов казал, че възприема всичко това като атака срещу себе си и своето правителство.  Чешкият таблоид  извежда в заглавие: \"Бойко Борисов се страхува, а Бабиш е в шок\" и констатира, че чешка държавна компания е станала \"двигател\" на българската политика. Фирмата на Гинка Върбакова е платила 5 млн. евро гаранция за ЧЕЗ", "date": "2018.03.02", "title": "Медиите в Чехия: ЧЕЗ предизвика политическа буря в България"}
{"url": "http://clubz.bg/64911-antonio_taqni_shte_se_bori_za_premierskiq_post_v_italiq", "text": "Председателят на Европейския парламент Антонио Таяни ще се яви на изборите на 4 март като кандидат за премиер на партията на Силвио Берлускони   съобщи Ройтерс. 81-годишният Берлускони четири пъти беше премиер на Италия, но му е забранено да заема публични постове до 2019 г. заради осъдителна присъда от 2013 г. за данъчни измами. Във вторник той обяви, че Таяни, един от съучредителите на \"Напред, Италия\" през далечната 1994 г., е неговият предпочитан кандидат за премиер на парламентарните избори, но уточни, че председателят на ЕП все още не е приел предложението му. Вчера Таяни реагира в Туитър, изразявайки благодарност към Берлускони за \"неговия жест на голямо уважение\". Снощи след изява в един от телевизионните си канали Берлускони изрази задоволство от решението на съпартиеца си. 66-годишният Таяни е един от най-доверените хора на милиардера и тв магнат, като беше до него, когато дългогодишният политически лидер, забъркан в сексскандали, през 2011 г. беше принуден да подаде оставка от премиерския пост в разгара на дълговата криза. Парламентът цял, Таяни сит. Не и демокрацията обаче Днес е последният ден от предизборната кампания преди изборите в неделя. В повечето социологически проучвания   за спечелването им. Прогнозите са обаче, че тя няма да има достатъчно проценти, за да формира мнозинство. Сред коалиционните партньори на Берлускони са противопоставящата се на имиграцията партия  и националистите от формацията  Тези политически сили се договориха, че ако блокът им спечели пълно мнозинство на изборите, партията с най-голям резултат измежду тях може да излъчи следващия премиер. Според проучванията \"Напред, Италия\" запазва лека преднина пред \"Лигата\". Крайният избор за новия премиер обаче ще направи президентът Серджо Матарела. През 1994 г. Таяни за пръв път беше избран в ЕП и по-голямата част от политическата му кариера премина в европейските институции. През януари 2017 г. той стана председател на парламента, след като предшественикът му Мартин Шулц се оттегли, за да се върне в германската политика. Проевропейското реноме на Таяни означава, че той няма да бъде радушно приет от нито един от коалиционните партньори, които са евроскептично настроени, припомня БТА.", "date": "2018.03.02", "title": "Антонио Таяни ще се бори за премиерския пост в Италия"}
{"url": "http://clubz.bg/64912-bsp_za_kulminaciqta_na_toplite_otnosheniq_mejdu_bylgariq_i_rusiq", "text": "Руско-турската война беше кулминация на топлите отношения между България и Русия. Това заяви депутатът от БСП Александър Симов в декларация от парламентарната трибуна по повод 140 години от Освобождението на България, които се навършват утре. Според него добрите отношения с Русия не са въпрос \"просто на спомени и романтика, а на реален национален интерес\". Симов каза, че страната ни трябва да е мост за добрите отношения между Русия и Европа. Той призова България да работи за отпадане на санкциите срещу Русия. Когато изброи на кого трябва да отдадем почит на 3 март, бившият журналист сложи на първо място българските опълченци. След тях посочи  В декларация по същия повод депутатът от ГЕРБ Галя Захариева  изтъкна, че 3 март е празник на нашия дух като нация, на отговорността към историята ни и възпитанието на новите поколения. И допълни, че \"святото дело на Ботев, Левски, Вазов и на много знайни и незнайни герои, е част от нас и от паметта ни\". Захариева изтъкна, че 3 март е началото на свободата ни, която е най-висша ценност.", "date": "2018.03.02", "title": "БСП за кулминацията на топлите отношения между България и Русия"}
{"url": "http://clubz.bg/64908-pitat_konpi_zashto_osvobodi_23_mln_na_podsydima", "text": "Антикорупционният фонд сезира прокуратурата за проверка на фактите и обстоятелствата около  и вдигнат запор над активи на обявената за общодържавно издирване финландска гражданка от руски произход Елизабет Елена вон Месинг. Между освободените активи са 23 млн. лв. в банкови сметки, дружествени дялове и недвижим имот. Така от две години осъдената на първа инстанция за пране на 1,5 милиарда лева финландска гражданка от руски произход разполага с всичките си активи и има сериозни съмнения, че те са изнесени от страната.  започна след получаване в края на миналата година на сигнал с копие на документ с решение на КОНПИ и медийни публикации по темата. За да установи истинността на документа, от правния екип на фонда поискаха по ЗДОИ информация от комисията. След получен отказ е заведено дело, първото заседание по което е насрочено по-късно този месец. През септември 2017 г. Вон Месинг и друг руски гражданин, Димитър Абрамкин, са осъдени от СГС на първа инстанция на и. Вон Месинг е задържана още в съдебната зала. Освен че срещу нея тече на втора инстанция \"същинското\" дело за прането на пари, Софийски апелативен съд отменя най-тежката мярка за неотклонение и налага нова - гаранция от 5 хиляди лева. Жената обаче жали и забраната да пътува в чужбина, пак пред СГС. В момента Вон Месинг се издирва с общодържавно издирване именно след разпореждане на Градския съд от януари 2018 година. Мотивите са, че в молбата си за промяна на мярката тя прилага документ от германски лекари. Разпоредената проверка от съдията обаче посредством Службата за сътрудничество по наказателни дела EUROJUST установява, че  Така се разпорежда издирването на Вон Месинг, която обаче вече не присъства на заседанието. Според анализа на правния център на Антикорупционния фонд с оглед на съмненията за над активи на издирваната финландска гражданка от руски произход, пишат от фонда. И поставят въпросите: Антикорупционният фонд внесе сигнал до новия ни приятел Юрий Чайка Интересен щрих е неофициалната информация, която достигна до Клуб Z, че към днешна дата Вон Месинг поства неща във фейсбук профила си от... Санкт Петербург.", "date": "2018.03.02", "title": "Питат КОНПИ: защо освободи 23 млн. на подсъдима"}
{"url": "http://clubz.bg/64917-brad_pit_i_di_kaprio_zaedno_v_noviq_film_na_tarantino", "text": "Куентин Тарантино е поканил Брад Пит да участва в предстоящия му филм за Чарлс Менсън заедно с обявения по-рано Леонардо ди Каприо, съобщава „Дедлайн“. Режисьорът разкри и името на филма: „Once Upon a Time in Hollywood“  . Филмът е описан от „Сони Пикчърс“ като „история, която се случва в Холивуд през 1969 г. в разгара на хипи движението“. Двамата главни герои са Рик Далтън  , бивша звезда от телевизионни уестърн сериали, и неговият дългогодишен дубльор и каскадьор Клиф Бут  . Двамата се опитват да намерят отново успеха в Холивуд, който вече не познават добре… Но Рик има една много известна съседка… Шарън Тейт. Тарантино вече е работил поотделно и с двамата обявени актьори. Ди Каприо игра в „Джанго без окови“  , а Пит беше звездата в „Гадни копилета“  Твърди се, че режисьорът е поканил Марго Роби за ролята на Шарън Тейт, която бе убита през 1969 г. Тейт е бременна по време на нападението и заедно с още четирима души, нейни гости, са заклани от членове на култа „Фамилията“ с водач Чарлс Менсън. Това става в дома, който Тейт споделя с Роман Полански.  . Премиерата на „Имало едно време в Холивуд“ е насрочена за 9 август, 2019 – точно за 50-годишнината от убийството на Тейт.", "date": "2018.03.02", "title": "Брад Пит и Ди Каприо заедно в новия филм на Тарантино"}
{"url": "http://clubz.bg/64883-bsp_sybra_podpisite_za_jablqnov_sezira_ks", "text": "БСП събрала необходимите за сезиране на Конституционния съд подписи заради свалянето на Валери Жаблянов от поста заместник-председател на Народното събрание. От левицата решиха да се обърнат към съда с искането да разтълкува законноста на мотивите, респективно процедурата, с които управляващите ГЕРБ и Обединени патриоти гласуваха преди седмица отстраняването на Жаблянов. Повод стана декларацията, изчетена от парламентарната трибуна от Жаблянов, в която п Парламентът свали Валери Жаблянов от поста зам.-председател Подписката с 60 парафа е събрана още във вторник на заседание на парламентарната група на ГЕРБ, но покрай сагата с продажбата на ЧЕЗ от БСП са отложили внасянето й в КС. Искали да го направят демонстративно и \"медийно\". От БСП подлагат на съмнение правната стойност на мотивите, с които управляващите поискаха и взеха \"оставката\" на Жаблянов от ръководството на НС. Вносителите на искането - ГЕРБ и \"Обединени патриоти\" - посочиха като мотив  . От БСП атакуват пред КС именно тези основания. Ще се позовават и на текстове от Конституцията, според които  , за каквито се представят действията на Жаблянов. Както и че \"народните представители не носят наказателна отговорност за изказаните от тях мнения и за гласуванията си в НС\". Още при дебатите в зала депутатът от ДПС Йордан Цонев, стар парламентарист, посочи, че народните предствители се ползват с функционален имунитет и аргументите на управляващите за исканата оставка издишат правно. Според правилника за дейността на Народното събрание, който има силата на закон, председателят и заместник-председателите могат да бъдат предсрочно освободени: Към проекторешението за исканата оставка от ГЕРБ и Обединени патриоти бяха приложили   за това, че обособени в три точки: Първо, на 18 януари, в декларация от парламентарната трибуна, твърдейки, че се изказва в лично качество, Жаблянов говори срещу Договора за добросъседство с Македония, което от ГЕРБ и ОП определят като  . Жаблянов квалифицира договора като , посочват от управляващите партии. С това си определение Жаблянов , се казва в заключение по тази точка. Кой обяви Народния съд за неизбежен? Валери Жаблянов На второ място, припомня се поведението на Жаблянов от 1 февруари, когато Жаблянов \"саботира\" едноминутното мълчание, посветено на паметта на жертвите на комунистическия режим и Възродителния процес. \"Жаблянов... възпрепятства грубо реда в залата и отдаването на почит... демонстрира пълно неуважение към българския парламентаризъм и българския народ\", се посочва в мотивите. Третият мотив е декларацията на БСП, посветена на \"Луковмарш\", изчетена от парламентарната трибуна от Жаблянов, сам неин автор, в която прозвуча и изречението, че Народният съд е бил  \"Свързването на г-н Валери Жаблянов с авторството на декларацията засяга не само политическата оценка на демократичното ни общество и ценности за Народния съд, но и дискредитира институцията и българския парламент и засяга пряко неговия авторитет\", посочват от ГЕРБ и ОП в мотивите. Кой обяви Народния съд за неизбежен? Валери Жаблянов", "date": "2018.03.02", "title": "БСП събра подписите за Жаблянов, сезира КС"}
{"url": "http://clubz.bg/64886-antikorupciq_shte_proverqva_peevski_za_konflikt_na_interesi", "text": "Правната дирекция в Народното събрание е отказала да се произнесе по питането на депутата Делян Пеевски дали е в конфликт на интереси като издател на медии, който прави предложения за изменения в медиен закон. Причината е, че не й е работа - според парламентарния правилник въпросите за наличие на конфликт на интереси се адресират до ресорната държавна комисия. Тъй като обаче Комисията за предотвратяване и установяване на конфликт на интереси (КПУКИ) се сля в новия мегаорган Комисия \"Антикорупция\", искането на Пеевски ще бъде прехвърлено към нея. От Комисията за противодействие на корупцията и за отнемане на незаконно придобитото имущество (КПКОНПИ), както е пълното наименование на органа, казаха за Клуб Z, че искане за тълкуване все още не е достигнало до тях. Когато това се случи, КПКОНПИ има двумесечен срок за произнасяне с опция за удължаване с още един месец, ако казусът е сложен.  В началото на февруари Пеевски и колегите му Велислава Кръстева, Хамид Хамид и Йордан Цонев внесоха изменения в Закона за задължителното депозиране на печатни и други произведения. Най-общо проектът предвижда всички медии - не само печатните, както е сега по закон, а и радиостанциите, телевизиите, сайтовете, да депозират пред Министерството на културата информация за това кои са собствениците им. Предвижда се да се депозират и всички приходи извън рекламата и банковите заеми, т.е. финансиране от неправителствени организации, дарения и пр. Текстът предвижда още \"осветляване\" на бизнеса с разпространението на печатни материали и сезиране на Комисията за защита на конкуренцията (КЗК), ако се установи, че един \"играч\" държи поне 1/3 от пазара на разпространението. Кой и най-вече как ще установява това - в закона не пише. Знае се само кой ще уведомява КЗК - Министерството на културата. Пеевски с нов закон - за \"прозрачност\" на медиите Пеевски отрича да има нещо общо, още повече да е монополист на пазара на разпространение на вестници и списания. По повод на това, че банковите заеми са изпуснати в проекта, предвид горчивия опит с КТБ, която финансираше определени медии, от ДПС дадоха заявка,  между първо и второ четене, ако проектът бъде приет на първо. Веднага се оформи въпроса в конфликт на интереси ли е Пеевски като издател на вестници, а от \"Да, България\" сезираха и ресорната парламентарна комисия. Тя обаче не е разгледала казуса по същество като председателят й Борис Ячев заяви, че ще изчака становището на правната дирекция, а вероятно ще поиска такова и от \"Антикорупция\". Самите законови изменения все още не са влезли в дневния ред на парламентарните комисии. Проектът е разпределен на комисията по медии и култура, председателствана от Вежди Рашидов (ГЕРБ). Очакванията бяха, че ще проектът ще се гледа още миналата седмица. Това не се случи. Тази седмица заседание не е насрочено. В комисията има доста работа и по друг закон - този за авторското право, затова не било сигурно дали медийните промени ще са дневен ред и но не беше разпределен и за тази.  Според запознати причината да се бави разглеждането е, че са поискани становища от други институции - като Съвета за електронни медии, Министерството на културата, КЗК, която също би имала отношение, ако поправките бъда приети. Идеите на депутатите от ДПС свариха депутатите от останалите парламентарни групи \"неподготвени\". Все още не отговарят еднозначно на въпроса ще подкрепят ли законопроекта или не.  Законът на Пеевски за медиите свари партиите неподготвени Междувременно стана ясно, че в Министерския съвет ще се пишат законови изменения в същата посока. В сряда изненадващо за собствните си министри премиерът Бойко Борисов внесе за разглеждане на заседанието на кабинета решение за създаване на се работна група, която да изготви промени в действащото законодателство относно собствеността и финансирането на медиите в страната и тяхното разпространение. Предложението на Борисов е било прието без дискусии. Борисов се зае с медиите - собственост, финансиране и разпространение Както и в закона \"Пеевски\", идеята била да има \"ясен механизъм за разкриване на крайния собственик на доставчика на съответната медийна услуга и източниците му на финансиране\". Според източници на Клуб Z текстовете са в процес на писане и до голяма степен преповтарят като замисъл предложените от депутатите от ДПС. Очаква се в декларирането на \"източници на финансиране\" да бъдат включени и заемите от финансови институции - нещо, което от ДПС не предвиждат, но са склонни да приемат, както заявиха сами при представянето на идеите си още. Работната група в Министерският съвет трябва да предложи също начин за сезиране на Комисията за защита на конкуренцията (КЗК) от държавен орган, както и да регламентира задължение на КЗК за периодично изготвяне на секторни анализи на медийния пазар в страната, обхващащи всички медии. С други думи - да следи за монополи. С решението на Министерския съвет е поставен и срок проектът да бъде подготвен - 1 месец.  Големият въпрос, на който от Министерския съвет засега не отговорят е,  Отговорът вероятно се крие във факта, че от 6 февруари, когато Пеевски и компания внесоха своя проект, досега, депутатите от ГЕРБ мълчат дали ще го подкрепят. Аргументират се с това, че той все още не е разпределен в комисия. Мълчание се \"чува\" и от редиците на \"Обединени патриоти\", въпреки че от тях се очаква по политически причини да отхвърлят законодателните инициативи на ДПС. Всички вкупом обясняват, че е добре да има медийна регулация, но никой не желае открито да заяви, че ще подкрепи проекта на Пеевски. Но биха подкрепили проект, идващ от Министерския съвет. Единствените, които засега заявяват, че ще гласуват с \"против\", са депутати от БСП, които членуват в комисията по култура. Мотивът им е, че колкото и да са хубави предложенията на Пеевски, не искат да са те тези, които ще \"перат\" имиджа му. Това не е първата заявка на Министерския съвет да вкара медиите в регулация. През 2015 г., когато се съставяше управленската програма на правителството \"Борисов\" 2, настоящият шеф на кабинета на Бойко Борисов - Румяна Бъчварова (тогава вицепремиер) първоначално предлагаше медийно законодателство. В него едно от основните неща беше създаване на звено, което да се занимава със собствеността на медиите, да съгласува предложения за сливане и/или придобивания на медии с цел недопускане на \"значително влияние върху медийната среда\". По-късно управляващите се отказаха от тази идея, защото такъв орган вече има и това е КЗК.  Другият акцент бе да се наложи забрана медии, които не са подписвали и не спазват нормите на Етичния кодекс на българските медии, да участват в обществени поръчки. Първоначално ставаше въпрос за кодекса на първия медиен съюз. Години по-късно се появи втори - на медиите около Пеевски. Тази идея обаче така и не бе реализирана и си остана само добро намерение. До законопроект не се стигна. (ДОПЪЛНЕНО) Законът на Пеевски за медиите свари партиите неподготвени Борисов се зае с медиите - собственост, финансиране и разпространение", "date": "2018.03.02", "title": "\"Антикорупция\" ще проверява Пеевски за конфликт на интереси"}
{"url": "http://clubz.bg/64902-putin_raketite_ni_probivat_shtita_na_sasht_hvyrlihte_si_parite_na_vqtyra", "text": "Всички изпитания на най-новите системи на стратегическото въоръжение, създавани в Русия в отговор на едностранното оттегляне на САЩ от Договора за противоракетна отбрана, преминаха успешно, похвали се руският президент Владимир Путин в интервю за американската телеивизия Ен Би Си. Вчера бяха излъчени откъси от интервюто. Целият разговор ще бъде показан в следващите дни. И обясни: Той окачестви като \"отлично\" провеждането на изпитанията. Вчера в посланието си към Федералното събрание на Русия Путин обяви, че се разработват и изпитват най-новите системи на стратегическото въоръжение, създадени в отговор на оттеглянето на Вашингтон от Договора за ПРО и разполагането на тази система както на територията на САЩ, така и отвъд националните им граници.  Сред тях е новата междуконтинентална балистична ракета \"Сармат\", свръхзвуковият комплекс \"Кинжал\", крилата ракета с ядрена енергоустановка, както и безпилотен подводен апарат, който може да бъде оборудван както с обикновени, така и с ядрени боеприпаси. Руският държавен глава подчерта, че растящата военна мощ на Русия е надеждна гаранция за мира на планетата, а всички дейности по укрепването на руските отбранителни способности се провеждат в рамките на действащите ограничения за контрол на въоръженията, отбелязва ТАСС. В интервюто за Ен Би Си Путин заяви, че средствата, които са били изразходени в САЩ за създаване на системи за ПРО, са били похарчени напразно, защото новото стратегическо въоръжение на Русия може да ги преодолее. Путин заяви, че великите държави трябва да обединят усилия за защита от терористите. Той посочва, че е предлагал на САЩ да работят заедно върху системи за ПРО, но получил отказ. Министерството на отбраната на САЩ не е изненадано от твърденията на руския президент Владимир Путин, че Русия има нови ядрени оръжия, заяви говорителката на Пентагона Дейна Уайт, цитирана от Асошиейтед прес. Тя каза, че американските въоръжени сили са готови да отбраняват Съединените щати. Дейна Уайт каза пред журналисти в Пентагона, че противоракетната отбрана на САЩ не е изграждана заради Русия. САЩ неведнъж са подчертавали, че системите за противоракетна отбрана в Европа не са насочени против Москва, а за да отблъскват заплахи от Иран, Северна Корея и други злонамерени страни, добавя АП. , че отбранителните способности на САЩ  , предаде Асошиейтед прес. Руският президент Владимир Путин потвърди това, което правителството на САЩ знаеше през цялото време:  , заяви говорителката на Белия дом Сара Сандърс. По думите й президентът Доналд Тръмп осъзнава заплахите, пред които е изправена Америка. Америка ще модернизира ядрения си арсенал и ще направи така, че нашите способности да останат недостижими, заяви Сандърс. И говорителка на Държавния департамент изрази съжаление, че като фон за речта на Путин е бил използван видеоклип с ядрена атака срещу САЩ. По думите й показаният анимиран видеозапис е потвърждение, че Русия в \"пряко нарушение\" на задълженията си по международни договори повече от десетилетие е създавала оръжейни системи, които водят до дестабилизация. Говорителката заяви, че САЩ от дълго време са знаели за това, но Русия отричала. Правителството на президента на САЩ Доналд Тръмп даде одобрението си да бъдат продадени на Украйна противотанкови ракетни комплекси \"Джевлин\", предадоха агенциите, като се позоваха на Пентагона. Цената на възможната продажба ще възлезе на 47 милиона долара. То допълва, че предложената продажба няма да промени военното равновесие в региона. Този ход е сериозна ескалация по отношение на така наречената \"смъртоносна\" военна помощ (както наричат този тип военна помощ в САЩ) за Украйна. Държавният департамент на САЩ - органът, от който зависи разрешаването на подобни продажби, е уведомил Конгреса, че възнамерява да одобри продажбата. Сега Конгресът разполага със срок от 30 дни да я блокира, но не се очаква да го направи. Конгресмени и от двете партии отдавна лобират пред правителството да осигури тези оръжия. Решението беше оповестено същия ден, в който руският президент Владимир Путин обяви, че страната му е разработила нови ядрени оръжия, за които твърди, че не могат да бъдат прехванати от никой враг. В уведомлението си до Конгреса Държавният департамент посочва, че възнамерява да продаде общо 37 комплекса с 210 ракети \"Джевлин\" американско производство. Ракетите ще дойдат от съществуващите запаси на армията на САЩ.  Русия и САЩ бяха планирали за следващите дни нов кръг двустранни преговори за стратегическата стабилност, но, съдейки по всичко, той се е провалил. Това заяви добре осведомен източник във Вашингтон, цитиран от ТАСС. Според информацията на източника \"за началото на март във Виена\" са били планирани нови междуведомствени срещи на представители на Русия и САЩ, за да бъде обсъден целият спектър от въпроси на стратегическата стабилност, както и на двустранните отношения. Тези преговори е трябвало да се проведат под председателството на руския заместник-министър на външните работи Сергей Рябков и заместник държавния секретар на САЩ по политическите въпроси Томас Шанън. Но, както заяви източникът, по всичко личи, че тези срещи няма да се състоят. (БТА)", "date": "2018.03.02", "title": "Путин: Ракетите ни пробиват щита на САЩ, хвърлихте си парите на вятъра"}
{"url": "http://clubz.bg/64897-yujna_afrika_zapochva_konfiskaciq_na_zemite_na_belite", "text": "Паника разтърси Южна Африка, след като парламентът реши да подкрепи започването на процедура за промяна на конституцията, която да позволи земята да бъде отнемана от белите без компенсации, предаде Ройтерс. Решението бе гласувано на 27 февруари. Промяната няма как да бъде извършена веднага. Но хората започнаха да се притесняват. Новоизбраният президент Сирил Рамапоза заяви вчера, че иска да има преговори по въпроса. Той обаче е твърдо решен да разреши   проблема с расовото неравенство при собствеността. Радост за чернокожите - Зимбабве връща фермите на белите Управляващият Африкански национален конгрес (АНК) отдавна обещава поземлена реформа. Въпросът е особено чувствителен 24 години след края на апартейда, отбелязва Ройтерс. Белите все още притежават повечето земя в Южна Африка, след като векове наред са извършвали брутално заграбване. При встъпването си в длъжност преди две седмици Рамапоза обеща да ускори   на земята на чернокожите. Но изтъкна, че безопасността и производството на храните трябва да бъдат съхранени. Правозащитната група \"Африфорум\" заяви, че ще започне международна кампания за информиране на чуждите правителства и инвеститори, че  . Организацията представлява предимно бели южноафриканци. Оттам смяат, че чуждите инвестиции в страната няма да бъдат гарантирани, ако бъдат приети плановете за отнемане на земята без компенсации. Според изпълнителния директор на \"Африфорум\" Кали Крил конфискацията  . Той не даде подробности, но обеща, че групата ще лобира пред търговските партньори на Южна Африка и ще помоли страните, чиито граждани притежават там земя, да окажат натиск върху Претория да спре отнемането. АНК одобри политиката на конфискация на конференцията си през декември 2017 г. Партията обеща да го направи по начин, който няма да подкопае безопасността на храните в Южна Африка, която е производител номер 1 на царевица на черния континент. Но все още не е ясно кога ще бъде извършена промяната на конституцията. Лошият пример със съседната Зимбабве е налице. В края на 2017 г. властите в Зимбабве започнаха постепенно да връщат фермите на белите, завзети насила от чернокожите по времето на Робърт Мугабе. През 2000 г. Мугабе одобри нахлуванията във фермите и ги оправда с възстановяването на дисбалансите от колониалната епоха. В резултат хиляди фермери избягаха от страната. А безработицата скочи до 96 на сто, тъй като огромен брой чернокожи работеше именно в тези ферми. Последва хиперинфлация и бе отпечатана банкнота от 100 трилиона зимбабвийски долара. По номинална стойност тя отстъпва само на отпечатаната през 1946 г. в Унгария банкнота от 100 квинтилиона пенгьо. В края на 2017 г. Мугабе, управлявал 37 години, бе свален с преврат.", "date": "2018.03.02", "title": "Южна Африка започва конфискация на земите на белите"}
{"url": "http://clubz.bg/64901-sriv_na_uolstrijt_zaradi_novi_mita_na_trymp", "text": "Промишленият индекс Дау Джоунс рязко тръгна надолу, тъй като пазарите се опасяват, че налагане на високи мита от САЩ върху вноса на стомана и алуминий може да доведе до търговска война с Китай. Към 19.20 часа по Гринуич   (-2,24 процента)  , след което обаче леко възстанови загубите.   По-широкообхватният индекс  Европейският съюз ще реагира твърдо, ако Съединените щати наложат мита на вноса на стомана и алуминий, заяви председателят на Европейската комисия Жан-Клод Юнкер, цитиран от Франс прес и Ройтерс. САЩ планират да наложат мита от 25 на сто над целия внос на стомана и от 10 на сто над голяма част от вноса на алуминий, с което ще отворят пътя към нов конфликт с търговските си партньори, отбелязва ДПА Президентът на САЩ Доналд Тръмп заяви снощи пред производители на метали, че ще обяви другата седмица мита от 25 процента за стоманата и 10 процента за алуминия, за да подкрепи американските производители и работните места, предаде БТА.", "date": "2018.03.02", "title": "Срив на Уолстрийт заради нови мита на Тръмп"}
{"url": "http://clubz.bg/64905-borisov_magistralite_shte_napravqt_balkanite_naj_privlekatelni_na_sveta", "text": "Сега ние в София играем същата роля за страните от Западните Балкани, посочи Борисов. \"Разбира се, тези държави трябва да извървят голям път и да изпълнят много критерии, допълни той. Нужна е обаче перспектива, най-вече за младите хора.\" Премиерът посочи, че не харесва термина Западни Балкани, защото Балканите са едни. В региона трябвало да се изгражда инфраструктура - пътища, жп и интернет трасета, каза Борисов, като даде пример с европейските транспортни коридори с номера 4, 8 и 10, както и газовите интерконекторни връзки между България и Гърция. Той изтъкна значението на борбата с организираната престъпност, спазването на върховенството на закона. Важни са и мерките срещу мигрантската вълна, защото хората от нашите страни се страхуват от нея, и то с основание, допълни той. Премиерът подчерта, че споразумението на ЕС с Турция за бежанците трябва да остане. \"На 26 март във Варна ще се срещнем с президента на Турция Реджеп Ердоган и ще обсъдим охраната на границите\", допълни още Борисов.", "date": "2018.03.02", "title": "Борисов: Магистралите ще направят Балканите най-привлекателни на света"}
{"url": "http://clubz.bg/64906-top_10_prichini_dyrjavata_da_ne_pridobiva_dql_v_chez_bylgariq", "text": "Топ десет причини защо придобиването на дял от държавата в ЧЕЗ БГ не е добра идея:  Ако целта е регулация на дейността за осигуряване на безпроблемна услуга, то това е работа на регулаторите, не на акционерите. Следователно въпросът е защо регулаторите не могат да си свършат работата при предварителна оценка за голям риск?  Ще възникне конфликт на интереси между държавата като регулатор с цел качествена услуга на ниски цени и държавата като акционер, търсещ максимални печалби при най-ниски инвестиции. Това го наблюдаваме в “Софийска вода”, в случая Софийска Община. Ситуацията с Гинка може да ни излезе скъпа. В буквалния смисъл  Ще се похарчат вероятно над 100 млн. евро грешни държавни пари под една или друга форма за цел, която се постига с други средства.  Ще настъпи още по-голям хаос в системата с вкарването на политиците директно в ключово енергийно дружество - като до момента е очевадно до какво води тяхното присъствие във всяко едно друго дружество в енергетиката, както и общото й състояние. Ще бъде нанесен още един страшен удар върху остатъчната инвестиционна репутация на България как адресира  с моментни хрумки проблеми, които искат стратегическо решение - и така ще прогонят, да не говорим да привлекат някакви чужди инвестиции. Ще се покаже на света, че всичко в България подлежи на ревизия и че законите са според човека и момента, а не обратното.  Щеше да бъде бездарно, ако не беше трагично Ще се унищожат 15 години усилия за изграждане на качествена мрежа с типичните за политиците разхищения - и ще върнат нещата до състоянието им от 2004 г. Ще унищожат всякакви стимули за интерес от стратегически инвеститори, които - както показа и процедурата на ЧЕЗ - не идват в България дори само заради регулаторния риск, камо ли ако трябва да заседават в борд заедно с държавата. Ще почнат да никнат схеми как да се привлекат ЧЕЗ-дружествата в други   на политиците като АЕЦ \"Белене\". Ще се увеличи рискът на потребителите с намесата на държавата в собствеността да не получат качествена услуга на електроснабдяване. А и ще трябва чрез бюджета финансово да участват в програмата за инвестиции в поддръжката на мрежата.     Щеше да бъде бездарно, ако не беше трагично", "date": "2018.03.02", "title": "Топ 10 причини държавата да не придобива дял в ЧЕЗ-България"}
{"url": "http://clubz.bg/64904-situaciqta_s_ginka_moje_da_ni_izleze_skypa_v_bukvalniq_smisyl", "text": "Това намекна тази сутрин вицепремиерът по еврофондовете Томислав Дончев пред Нова тв по повод предстоящата покупка на ЕРП-то. Топ 10 причини държавата да не придобива дял в ЧЕЗ-България Той определи като достоен ход оставката на Теменужка Петкова, \"макар че по ирония на съдбата г-жа Петкова няма нищо общо със сделката, въпреки че е енергиен министър\". Дончев не хареса въпроса на водещата: дали ГЕРБ   по повод разговорите на премиера Борисов с Гинка Върбакова. Ставало въпрос просто за разговор с човека, който е собственик на капитала на фирмата, а \"ние питаме\" за евентуално държавно участие. Той повтори, че това - дали държавата ще стане съдружник, е най-важно да се сондира мнението на чешката страна и че... Що се отнасяло до списъка с банки, изтекъл от Чехия, доколкото той знаел, ще бъдат използвани други банки, не тези които са посочени в списъка. \"Доколкото знам, това е някакъв документ от началната фаза на процедурата\", каза той относно деликатната ситуация с извадена от премиера Борисов справка, която уж му била изпратена от колегата му Бабиш. Вицепремиерът по еврофондовете каза още в интервюто, че ситуацията е по-сложна, отколкото изглежда: Дончев се зарече, че много внимателно ще изразходват обществения ресурс и напомни, че у нас нямало орган, който да може да пита собственика  и т.н. Той иронично каза, че трябва да се открие училище за грешки. Отбеляза и че много лесно се създават обществени истерии и много трудно затихват.", "date": "2018.03.02", "title": "Ситуацията с Гинка може да ни излезе скъпа. В буквалния смисъл"}
{"url": "http://clubz.bg/64907-pak_vzriven_bankomat_v_sofiq_zadyrjaha_5_ima_sled_gonka", "text": "Петима души са задържани след преследване от полицията заради взривен банкомат през изминалата нощ в София. Инцидентът е станал на бул. „Рожен” в квартал „Илиянци”. Устройството е било в цветарски магазин. Сигнал е подаден в полицията около 5.15 часа, съобщи Нова тв. Полицията е причакала извършителите, които са се опитали да избягат. След преследване те са арестувани в Ихтиман. Сред задържаните   В миналото те са били свързани с автокражби. За момента не е ясна точната взета сума от петимата мъже. По информация в устройството не е имало много пари. Разследването по случая продължава.  ", "date": "2018.03.02", "title": "Пак взривен банкомат в София. Задържаха 5-има след гонка"}
