{"url": "http://clubz.bg/56916-hristo_ivanov_peevski_ne_e_oshteten_ot_ktb", "text": "Това бе коментарът му по повод думите на председателя на бюджетната комисия в парламента Менда Стоянова от преди десетина дни. Тогава тя заяви, че Пеевски не е участвал нито в управлението, нито в контрола на КТБ, и ако е бил клиент, би трябвало да е от ощетените, а не сред тези в списъка на обвинените. Менда Стоянова: Пеевски не е управлявал КТБ, значи е бил от ощетените Според него Менда Стоянова бърка клиент на банка с вложител и пропуска, че получателите на кредити са важен вид категория клиенти на банките. И този модел на корупция по никакъв начин не е спрян и не е отречен от българския политически елит. Лидерът на \"Да, България\" е убеден, че по кредитните досиета в КТБ трябва да има пълна прозрачност, защото не може да се има доверие нито на БНБ, нито на синдиците, нито на разследващите, че цялата информация ще излезе. Карадайъ за Пеевски: Да е бил портиер или собственик на КТБ? Не. Останалото е внушение Той имаше предвид банкера Цветан Василев, който се укрива в Сърбия. След КТБ Христо Иванов взе на прицел и промените в Закона за съдебната власт. Според него те дават възможност на членове на ВСС да заемат длъжности в съдебната система по свой избор. Карадайъ за Пеевски: Да е бил портиер или собственик на КТБ? Не. Останалото е внушение", "date": "2017.08.04", "title": "Христо Иванов: Пеевски не е ощетен от КТБ"}
{"url": "http://clubz.bg/56890-figaro_kabaeva_predpolagaemata_lyubovnica_na_putin", "text": "Алина Кабаева е бивша гимнастичка, ексдепутатка и шефка на издателство. Съдейки по всичко обаче, тя е жената, завладяла сърцето на Владимир Путин, и то преди повече от 10 години, пише френският в. “Фигаро”. За пикантната история първи съобщават руски медии, когато се заговаря за развода на Владимир Путин. През 2008 г. той оповести: Въпреки това непрестанно се говори за една жена, пише “Фигаро” и уточнява, че това е Алина Кабаева – 34-годишна, бивша агентка на КГБ, бивша гимнастичка, успяла да спечели депутатки мандат и да се издигне до медиен магнат. Изчезването на Путин и едно бебе Алина е родена на 12 май 1983 година в Ташкент, Узбекистан, тогава държава в състава на СССР.  Отраснала е в семейство на спортисти - баща й е футболист, а майка й баскетболистка. Кабаева започва с гимнастика още на 3-годишна възраст. Кариерата й обаче е пред провал, защото треньорите не виждат в нея никакъв талант, да не говорим, че е доста дебеличка. Точно тогава родителите й се преместват в Москва и въпреки че Алина е на 12 години, те още имат надежда, че тя ще се развие на най-високо ниво. Тогава под крилото си я приема Ирина Винер, треньорката на националния отбор. Нейното условие е едно-единствено - Кабаева спешно да отслабне. И резултатите не закъсняват. Когато е едва 15-годишна, Кабаева печели европейския шампионат по художествена гимнастика. Следват 16 приза като европейска шампионка, 9 световни титли и 3 сребърни медала. На летните Олимпийски игри през 2004 г. в Атина грабва златен медал, припомня “Фигаро”. Гръмва обаче аферата с допинга. През 2001 г. Алина Кабаева е дисквалифицирана, репутацията й се срива, публиката й обръща гръб. Преди седем години Кабаева окончателно слага край на спортната си кариера като гимнастичка, посвещава се на политиката, а впоследствие и на бизнеса. Заради политическите си ангажименти и предприемаческата си кариера Алина Кабаева все по-често се появява заедно с Владимир Путин, включително на тържествени обеди. Разликата във възрастта им е 31 години. През 2009 г. плъзва слух за предстояща сватба. Най-вероятно заради брачна халка на ръката на бившата гимнастичка, която никога не е минавала под венчило. Верен на принципите си, Владимир Путин реагира незабавно, оповестявайки публично, че няма и дума истина в подобно твърдение. Путин: Скучно е без сплетни Историята затихва, но не за дълго. През март на 2013 г. Алина Кабаева ражда в Швейцария дъщеричка. Точно в този период без всякакъв повод Владимир Путин потъва в неизвестност за 11 дни. Дали тогава е бил до родилката и бебето в Швейцария? Действително ли той е бащата? Отговор все още няма. Липсва отговор и в акаунта на бившата депутатка Кабаева в инстаграм. Дали някога истината ще излезе на бял свят, не се знае, заключава публикацията във “Фигаро”. Путин: Скучно е без сплетни", "date": "2017.08.04", "title": "\"Фигаро\": Кабаева, предполагаемата любовница на Путин?"}
{"url": "http://clubz.bg/56909-podpisano_korupciqta_po_visokite_etaji_v_specsyda", "text": "Президентът Румен Радев е подписал Указ за обнародването в \"Държавен вестник\" на промените в Наказателно-процесуалния кодекс. Указът е издаден на 2 август, става ясно от днешния брой на \"Държавен вестник\", предаде БГНЕС. Новите разпоредби влизат в сила три месеца след обнародването им, т.е. от началото на ноември делата за корупция срещу министри, депутати, кметове и други представители на държавата ще се разглеждат от Специализирания наказателен съд. Досега тези дела се разглеждаха от Софийския градски съд. Приетите в края на първата сесия на 44-тото народно събрание поправки в НПК въвеждат и правила, с които се прекратява практиката на безкрайно отлагане на съдебните дела. Според мнозинството с новите текстове в Наказателно-процесуалния кодекс ще се осигури ускоряване на съдебния процес, за което настоява обществото. С публикуването в \"Държавен вестник\" на НПК президентът Румен Радев отхвърля призивите на група извънпарламентарни партии, както и на близкия до тях Съюз на съдиите в България, да наложи вето на поправките. Не е изключено заради поправките в НПК да се направи и опит за сезиране на Конституционния съд. ДСБ, „Да, България“, Зелените, ДЕОС и БЗНС с общо искане за вето В днешния брой на ДВ № 63/04.08.2017 г. не са публикувани поправките в Закона за съдебната власт и в Закона за опазване на околната среда. Групата извънпарламентарни партии и гравитиращите около тях НПО-та настояват за вето и срещу тях. С промените в ЗСВ се цели повишаване прозрачността в имущественото и финансовото състояние на магистратите, както и техните участия в различни професионални, но и тайни организации. А с поправките в ЗООС депутатите приеха, че обжалванията срещу различни инвестиционни проекти занапред ще са само на една съдебна инстанция. Водещ мотив за тази промяна е опитите чрез непрекъснати жалби да се блокират ключови инвестиционни проекти като автомагистрала “Струма” и други. Президентът Румен Радев има още седмица, за да реши дали да върне промените на депутатите, или да издаде указ за тяхното обнародване в \"Държавен вестник\" идния вторник или другия петък.", "date": "2017.08.04", "title": "Подписано. Корупцията по високите етажи - в спецсъда"}
{"url": "http://clubz.bg/56908-za_da_razberesh_kakvo_stava_v_evropa_trqbva_da_si_jivql_pri_komunizma", "text": "След демократичните революции източноевропейците преживяха демографски контрареволюции, а днес много от тях не искат да живеят в общество, където отличниците се конкурират за стипендии, докато двойкаджиите се бият на улицата. Авторката на рецензията припомня идилията отпреди двайсетина години, когато целият свят сякаш искаше да стане по-европейски: просветен и секуларен, с върховенство на закона. Но тази идилия се препъва в препятствието, което Кръстев описва така: как може да има универсални права, след като днес хората живеят в общества с много различна степен на свобода и благоденствие? Именно поради това мнозина избират автократичната държава, която да пази собственото им благоденствие срещу бежанците, пристигащи по нашите граници тъкмо в името на човешките права – резюмира Елизабет фон Таден и продължава: Да четеш Кръстев е наслада, защото в неговото стилистично изкуство са събрани заедно както любовта към литературата, така и красотата на мисълта му, но и липсата на каквито и да било политически илюзии. 52-годишният българин е един източноевропейски интелектуалец, чийто глас се чува по цял свят: в университетите, сред управляващите, в тинк танковете. (…) Кръстев вече от години прилича на еднолична сила за бързо реагиране. Като политически консултант той е изключително ефикасен паневропеец, в София ръководи един център за политически стратегии, преподавал е в Будапеща, участва в създаването на различни тинк танкове, в Берлин има статут на постоянно гостуващ учен, във Виена играе ключова роля в Института по науките за човека, а меценатът Джордж Сорос го хвали като уникален ярък глас. Дясно, ляво, горе, долу, Изток, Запад – тези категории не са достатъчни, за да се опишат мислите и действията на Кръстев. Той си е спечелил независимост.\" (…) Западноевропейците могат още малко да помечтаят за най-прогресивния от всички континенти, за източноевропейците обаче настъпва нова травма, която им въздейства дори по-непосредствено от предишната. Защото сега се разпада не империята на чуждия съветски диктат, а собственият им живот. По-нататък в обширната рецензия на Елизабет фон Таден, публикувана в \"Ди цайт\", става дума за противоречията на този \"наш свят\". За противоречивото отношение към туристите, от една страна, и към бежанците, от друга. Или към свободата на придвижване и обезлюдяването на Източна Европа. В този контекст авторката цитира наблюденията на Иван Кръстев: Кой ли не би разбрал тази тъга?  Възрастните родители на пътуващите глобалисти креят в своите жилища в родната страна, за да не пречат на щастието на своите свръхмобилни деца и внуци. А популистите обещават онова, което никой друг не обещава: общност отвъд съревнованието. Меритократичните елити гледат на обществото като на училище, където отличниците се конкурират за стипендии, докато двойкаджиите се бият на улицата, популистите обаче разбират обществото като задружно семейство, чиито членове взаимно се поддържат не само защото го заслужават, но и защото са свързани от нещо общо.\" Избирателите гласуват за такива правителства просто защото според тях някой трябва да се грижи за вътрешносемейните задължения.\" В края на рецензията авторката отправя към Иван Кръстев и няколко критични бележки – най-вече заради това, че не \"проверява наличните политически инструменти\", с чиято помощ би могла да се ремонтира Европа: \"Защо например не се произнесе за нова европейска аграрна политика, която да зачита регионалните култури, природата и интересите на дребните селяни, вместо земята да бъде продавана на инвестиционни фондове и да бъде опустошавана от монокултури – политика, която ще мотивира хората да останат в страната си? (…) И нима наистина точно бежанската криза пречупи всичко? Та нали Виктор Орбан беше демократично избран още през 2010 г., а близнаците Качински дойдоха на власт в началото на това столетие?\" Рецензентката обръща внимание и на факта, че (немскоезичното издание) на книгата само в послеслова отбелязва оптимистичните европейски тенденции – победата на Макрон във Франция и поражението на популистите в Холандия. И меко упреква Иван Кръстев в прекален скептицизъм: Обширната рецензия в \"Ди цайт\" е илюстрирана със снимка на Иван Кръстев, под която пише: \"Иван Кръстев е роден през 1965 г., а днес е един от най-оригиналните и влиятелни европейски мислители.\"", "date": "2017.08.04", "title": "За да разбереш какво става в Европа, трябва да си живял при комунизма"}
{"url": "http://clubz.bg/56896-nov_referendum_za_brekzit_e_vse_po_veroqten", "text": "Преговорите за излизането на Великобритания от Европейския съюз вече започнаха по същество. Според Член 50 от тях се очаква да „очертаят рамката“ на бъдещите „отношения с ЕС“. Но какви ще бъдат тези отношения? Икономически, ЕС се състои от три елемента – зона на свободна търговия, митнически съюз и вътрешен пазар, а в неговите рамки останалите прегради пред търговията се хармонизират, т.е. премахват. Тереза Мей декларира, че Обединеното кралство няма за цел да остане в общия пазар или в митническия съюз. По време на кампанията за оставане в ЕС през 2016 г. тя каза по отношение на единния пазар: И участието в единния пазар, и митническото споразумение ще изискват ние да приемем голяма част от законодателството на ЕС, без да можем да участваме в изработването му. И не само съществуващото законодателство, но и всяка бъдеща промяна. На практика ще се превърнем в сателит на ЕС и ще разчитаме на еврокомисията или на държавите членки, да защитават интересите ни. Такъв резултат – регулация без представителство, се оказа неприемлив за американците през XVIII век. Той вероятно ще се окаже точно толкова неприемлив и за британците през XXI век. Така че, когато Мей каза, че \"Брекзит\" означава \"Брекзит\", тя просто описа конституционната логика на резултата от референдума. Защото няма никакъв смисъл от „мек“ \"Брекзит\" – форма на оттегляне, която мимикрира членство в ЕС, но без влиянието, което дава членството. Окончателният избор пред нас е или „твърд“ \"Брекзит\", или да останем. Великобритания ще трябва да преговаря за споразумение за свободна търговия при „твърд“ \"Брекзит\". Но за съжаление нашата преговорна позиция не изглежда много силна. Ако някой напусне клуба по тенис, защото не иска да си плаща таксата и не харесва правилата, но все още му се играе тенис, този някой не е в силна позиция. Той е в положение да се моли. Освен това бъдещото търговско споразумение ще трябва да бъде утвърдено единодушно от Европейския съвет, от мнозинството в Европейския парламент и в още 27 национални и 11 регионални парламента – и всичко това трябва да стане за две години. Има японска поговорка, която казва, че колкото по-малко време имаш, толкова по-дебел портфейл ти трябва. Някои британски политици обаче страдат от имперския рефлекс. За тях Великобритания е в центъра на света. От нас се иска само да обявим целите си и другите страни ще се втурнат да ни помагат за постигането им. През миналата година привържениците на \"Брекзит\" твърдяха, че Великобритания трябва да напусне съставения от недоброжелателни чужденци ЕС, чиито интереси противоречат на нашите. През тази година ЕС ненадейно се превърна в благотворителна институция, на която може да се вярва да брани нашите интереси. Но след това имахме парламентарни избори. Тереза Мей ги свика, за да разреши Европейския въпрос и да засили позициите си в преговорите. Ако беше победила с много, както се надяваше, резултатът от референдума щеше да бъде потвърден и \"Брекзит\" щеше да бъде осигурен. Но изборите отвориха отново темата за Европа поради тези четири причини: , в Камарата на общините вероятно няма мнозинство, което да подкрепи виждането на Мей за \"Брекзит\". Дори е вероятно днес да има по-силно представителство на депутати, които подкрепят оставането, в сравнение с дните преди изборите.  възходът на лейбъристите повдига въпроса дали решението от референдума през 2016 г. е окончателно. Въпреки че партията не се регистрира като участник в кампанията за оставане, позицията на лейбъристите за „мек“ \"Брекзит\" им донесе допълнителни гласове. В избирателни райони, където над 55% от хората гласуваха за оставане, лейбъристите постигнаха ръст от 7%. Изборите бяха отмъщението на привържениците на оставането. , изборите задълбочиха вътрешното разделение в двете основни партии. Ако евентуалната сделка е прекалено „твърда“, привържениците на оставането в Консервативната партия може да се присъединят към своите колеги от опозицията, за да я отхвърлят; ако пък е прекалено „мека“, евроскептиците сред консерваторите ще гарантират отхвърлянето й. Вероятно няма да има мнозинство за нито един от двата варианта – Камарата на общините е блокирана. , Камарата на лордовете – където привържениците на оставането либералдемократи и независими са балансьори и делът на гласовете за оставане е вероятно по-голям, отколкото в долната камара – с радост ще отхвърли един „твърд“ \"Брекзит\" с аргумента, че правителство на малцинството няма мандат за такова действие. С блокиран парламент, с възможността за неблагоприятна сделка и с дълбоко разделение по европейския въпрос в двете партии ще започне да ни се струва, че единственият изход от тази задънена улица е нов референдум, на който хората ще трябва да приемат или отхвърлят постигнатото от правителството споразумение. Това не изглежда вероятно към момента. Но пък референдум за Европа изглеждаше още по-невероятен през 1971 г., когато идеята бе предложена, но не намери подкрепа сред лейбъристите... \"Брекзит\" все пак поставя фундаментален, дори направо екзистенциален въпрос за бъдещето на нашата държава. Поради това окончателното споразумение се нуждае не само от одобрението на парламента, но и от подкрепата на народа.", "date": "2017.08.04", "title": "Нов референдум за \"Брекзит\" е все по-вероятен"}
{"url": "http://clubz.bg/56911-grigor_otpadna_vyv_vashington", "text": "Григор Димитров напусна турнира от серията АТП 500 във Вашингтон след безславна загуба от руснака Даниил Медведев - 4:6, 2:6. Мачът от осминафиналите се игра рано тази сутрин българско време в американската столица. Григор Димитров започна с трудна победа във Вашингтон В първия сет двамата съперници размениха пробиви, като руснакът грабна два и след втория поведе с 4:3. Последва 5:3, а до края на сета Медведев нямаше особени проблеми да дръпне напред с 1:0. Във втората част имаше битка до 3:2 за руснака. При 2:2 Димитров имаше възможност за брейк, но не го осъществи, след което видя как противникът му прави това за 2:3. Нататък Медведев спечели всички геймове - общо 5, така взе сета с 6:2 и мача с 2:0 за малко повече от час. В края Григор демонстрира явна фрустрация и нежелание за игра. През следващата седмица първата ни ракета ще играе на турнира в Монреал, който е от \"Мастърс 1000\".", "date": "2017.08.04", "title": "Григор отпадна във Вашингтон"}
{"url": "http://clubz.bg/56951-gyulen_gotvil_prevrata_v_turciq_celi_40_godini", "text": "Ислямският проповедник Фетхуллах Гюлен е работил по сценария си за преврат в продължение на 40 години, а решението за него е взето през ноември 2015 г. Това гласи анализ на Фондацията за политически, икономически и социални изследвания (СЕТА) в Турция, предаде БГНЕС. Той е изготвен въз основа на обвинителните актове и посочените в тях доказателства по заведените в момента над 30 съдебни дела срещу метежниците. Гюлен структурирал организацията си, наречена от Анкара ФЕТО, започнал с инфилтрирането на свои хора първо в турските въоръжени сили и постепенно ги просмукал във всички техни структури с плана за паралелната държава. След неуспешния преврат на 15 юли 2016 г. бяха уволнени близо 4500 прокурори и съдии, което създава огромни трудности за съдебната система. Но въпреки това разследванията постигнаха много успешен резултат, изтъкна Джем Дуран Узун от СЕТА. Според него Гюлен започнал внедряването на свои хора в ключови структури на армията в началото на 80-те г. Предадохме на Турция 7 души, заподозрени във връзка с Гюлен Превратът бил планиран на 9 ноември 2015 г. във вила в Анкара. Това станало само седмица след изборите на 1 ноември, когато управляващата Партията на справедливостта и развитието (ПСР) получава шанса да състави самостоятелно правителство. Дълги години обаче ФЕТО била невидима, тъй като тези хора не са се изявявали с агресивна реторика и насилие.", "date": "2017.08.04", "title": "Гюлен готвил преврата в Турция цели 40 години"}
{"url": "http://clubz.bg/56936-sydqt_programista_sprql_virusa_wannacry", "text": "Маркъс Хътчинс, който стана известен със спирането на разпространението на вируса WannaCry, ще бъде изправен пред съда. Той е обвинен, че е участвал в създаването на Kronos - софтуер, използван за кражби на банкови данни от компютрите на заразените. 23-годишният британски програмист е арестуван от ФБР в Лас Вегас, където е бил на конференция. Европол: Идва нова атака с вируса WannaCry  Според обвинението Хътчинс е създал и продавал в интернет форуми малуера Kronos, разработен през 2014 или 2015 г. Малко след като са засечени първите атаки на Kronos, Хътчинс публикува в туитър: Колегите на програмиста коментират, че \"американското правосъдие допуска огромна грешка\". Организации за защита на правата в мрежата са \"много загрижени\" от обвиненията срущу Хътчинс. Според майката на Хътчинс Джанет синът й не е замесен. Тя изъква, че той е вложил \"огромно количество време и усилия\", за да спира подобни атаки. Според нея той се е опитал да спре разпространението на вируса. Кибератаката с WannaCry може да е дело на Северна Корея През май тази година криптовирусът WannaCry засегна компютри в над 150 страни по света. Вирусът взема като \"заложник\" машината, като я освобождава срещу заплащане. Хътчинс, който използва псевдонима MalwareTech, откри в кода името на домейна, спиращ действието WannaCry, и допринесе за прекратяването на атаките. Кибератаката с WannaCry може да е дело на Северна Корея", "date": "2017.08.04", "title": "Съдят програмиста, спрял вируса WannaCry"}
{"url": "http://clubz.bg/56937-lucifer_udari_evropa_snimki", "text": "Гореща вълна удря Европа в следващите дни, съобщава \"Хъфингтън пост\". 11 държави на Стария континент са с код \"червено\" заради високите температури.  Италианската преса кръсти горещия въздух, който идва от алжирската част на Сахара, \"Луцифер\". Рекорди ще има в Турция и Испания, където се очаква термометрите да надминават редовно 43 градуса по Целзий. Засегнати сериозно ще са и Унгария, Хърватия, Швейцария, Босна и Херцеговина, Сърбия, Словакия и Словения, сочат данни на европейския климатичен хъб Meteoalarm. Навсякъде в тези държави се очаква днес и утре температурата да мине 40°. В България ще е малко по-леко - у нас има оранжев код в 7 области и жълт в останалите 21. Във Видин, Монтана, Враца, Плевен, Русе, Кюстендил и Благоевград се очаква горещо време с максимални температури над 37°. Днес максималните температури за страната ще са до 39°, но според метеоролозите утре ще е най-страшният ден за седмицата и живакът може да удари и по-високо - над 41 градуса. Високите температури са опасни не само директно за хората, които се разхождат навън под слънцето, но и увеличават инцидентите, случаите на горски пожари, засягат тежко и земеделците. В Италия например беритбата на гроздето започва 10 дни по-рано и сериозно може да засегне изпипания график на винопроизводителите. Във Франция горски пожари доведоха до евакуацията на 12 000 души. В Румъния вече имаше смъртен случай от жегата вчера. Според метеоролозите обаче \"Луцифер\" няма да ни тормози дълго и ще бъде избутан от хладен въздух още през другата седмица.", "date": "2017.08.04", "title": "\"Луцифер\" удари Европа (СНИМКИ)"}
{"url": "http://clubz.bg/56934-koj_pravi_naj_mnogo_bira_v_es", "text": "39 милиарда литра. Толкова е произведената бира в Европейския съюз за миналата 2016 г. Това е с 400 милиона литра повече от предишната година. Ако се раздели на броя на населението, това прави по 76 литра на всеки човек – независимо дали е дете или възрастен, почитател или въздържател. Най-големият производител е Германия с 8,313,54,0800 литра бира, показват данни на  . Пивоварната индустрия измерва обемите си в хектолитри, което е 100 литра. Така Германия застава на върха с 83 милиона хектолитра. България е в златната среда на ЕС с произведени 4,96 милиона хектолитра през 2016 г. След нас са Швеция, Финландия, Гърция, Хърватия, Дания, Литва, Норвегия, Словакия, Естония, Латвия и Исландия. Първата десетка изглежда така. Количествата са в литри: Германия произвежда 21% от европейската бира, а първите шест държави общо правят две трети от пивото на континента. Експортът на Холандия достигна почти 2 милиарда литра през миналата година и така Ниската земя заема първото място в целия ЕС. Германия е с 1,7 милиарда литра, Белгия е с 1,5 милиарда литра, следвана от Франция и Великобритания съответно с 0,7 и 0,6 милиарда литра. Данните показват, че бирата е преди всичко местна напитка и огромна част от произведеното в една страна се изпива също там. Европейската бира (само от ЕС) пътува най-често до САЩ, Китай, Канада, Южна Корея, Швейцария и Тайван.  ", "date": "2017.08.04", "title": "Кой прави най-много бира в ЕС"}
{"url": "http://clubz.bg/56932-oficialno_ot_levski_mitov_e_aut_idva_delio_rosi", "text": "\"Левски\" официално обяви промените, за които се говореше през последните дни. Треньорът Николай Митов е освободен, а раздялата е \"по взаимно съгласие\". На специалиста е предложена едномесечна специализация в Испания. Делио Роси е новият треньор на \"Левски\" На мястото на Митов очаквано е назначен Делио Роси. Все още липсва информация за срока на договора на бившия наставник на \"Лацио\", \"Фиорентина\", \"Болоня\" и т.н. Той ще поеме \"сините\" от понеделник. Днешната тренировка на \"Левски\" ще бъде водена от помощник-треньора Асен Букарев, който ще е начело на тима и в утрешния мач срещу \"Верея\" от 4-тия кръг на Първа лига. Боримиров за \"Левски\": Не е задължително да си поръчаш в скъп ресторант Междувременно от днес на проби в \"Левски\" е бразилецът Жеан Патрик. Той е на 20 години и играе като крило. Собственост е на бразилския гранд \"Сао Пауло\". Боримиров за \"Левски\": Не е задължително да си поръчаш в скъп ресторант", "date": "2017.08.04", "title": "Официално от \"Левски\": Митов е аут, идва Делио Роси"}
{"url": "http://clubz.bg/56931-razsledvat_netanqhu_za_korupciq", "text": "Премиерът на Израел Бенямин Нетаняху е разследван за измами, конфликт на интереси и приемане на подкупи, предаде Ройтерс. Ако бъде доказана вината му, срещу него може да бъдат повдигнати обвинения. Нетаняху замрази връзките с 12-те от Съвета за сигурност, гласували срещу Израел Нетаняху е разследван по две дела, известни като \"Дело 1000\" и \"Дело 2000\". В първия случай става дума за скъпи подаръци, които Нетаняху и семейството му са получавали от двама бизнесмени в замяна на услуги. Вторият пък е свързан със сделка между собственика на най-многотиражния вестник в Израел за повече отразяване на събитията, в които премиерът участва, и по-благосклонно отношение в замяна на защита от конкуренцията на безплатен вестник, близък до правителството. Израелските власти разследват също споразумение за купуване на германски подводници на стойност 2 милиарда долара. Линчният адвокат на Нетаняху представлява местния агент на германския производител и е в очевиден конфликт на интереси. Премиерът обаче не е разследван по този случай. Той заяви, че напълно подкрепя адвоката си. Израел е против договорката на Тръмп и Путин за Сирия Върху Нетаняху вече има политически натиск да се оттегли от поста си, който заема от 11 години. Според израелските закони обаче премиерът може да остане на поста си дори срещу него да бъдат повдигнати официални обвинения. Министър-председателят отрича да е замесен в престъпленията. Говорителят му каза в изявление, че той е обект на \"лов на вещици, целящ да свали правителството\". Членове на партията на Нетаняху остро критикуваха предложенията на опозицията премиерът да се оттегли от поста си: Израел е против договорката на Тръмп и Путин за Сирия", "date": "2017.08.04", "title": "Разследват Нетаняху за корупция"}
{"url": "http://clubz.bg/56927-ninova_borisov_izlyga", "text": "Това каза лидерът на БСП Корнелия Нинова. Тя призова да не се бърза със заключенията и да се изчака официалното изявление на президента. Нинова оповести предложение на партията за това как да бъде създаден новият антикорупционен орган. Подобен законопроект вече е публикуван за обществено обсъждане и от страна на правителството. Антикорупция - отиваш на съд за разлика от 150 000 лв. между имоти и доходи Управляващите предлагат новият орган да бъде създаден чрез обединяване на сега съществуващи структури - комисия за конфликт на интереси, комисия за отнемане на престъпно имущество и т.н. Нинова обаче заяви, че е против подобен подход. Според нея това представлява опит на изпълнителната власт да овладее новия орган. От БСП смятат, че той трябва да бъде създаден, като се извади от ДАНС дирекцията, която се занимава с борбата с корупцията. Нинова обясни, че председателят на новото звено ще се назначава от президента, а членският състав - от парламента с мнозинство от 2/3. Лидерът на БСП съобщи, че вече е консултирала идеята си с президента Румен Радев, главния прокурор Сотир Цацаров, председателя на Висшия адвокатски съвет Ралица Негенцова, шефа на Върховния административен съд Георги Колев. С всички тях ще започнат официални консултации, които ще са в края на август и началото на септември. Покана за тях ще получат и шефът на Върховния касационен съд Лозан Панов и Съюзът на съдиите.  ", "date": "2017.08.04", "title": "Нинова: Борисов излъга"}
{"url": "http://clubz.bg/56938-putinova_rusiq_e_naj_golqmata_jertva_na_ilyuziite_si", "text": "Увлечението на руския политически и обществен елит по възгледи като тези на Александър Дугин допринася в значителна степен за задълбочаване на основния познавателен проблем на Русия по отношение на външния свят. Руските визии за света - включително западническите - либералните, а в драматично по-голяма степен - евразийските и почвеническите, страдат от пълната липса на разбиране за начина, по който функционира западният модерен манталитет и институциите, породени от него. Русия е най-голямата жертва на собствените си илюзорни представи за това какво представляват общественото съзнание и културата на това, което доста условно наричаме Запад. Опитът на руските спецслужби да се намесят в изборите за президент на САЩ, за да осигурят победа на \"нашия човек\", още веднъж демонстрира дълбокото когнитивно затъмнение в официалните руски визии за света и - в частност - за Запада. За руските елити разделението на властите в западната демократична система е една \"игра\", която преследва по-скоро пропагандни, отколкото институционални цели. Руската визия за неделимост и концентрация на властта на върха - в ръцете на \"царя\", разглежда снизходително механизмите за разделение на властите като тарикатлък на истинските елити и господари зад сцената да лъжат \"трудещите се\", че имат участие в упражняването на властта. От тази гледна точка събитията, които протичаха на върха във Вашингтон след 2000 г., дадоха на кремълския елит допълнителни основания да счита, че ще бъде възможно влиянието върху един следващ стопанин на Белия дом с цел постигане на дългосрочни геополитически - неоимперски цели. Какво се случи след 2000 г. в американската политика? Джордж У. Буш спечели президентските избори на ръба на преброените гласове и благодарение на решение на Конституционния съд. След 11 септември 2001 г. администрацията на Буш започна зле мотивирана война в Ирак без ясно очертани дългосрочни цели. Въпреки рисковия характер на подобно начинание Конгресът и Сенатът подкрепиха военната камания срещу режима на Саддам. Независимо от катастрофалните резултати на тази военна кампания Буш бе преизбран през 2004 г. Четири години по-късно в Белия дом влезе Барак Обама, който завъртя държавното кормило на свръхвеликата сила в обратна посока: на мястото на необуздания интервенционизъм на младия Буш. Обама изгради позиция на \"гълъб\" - помирителна спрямо всички основни конфликти в съвременния свят. С Русия бе обявена политика на re-set - едностранно подобряване на отношенията с Путин, който вече бе нахлул в Грузия. В Кайро Обама произнесе знакова помирителна реч, насочена към света на исляма. Той изтегли американските сили от Ирак и остави региона в процес на нарастващ кървав хаос, въвличащ нови страни и субрегиони като Сирия. Червената линия на двата мандата на Обама бе отказът от използване на военна сила. В Москва наблюдаваха тези процеси внимателно и си направиха два основни извода. Първо, поляризацията между либерали и консерватори в американския политически живот отслабва позициите на Конгреса и Сената и увеличава степените на свобода, с която президентът взема решения в Белия дом. Второ, общественото мнение и обществените елити относително спокойно и безразлично приемат радикалните завои в американската външна политика, които водят до отслабване на световната роля на Америка. Затова за Кремъл се очерта като възможна и реалистична една операция за подкрепа на желан кандидат в президентската надпревара през 2016 г. чрез използване на класическите методи на оперативните мероприятия на КГБ, обогатени с инструментите на информационното общество. За властимащите в Москва си остава тайнство добре известната истина, че демократичната система на баланс на властите е много уязвима на кризи и метаморфози, но когато бъдат застрашени основните механизми на нейното функциониране, защитните ѝ сили се мобилизират ефективно и пълноценно. Модерната история красноречиво показва, че много по-лесно рухва един авторитарен, тоталитарен или въобще диктаторски режим на управление, отколкото една правова държава, функционираща като представителна демократична система. Устойчивостта на демократичната система се проявява и в последните събития във Вашингтон, които носят толкова разочарования за Москва. Изправени пред системно предизвикателство за функционирането на федералната държава, представителите на двете основни партии в институциите загърбиха своите драматични различия в почти всички сфери на националната и международната политика и се обединиха зад закона за санкциите с почти 100-процентово мнозинство - и в Конгреса, и в Сената. Путинова Русия трябваше да предвиди това, но не притежаваше концептуален и ценностен ресурс, за да го направи. Руската политика от векове арогантно изпитва границите на възможното - а възможно е всичко това, за което от другата страна не те бият болно по муцуната. Уви, този път една такава граница бе достигната и подмината. И неизбежният бой се случва на практика. С какви по-нататъшни последствия - остава да видим.", "date": "2017.08.04", "title": "Путинова Русия е най-голямата жертва на илюзиите си"}
{"url": "http://clubz.bg/56946-protestyt_v_balchik_okyrvaven", "text": "Няколко души са пострадали при сблъсъци пред общината в Балчик между протестиращи и жандармерия, предаде \"Фокус\". На протест излязоха десетки жители на общините Каварна, Шабла и Балчик. Те недоволстват от забраната за земеделие и строителство в Крайморска Добруджа, въведена със заповед на министъра на околната среда и водите Нено Димов, и настояват за нейната отмяна. По думите му са пострадали две жени и един мъж. Протестиращи блокираха пътя Варна-Констанца Лучанов заяви, че сградата остава блокирана и че протестиращите няма да допуснат провеждането на обществено обсъждане във връзка с разработването на Интегрирания план за управление на защитена зона „Комплекс Калиакра”. По-рано днес стотици протестиращи по същата причина затвориха международния път Е-87, свързващ Варна с румънското пристанище Констанца, в района на Каварна. На пресконференция министър Нено Димов заяви, че Европейската комисия може да ни глоби, ако не се спре строежът на Калиакра.", "date": "2017.08.04", "title": "Протестът в Балчик - окървавен"}
{"url": "http://clubz.bg/56947-bosyt_na_psj_pijte_edno_kafe_i_ne_se_grijete_za_nashite_pari_snimki", "text": "Неймар даде първата си пресконференция като футболист на \"Пари Сен Жермен\", след като вчера бе откупен от \"Барселона\" за 222 милиона евро. Събитието бе на стадиона на клуба \"Парк де Пренс\" в Париж. Неймар емоционално се сбогува с \"Барселона\" и Каталуня (ВИДЕО) Всяка стъпка на бразилеца още от кацането му във френската столица се следи зорко и обикновено е съпроводена от тълпи фенове и журналисти. Неймар ще бъде представен утре пред запалянковците преди домакинския мач на новия му отбор срещу \"Амиен\", като най-вероятно няма да е в състава на ПСЖ. Допълнителен интересен момент на брифинга бе и присъствието на собственика на парижкия клуб шейх Насер ал Хелайфи. Негова е заслугата за рекордния трансфер. ПСЖ обяви Неймар за свой, \"Барселона\" получи 222 милиона евро (ВИДЕО) Ал Хелайфи, който е член на организационния комитет на световното през 2022 г. в родината му Катар, няколко пъти благодари на Неймар, че е склонил да приеме офертата на \"Пари Сен Жермен\". Той даваше дипломатични и уклончиви отговори за космическите 222 милиона, които всъщност надхвърля 500 млн., ако се брои заплатата на нападателя, бонусите и парите за неговия мениджър и адвокатите. Журналистка от Си Ен Ен му припомни, че през 2011 г. е придобил клуба срещу 100 милиона евро, а сега е дал повече от два пъти само за един футболист. Неймар бе подложен на провокативни въпроси за напускането на \"Барселона\" от журнаристи от цял свят - Бразилия, САЩ, Португалия, Испания, Франция, Англия и т.н. и т.н. Той не спираше да се усмихва и постоянно повтаряше думите \"амбиция\", \"предизвикателство\", \"положителна енергия\", \"страст\", \"сърце и душа\"... Всичко това го е накарало да напусне \"Барселона\" в посока \"Пари Сен Жермен\". Взел е решението много трудно. Не си е тръгнал от \"Камп Ноу\" защото не иска да дели славата с Лео Меси, напротив - някога е отишъл в Барса заради Лео, който е негов кумир. Испанската лига отказа 222 милиона за Неймар, блокира трансфера Насер ал Хелайфи няколко пъти се намеси и защити Неймар - лоялността на футболиста към \"блаугранас\" е забавила идването му в Париж. Накрая той е постъпил коректно към бившия си клуб Катарецът заяви, че не си отмъщавал на \"Барселона\" заради драматичния четвъртфинал в Шампионската лига миналата пролет, нито заради интереса на каталунците към Марко Верати. Той подчерта, че не се страхува от заканите на \"Камп Ноу\", че ще отнесат случая до УЕФА заради потъпкване на финансовия феърплей.   ПСЖ обяви Неймар за свой, \"Барселона\" получи 222 милиона евро (ВИДЕО) Испанската лига отказа 222 милиона за Неймар, блокира трансфера", "date": "2017.08.04", "title": "Босът на ПСЖ: Пийте едно кафе и не се грижете за нашите пари (СНИМКИ)"}
{"url": "http://clubz.bg/56935-ludogorec_otnovo_sreshtu_litovci_v_evropa", "text": "\"Лудогорец\" ще играе с литовския \"Судува\" в плейофа за попадане в групите на турнира Лига Европа. Мачовете са на 17 и 24 август, \"орлите\" са домакини в първата среща.  Крайният победител ще играе в Европа през новия сезон, загубилият отпада. \"Лудогорец\" вече игра срещу литовци във втория предварителен кръг на Шампионската лига - отстрани \"Жалгирис\" след 1:2 и 4:1. Другите възможни съперници на последния български представител в евротурнирите бяха \"Розенборг\" (Норвегия), \"Олександрия\" (Украйна), \"Шкендербеу\" (Албания), \"Алтах\" (Австрия) и \"Вардар\" (Македония). По-рано бе теглен и жребият за плейофите за груповата фаза на Шампионската лига. Воденият от Станимир Стоилов \"Астана\" (Казахстан) излиза срещу \"Селтик\". А ЦСКА (Москва) с Георги Миланов има за съперник швейцарския \"Йънг Бойс\". Израелският \"Апоел\" (Беер Шева), който елиминира \"Лудогорец\" в предишната фаза, изтегли словенския \"Марибор\". \"Карабах\" (Азербайджан) - \"Копенхаген\" (Дания)  \n\t\"Апоел\" (Кипър) - \"Славия\" (Прага)  \n\t\"Олимпиакос\" (Гърция) - \"Риека\" (Хърватия) \n\t\"Селтик\" (Шотландия) - \"Астана\" (Казахстан)  \n\t\"Апоел\" (Беер Шева, Израел) - \"Марибор\" (Словения)  \n\t\"Истанбул Башакшехир\" (Турция) - \"Севиля\" (Испания) \n\t\"Йънг Бойс\" (Швейцария) - ЦСКА (Москва) \n\t\"Наполи\" (Италия) - \"Ница\" (Франция) \n\t\"Хофенхайм\" (Германия) - \"Ливърпул\" (Англия) \n\t\"Спортинг\" (Лисабон) - \"Стяуа\" (Румъния)", "date": "2017.08.04", "title": "\"Лудогорец\" отново срещу литовци в Европа"}
{"url": "http://clubz.bg/56944-es_dobavq_novi_imena_v_ruskiq_cheren_spisyk_rojters", "text": "Европейският съюз ще реши днес да добави още имена и компании в списъка за санкции срещу Русия заради доставените за Крим вятърни турбини на германската Siemens, предаде Ройтерс, позовавайки се на дипломатически източници. Страните членки на ЕС имат срок, който изтича по-късно днес, да подадат възражения срещу предложението за разширяване на списъка. Изглежда обаче, че няма да има препятствия и решението ще бъде взето, посочиха двама дипломатически източници. Германия предложи миналия месец в \"черния списък\" да бъдат включени още четирима руски граждани (включително от министерството на енергетиката), както и три руски фирми, включително тази, която е доставила турбините на полуострова. Страните от ЕС трябва да решат с единодушие за въвеждане на санкции. Според източник едно име е било извадено от предложението след възражения на Италия.", "date": "2017.08.04", "title": "ЕС добавя нови имена в руския черен списък - Ройтерс"}
{"url": "http://clubz.bg/56930-masovi_ekzekucii_na_deca_v_kongo", "text": "Правителствени сили, въоръжени милиции и бунтовници са избили в извънсъдебни екзекуции 251 души, от които 62 деца в Демократична република Конго, съобщи днес АФП. Половината от убитите деца са били под осем години според доклад на ООН, публикуван днес в Женева и съставен от анкетьори на Върховния комисариат по правата на човека на световната организация. Според Скот Кемпбъл, шеф на секцията за Африка на комисариата, 500 деца са били убити в Конго от началото на размириците там в края на миналата година. Съобщените днес екзекуции са били извършени между 12 март и 19 юни т.г. в централната конгоанска провинция Касаи. Докладът се основава на разкази на 96 бежанци от Конго в Ангола. Една от най-шокиращите атаки, описана в него, е срещу медицински център, където са избити 90 души, включително пациентите. Сблъсъците започнаха преди година между въоръжени племенни милиции и правителствените сили.", "date": "2017.08.04", "title": "Масови екзекуции на деца в Конго"}
{"url": "http://clubz.bg/56940-imat_li_mqsto_debeli_manekenki_na_podiuma", "text": "Ожесточени дебати се водят в Австралия по повод модно ревю, организирано наскоро от сп. Spots Illustrated с участието на закръглени манекенки с размери ХXXL. В излизащия в Сидни всекидневник “Дейли телеграф” автор на публикация по темата нарече проявата “безотговорно решение”. В публикацията се посочва, че според лекар експерт манекенките демонстрирали опасен за здравето начин на живот. Според други интервюирани специалисти обаче на модните подиуми имало място за каквото и да е телосложение на манекенките, съобщава Би Би Си. Спорът започнал след твърдение на коментатора Сорай Фуд: Опонира му редакторът от Sports Illustrated Джей Дий:  В спора се намесиха и лекари. Президентът на Австралийската медицинска асоциация в Нов Южен Уелс Брад Фрънкъм сравни телесното тегло с тютюнопушенето: На друго мнение е проф. Джон Диксън – манекенките представляват обществото и така могат да носят дрехи всякакъв размер. Според учения 28 на сто от австралийците са с наднормено тегло. Било крайно оскърбително твърдението, че пълничките хора нямали място на модните подиуми. Да уточним, че в случая с манекенките иде реч за размер над 46 по западните стандарти, у нас номер 52.", "date": "2017.08.04", "title": "Имат ли място дебели манекенки на подиума?"}
{"url": "http://clubz.bg/56943-peevski_shte_propeevski", "text": "Прочетете внимателно - това e потенциално най-важната новина за годината за България. Ще има последствия за всички участници в аферата КТБ. Цветан Василев търси закрила от САЩ по закона \"Магнитски\" Пеевски ще пропее/вски/, Цветан Василев също. Да му мислят Цацаров, Доган и, разбира се - Борисов, Орешарски тоже. Законът \"Магнитски\" дава възможност на американското правителство да налага санкции на всички правителства и на всеки, който преследва хора, които дават сведения за корупция. Което означава, че Цветан Василев е готов да се разприказва в САЩ. И тогава тези, които не искаха да го чуят тук, ще трябва да го чуят от Америка чрез американските реакции.  Когато нещата са в американски съд, ако той поеме делото, не се знае какъв ще е изходът. Но се знае, че там влиянието на Цацаров и Пеевски е нулево, дори отрицателно.  Не става само с \"разболяване\" и влизане в болница. Христо Иванов: Пеевски е част от политическата пирамида КТБ В САЩ ще се решава казусът и за българската гранд корупция, защото делото КТБ е витрина на всичко, което става в България и което се прикрива. Всички опити на Цацаров и Пеевски да продадат своята версия и с това да се изчерпва правото на защита на Василев пропадат.  Е, точно в САЩ ще се види \"невиността\" на Пеевски (нали тук не я виждат), на поредица от финансови министри, на шефове на БНБ, на квестори и синдиците, и най-вече на висшето политическо ръководство на страната - на хората, които стимулират и не контролират гранд корупцията и са съпричастни към КТБ. Да ни е честито американското правосъдие на българската гранд корупция. Най-накрая Цветан Василев разбра, че от Русия не може да очаква никаква помощ.  Само да не го \"самоубият\". Изобщо вкарването на САЩ като арбитър в делото КТБ е забележително.   Христо Иванов: Пеевски е част от политическата пирамида КТБ", "date": "2017.08.04", "title": "Пеевски ще пропее(вски)"}
{"url": "http://clubz.bg/56921-test_za_loqlnost_v_noviq_antikorupcionen_organ", "text": "Служителите на структурите, които ще влязат в новия антикорупционен орган ще преминат през тестове за лоялност и ако не ги издържат това ще е основание за прекратяване на правоотношенията. Това заяви пред бТВ зам.-министърът на правосъдието Евгени Стоянов. Очаква се новият орган да обедини сега съществуващи институции като комисия за отнемане на престъпно имущество, комисия за конфликт на интерес и т.н. Стоянов обаче изтъкна, че новият орган няма да бъде механичен сбор от институции. И обясни, че за председателя на комисията е предвиден мандат от 6 г., за да не се припокрива той с мандата на парламента. Стоянов бе категоричен, че новата комисия \"Антикорупция\" няма да има разследващи функции и няма да се използва за политически цели. Тя щяла да използва СРС по сега действащия зкаонов модел след разрешение на съда. Ако се установят данни за престъпление обаче информацията ще бъде предоставяна на прокуратурата. Новият орган няма да извършва обиск, претърсване и изземване. Проектът на антикорупционния закон е публикуван за обществено обсъждане. Очаква се той да бъде внесе в парламента наесен и да бъде приет до края на годината, за да бъде отбелязано това в следващия мониторингов доклад на ЕС в началото на следващата година.", "date": "2017.08.04", "title": "Тест за лоялност в новия антикорупционен орган"}
{"url": "http://clubz.bg/56950-remontite_v_sofiq_nov_asfalt_na_orlov_most_ot_11_avgust", "text": "От   започва цялостното преасфалтиране на кръстовището на Орлов мост, съобщи днес пред журналисти зам.-кметът по транспорта на София Евгени Крусев. Изцяло сменена ще бъде настилката на кръстовището на Орлов мост и няколкостотин метра нагоре в посока \"Плиска\" заради деформациите на асфалта. Ще бъдат положени няколко пласта асфалт, които да поемат тежкото движение. Кръстовището няма да бъде затваряно изцяло, а само стеснено, като ремонтът ще продължи между седем и десет дни, информира зам.-кметът Крусев. Той провери ремонта на ул.  , в който са инвестирани около 200 хил.лв. от бюджета на Столичната община. Направена е цялостна подмяна на водопроводната мрежа, нови тротоари и изцяло ново пътно платно, което се очаква да стане готово в началото на септември.  Крусев съобщи, че днес ще бъде премахнато стеснението на бул.   в района на бул.  \", където е изградена нова канализационна връзка, съобщи БТА.  Поетапно ще се реализира ремонт на отсечката между бул.  . Предстои изграждане на нов мост по бул.   след около две седмици, уточни зам.-кметът. Той каза, че връзката между бул.   на летището трябва да е готова до края на ноември. Улица   ще бъде отворена в края на 2018 година. В отговор на въпрос Крусев каза, че по отношение на искането за удължаване на   към Владая е направено проучване, според което трябва да се съборят повече от 50 къщи за разширяване на булеварда.  Временно се стеснява южната половина на пътното платно на ул. „ съобщиха от пресцентъра на Столична община. От 00.00 часа на 8 август до 24.00 часа на 1 септември се забранява влизането на пътни превозни средства по част от южната половина от пътното платно на ул. „Симеоновска“ при ул. „Никола Пиколо“. Измества се съществуващата автобусна спирка с код 1350 „моста на Симеоновска река“ на ул. „Сименовска“ с 50 метра назад в посока кметство Железница по маршрута на автобус 68.  И още. Временно се затваря дясната лента от бул.  , в посока центъра на града. От 00.00 часа до 24.00 часа на 6 август се забранява влизането на пътни превозни средства по дясната пътна лента от пътното платно на бул. „Владимир Вазов“ в посока Център в участък от 90 метра на 30 метра преди кръстовището с ул. „Васил Кънчев“. Промяната в организацията на движение се налага във връзка с авариен ремонт на водопровод на бул. „Владимир Вазов“.  Въвежда се временна организация на движение във връзка с ремонта на бул.   От 00.00 часа на 5 август до 24.00 часа на 14 август се забранява влизането на автомобили в двете посоки по пътното платно на бул. „Владимир Вазов“ от моста  . Движението на пътни превозни средства ще се извършва двупосочно по пътното платно от моста „Чавдар“ (нов) до ул. „Злетово“.  От 8.00 часа на 7 август до 24.00 часа на 24 август се забраняват влизането на пътни превозни средства по ул.  между ул. „Св. св. Кирил и Методий“ и ул. „Веслец“ 40. В същия участък се закриват временно местата за паркиране. Промяната в организацията на движение сe въвежда във връзка с реконструкция на топлопроводни отклонения. От 00.00 часа на 6 август до 24.00 часа на 29 август се стесняват за движение северната половина на пътното платно на бул.   при кръстовището с ул.   и южната половина на пътното платно в участъка между ул.  . В участъка тролеите с номера 6 и 7 ще се движат по следния маршрут: от депо „Надежда“ наляво по ул. „Подполковник Калитин“, ул. „Охрид“, надясно по ул. „Опълченска“, надясно по бул. „Сливница“ и по маршрутите си в посока ж.к. \"Люлин\". В обратната посока тролейбусите с номера 6 и 7 ще се движат от бул. „Сливница“, надясно по ул. „Опълченска“, наляво по ул. „Охрид“ и по ул. „Подп. Калитин“ до депо „Надежда“.  Временно се затваря за движение участък от платното на бул.  заради строителни дейности по пешеходен мост. От 00.00 часа на 5 август до 24.00 часа на 25 август се забранява влизането на пътни превозни средства по източното платно на бул. „Драган Цанков“ на 22 метра след кръстовището с ул. „Лъчезар Станчев\" в участък от 72 метра. Движението ще се извършва двупосочно в по една лента по западното пътно платно на булеварда в обхвата на строителната площадка. Промяната в организацията на движение се налага във връзка със строителни дейности по обекта пешеходен мост по бул. „Драган Цанков“ при ул. „Николай Хайтов“.", "date": "2017.08.04", "title": "Ремонтите в София: Нов асфалт на Орлов мост от 11 август"}
{"url": "http://clubz.bg/56923-trqbvat_li_ni_t_nar_desni", "text": "Останалите извън Народното събрание партии „Да, България“, ДСБ, БЗНС, „Зелените“ и ДЕОС поискаха заедно от президента Румен Радев да наложи вето над промените в Законите за съдебната власт и за опазване на околната среда, както и в Наказателно-процесуалния кодекс. Конкретните мотиви са важни, но много по-запомнящ се в случая е самият факт на взаимодействие: те правят нещо заедно. Преди седмица почти същият състав от извънпарламентарни партии разпространиха обща протестна позиция по повод приемането на същите законодателни промени: значи за втори път правят нещо заедно. Това е безспорно добра новина за всеки един от близо 300-те хиляди избиратели, които останаха непредставени на последните парламентарни избори. Които избраха да гласуват за една от трите писти на т.нар. традиционно дясно. И повечето от които до последно не успяха да разберат защо лидерите на тези политически сили останаха разделени. Сега повечето от тях правят нещо заедно. Което е добре. Но това отново е неразбираемо за повечето хора - отново не дава отговор на въпроса: „А сега накъде?“ Фактът, че на разпространената снимка от момента на внасянето на писмото до президента не присъства нито един от популярните лидери на парчетата от непредставената демократична общност, прави добрата новина значително по-малко добра.  Дали може България и без тях? В момента наблюдаваме отговора. В Народното събрание не попаднаха нито Реформаторският блок, нито „Да, България“, нито „Нова република“, в която е ДСБ. Очевидно Земята не спря да се върти. От друга страна, в парламента в момента няма кой да защитава докрай ценностите на либералната демокрация – приемането на путинистки закон срещу правото на съсловни организации да получават финансиране от чужбина бе на косъм. Никой не каза от трибуната, че това е против демокрацията. Никой не защити от трибуната и принципите, заради които обединените непредставени искат сега вето от президента – прехвърлянето на корупционните дела към специално създаден (и по-лесно подчиняем на главния прокурор) съд, въвеждането на т.нар. кариерен бонус за членовете на ВСС, както и ограничаването на възможността за обжалване на оценките за въздействие върху околната среда. Очевидно тази гледна точка е непредставена в Народното събрание. В същото време последните публикувани социологически проучвания показват, че тази общност не изчезва – тези хора може да са непредставени, но продължават да заявяват подкрепа за някоя от трите писти, които останаха извън Народното събрание – Реформаторския блок, „Да, България“ или ДСБ. Числата са малки, но не изчезват. Те може да спорят помежду си – едните държат на етикета „десни“, другите настояват на по-включващото „демократична общност“. Но търсенето на техния политически продукт все още е налице. ГЕРБ се пробва на моменти да заеме и тази ниша, но това е невъзможна задача – ако Борисов започне да се държи прекалено „западно“ и „градски“, ще изгуби центъра, който му носи победите. А в България има немалко хора, които държат да са западни и градски и които засега остават непредставени. Точно това е най-необяснимото. Те продължават да спорят дали има ляво и дясно. Продължават да живуркат поотделно и да произвеждат безинтересни политически позиции – един оценил първите 100 дни на кабинета, друг оценил нещо друго. Един поискал нечия оставка, друг поискал някакви отговори. Общото внасяне на искане за вето при президента дава поне един отговор – всичко е насипно. Забравете за предизборните комбинации. „Да, България“ прави заедно нещо с ДСБ и с БЗНС, нищо че последните две са били част от „Нова република“ или Реформаторския блок. Което прави нещата една идея по-лесни и по-ясни. В България има все още избиратели, които търсят тяхната политика. В Народното събрание има дефицит за техните позиции – радикално проевропейски, антикорупционни и реформистки заявки. Задачата изглежда изключително лесна на теория, а се оказва изключително трудна на практика. Сигналите досега създават колкото позитивни, толкова и негативни очаквания. Да, те все пак са разбрали, че трябва да правят нещо заедно. Не, те все още не са разбрали, че от тях се очаква цялостна политическа заявка, а не епизодично мрънкане в този или в онзи сектор.", "date": "2017.08.04", "title": "Трябват ли ни т. нар. десни?"}
{"url": "http://clubz.bg/56924-amerikanska_viza_samo_pri_15_godini_chisto_minalo", "text": "Биографична информация и история на пътуванията за последните 15 години ще изискват американските власти от кандидатите за виза. Въпросникът към чужденците, които искат да живеят в САЩ, може да стане постоянен, а не да се използва само в изключителни случаи, какъвто е първоначалният план. Формулярът да бъде попълван от повече кандидати за престой в страната, предложиха още от Държавния департамент. Белият дом иска да реже наполовина легалната миграция Въпросникът беше въведен през май като част от усилията за намаляване на имиграцията в САЩ и изисква биографична информация 15 години назад във времето, включително адреси, месторабота, предишни пътувания. От Държавния департамент не дават информация колко пъти е използван въпросникът досега и за граждани на кои държави. 65 000 кандидати за визи годишно са определяни като вероятна заплаха и подлежат на допълнителна проверка от американските власти. Затягат ли САЩ режима за визи \"за всички 191 страни\"? Държавният департамент постави за обществено обсъждане предложение формулярът да се използва в този вид през следващите три години. В предложението за въпросник, поставено за обществено обсъждане през следващите 60 дни, се изисква информация, която би позволила по-стриктни проверки на кандидатите за визи за връзки с терористични организации или престъпни групи. В случай че са пътували до територия, която е контролирана от терористична организация, кандидатите за американска виза трябва да дадат обяснение за целите на пътуването си и да ги подкрепят с документи. Ако не предоставят изискваната информация, кандидатите може да не получат американска виза. Ако обаче комисията, която разглежда молбата, прецени, че поради уважителни обстоятелства кандидатът не може да предостави някои от изискваните документи, той все пак може да бъде одобрен и да бъде допуснат в САЩ. В сряда президентът Доналд Тръмп подкрепи законопроект, който предвижда намаляване на легалната имиграция с 50 на сто през следващите 10 години. Това ще стане, като бъдат намалени роднините, които новопристигналите имат право да доведат със себе си. Затягат ли САЩ режима за визи \"за всички 191 страни\"?", "date": "2017.08.04", "title": "Американска виза - само при 15 години чисто минало"}
{"url": "http://clubz.bg/56925-protestirashti_blokiraha_pytq_varna_konstanca", "text": "Стотици протестиращи затвориха днес международния път Е-87, свързващ Варна-Констанца - от доскорошния град на рока до румънската граница, съобщи БГНЕС. Те са собственици на земи от района на Балчик, Каварна и Шабла, недоволни от приетата забрана да строят и обработват земеделски земи на обща площ около 23 000 декара, както и да ловят риба в 440 000 кв. км морска акватория. Протестът в Балчик - окървавен Те искат министърът на околната среда и водите Нено Димов да отмени забраните. Първоначално протестът започна пред общината в Каварна, но след това възмутените граждани блокираха международния път Е-87, минаващ край града. Той изтъкна, че Европейската комисия може да ни глоби, ако не се спре строежът на Калиакра. Санкцията е еднократна и е в размер на няколко милиона евро, както и 20 хиляди евро на ден. Министърът твърди, че е постигнал възможно най-благоприятните за страната ни договорености. Димов даде пример с други европейски страни и уточни, че Испания и Гърция не са успели да постигнат такива договорености. Според Нено Димов съществува реалният риск да се изиска и събаряне на къщи, вилни селища, хотели, ветрогенератори, инфраструктура, както и да бъдат възстановявани хабитатите. Той даде 4 примера за ефективно събаряни постройки по съдебно разпореждане - в Испания са събаряни ветрогенератори, над 200 къщи и хотели, в Гърция са събаряни крайбрежни сгради на остров Закинтос, както и близо до Атина. В Ирландия също има събаряни сгради.", "date": "2017.08.04", "title": "Протестиращи блокираха пътя Варна-Констанца"}
{"url": "http://clubz.bg/56928-povecheto_germanci_ne_odobrqvat_sankciite_na_sasht_sreshtu_rusiq", "text": "Над половината германски граждани се обявяват срещу новите санкции на САЩ срещу Русия, сочи представително социологическо проучване. Според института YouGov 55 на сто от запитаните са на мнение, че подобни санкции в \"никакъв случай\" или \"по-скоро не\" са оправдани. На въпрос за евентуални щети за германската икономика едва една четвърт – 26 на сто от запитаните, одобряват санкциите. Според експерти социолози това се дължи на факта, че германците нямат доверие на президента Доналд Тръмп. Да припомним, че през юни т. г. центърът Pew Research с централа във Вашингтон публикува свое изследване, в което се съпоставя доверието на Тръмп спрямо задгранични правителствени ръководители. Според резултатите на първо място по доверие е германската канцлерка Ангела Меркел, а на последно - президентът на САЩ Доналд Тръмп. Що се отнася до германските граждани, участвали в запитването, едва 11 на сто от тях се доверяват на държавническите качества на Тръмп при действията му в световната политика и се опасяват от отрицателни последици. Да се върнем на актуалното социологическо проучване. Що се отнася до евентуално въвеждане на контрасанкции спрямо САЩ, 41 на сто от запитаните отговарят с “да”, 38 на сто са против. Същевременно 44 на сто одобряват оповестеното от Москва изгонване на стотици американски дипломати от Русия. 40 на сто са на мнение, че мярката е неудачна. Както е известно, миналата неделя президентът Владимир Путин оповести, че след решението на САЩ за налагане на нови санкции срещу Русия Москва ще разпореди до 1 септември т. г. 755 американски дипломати да напуснат Русия. В момента те са 1210, трябва да останат едва 455 души.", "date": "2017.08.04", "title": "Повечето германци не одобряват санкциите на САЩ срещу Русия"}
{"url": "http://clubz.bg/56942-cacheva_razrabotvame_pravila_za_razsledvane_na_glavniq_prokuror", "text": "Има одобрена мярка за разработване на правила, гарантиращи възможността за разследване на главния прокурор. Това каза министърът на правосъдието Цецка Цачева при представянето на приоритетите на ведомството. Тя обясни, че правилата за търсене на отговорност за тримата големи са разписани в пътната карта в изпълнение на препоръките по анализа и доклада на европейските прокурори. Правосъдният министър уточни, че в пътната карта по изпълнение на актуализираната стратегия за реформата в съдебната власт са разписани две нарочни пътни карти, които са свързани с анализа от доклада на европейските прокурори при партньорската проверка за структурата и функционалността на прокуратурата. Тя допълни, че няма предложение за излизане на следствието извън прокуратурата, за да бъде разследван главният прокурор.", "date": "2017.08.04", "title": "Цачева: Разработваме правила за разследване на главния прокурор"}
{"url": "http://clubz.bg/56926-prezidentskoto_byrzane_s_npk_%E2%80%93_akt_na_edin_politicheski_strahlivec", "text": "Представители на политически партии и граждански организации поискахме от президента да не обнародва гласуваните от Народното събрание изменения в три нормативни акта – Закона за съдебната власт (ЗСВ), Закона за опазване на околната среда (ЗООС) и Наказателно-процесуалния кодекс (НПК). ДСБ, „Да, България“, Зелените, ДЕОС и БЗНС с общо искане за вето Нещо повече – поискахме да наложи вето срещу тях. Днес разбрахме, че Радев е избързал и вече е подписал указ за обнародване на измененията в НПК. Чиято цел е да гарантират създаването на “ВИП-съд за наши хора”. При все, че имаше многобройни индикации, че ще се поиска неговото вето, което е специфично президентско правомощие, изрично дадено му по конституция. Да бъде коректив на депутатите, на които навремето, помните ли, даваше само още седмица. Въпреки искането за вето: Радев подписа спорния закон за спецсъда А какво прави той? Подиграва с хората, които са му гласували доверие. Тези негови действия само затвърждават убеждението ми, че президентът ни не става за нищо, завършено оформен е като тотал щета. И не, това не е поведение на лидер, избран с почти 2/3 от гласовете на хората. Това е акт на един нищо и никакъв политически страхливец. Въпреки искането за вето: Радев подписа спорния закон за спецсъда", "date": "2017.08.04", "title": "Президентското бързане с НПК – акт на един политически страхливец"}
{"url": "http://clubz.bg/56941-otpadat_taksite_za_21_vida_uslugi", "text": "Министерство на икономиката работи върху механизъм, с който да се отпускат ваучери за листването на фирми на фондовата борса. Отделно бизнесът ще получава и ваучери за купуване на машини, придобиване на сертификати и вписване на патенти по Оперативна програма \"Иновации и конкурентноспособност\".  За подготовка  на първоначално публично предлагане на акции фирмите ще получават до 100 000 лв. ваучер. Как точно ще се финансира оценката на капитализацията, за подготовка на документите и за инвестиционни посредници на желаещите ще се уточнява с фондовата борса в следващите дни. За машини, сертификати и патенти по ОПИК се допускат до 30 000 лв. ваучери. Министърът обеща кандидатстването за това финансиране да емаксимално облекчено. Той наскоро пое банката. Караниколов съобщи още, че министерството проучва терени в Стара Загора, Кърджали и Ловеч за изграждането на още три индустриални зони, които ще помогнат за преодоляване на регионалните дисбаланси.  По отношение на намаляването на административната тежест министерството е направило подробен анализ на общо 187 услуги, които предоставя. 113 от тях ще бъдат променени.", "date": "2017.08.04", "title": "Отпадат таксите за 21 вида услуги"}
