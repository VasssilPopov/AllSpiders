{"url": "http://clubz.bg/67343-kanie_uest_400_godini_robstvo_tova_prilicha_poveche_na_izbor", "text": "Американският рапър Кание Уест предизвика скандал, като по време на интервю определи робството като \"избор\", предадоха световните агенции, цитирани от БТА. Съпругът на Ким Кардашиян, който често се забърква в скандали, уточни: Кание Уест: Зукърбърг, дай ми 1 милиард долара. Моля те След предизвиканата полемика, Кание Уест продължи темата с коментар в Туитър:  Пред сайта TMZ Кание Уест си призна, че се бил пристрастил към опиоидите, след като лекарите му ги били предписали след операция за липосукция през 2016 година.", "date": "2018.05.02", "title": "Кание Уест: 400 години робство? Това прилича повече на избор"}
{"url": "http://clubz.bg/67368-knigite_pisani_ot_jeni_pochti_dvojno_po_evtini", "text": "Проучване на повече от 2 млн. книги, публикувани в 10-годишен период, показва, че произведенията на жени се оценяват почти два пъти по-евтино от книгите, написани от мъже, съобщава „Гардиън“. Анализът е направен от социолога Дана Вайнберг и математика Адам Капълнър – двамата са изследвали заглавия, публикувани в Северна Америка от 2002-а до 2012 г., като сравняват книгите по пол на автора, цена и жанр. Оказва се, че повечето издателски къщи оценяват средно с 45% по-ниско книгите с жени авторки в сравнение с творбите на мъже. Очаквано, в жанра романтика преобладават авторките, там е нормално книгите да са на по-ниска цена, отколкото в научната сфера, примерно. Но дори когато тези разлики бъдат пренебрегнати за целта на изследването, изследователие откриват, че книгите с женски имена на кориците се продават с 9% по-евтино от другите произведения. Вайнберг и Капълнър твърдят, че никак не са изненадани от сегрегацията в определени жанрове, но споделят учудването си колко ярка е тази разлика. Проучването се занимава също и със самиздат книгите от същия времеви период и открива, че там се наблюдава известна равнопоставеност, въпреки че все още има ценова разлика от 7%.", "date": "2018.05.02", "title": "Книгите, писани от жени, почти двойно по-евтини"}
{"url": "http://clubz.bg/67373-sled_morkova_bryuksel_vze_toqgata_zaradi_polsha_i_ungariq", "text": "Полша ще плати цената за налагането на политически контрол над съдебната си система, след като Европейската комисия предложи да бъде намалено финансирането от европейските фондове за страни-членки, в които върховенството на закона е под заплаха. То е залегнало в бюджетната рамка на ЕС за периода 2012-2017 г., стана ясно на съвместната пресконференция на председателя на ЕК Жан-Клод Юнкер и еврокомисарят по въпросите на бюджета и човешките ресурси Гюнтер Йотингер. Предложенията предвиждат да може да се спира финансирането за страни, които не спазват договорните задължения за зачитане на върховенството на закона, като това да имат независими съдилища. Първият бюджет на ЕС след Brexit: €1.279 трилиона, повече за иновации и сигурност Полша ще се противопостави на предложението на Европейската комисия да бъде намалено финансирането, заяви в интервю за Асошиейтед прес полският външен министър Яцек Чапутович. Миналата седмица еврокомисарят по правосъдие Вера Йоурова каза, че планът ще включва \"механизъм за върховенство на закона\", който да обвърже финансирането със спазването на демократичните принципи. \"Възприемаме това като намерение за оказване на натиск върху някои страни, политически натиск преди разговори и имаме много отрицателно мнение за тези идеи\", казва Чапутович. Полша е все по-близо до отнемане на правото на глас в ЕС Министърът отдава добрите постижения на полската икономика на ефективното усвояване на еврофондовете. Но посочва като погрешно схващането, че Полша се възползва от щедростта на ЕС, като отбелязва, че единният пазар също облагодетелства до голяма степен западните държави, защото към инвеститорите се връщат големи печалби. \"Полша отвори своя пазар. Тя даде възможност за известно развитие на западната икономика, както и в Полша\", казва Чапутович и отбелязва, че еврофинансирането е \"нещо като компенсация\" за това, че Полша е отворила пазара си. Той добавя, че Варшава е съгласна да се увеличат вноските на страните членки, за да се компенсира излизането от блока на големия вносител в евробюджета Великобритания. Но според полския външен министър налагането на финансови санкции на Полша е дълбоко несправедливо, защото в ЕС има други страни, които не спазват правилата - пренебрегват решения на Европейския съд или прекрачват лимита на бюджетния дефицит - и не са заплашени от наказание. Първият дипломат на Полша споменава единствено Италия като една от тези страни. Яцек Чапутович твърди също, че е \"трудно да се определят критериите или степента, до която са били спазвани законите и стандартите на ЕС\" от страните членки. По въпроса за новото полско законодателство, което дава повече правомощия на избрани политици да назначават съдии, Чапутович казва, че подобен принцип е застъпен из цяла Европа. \"Европейската комисия никога не е оспорвала същите правила, които са в Испания, във Франция, в Германия, а ги оспорва в системата на Полша. Ние смятаме това за прилагане на двойни стандарти\", заявява полският външен министър. АП припомня, че според Еврокомисията някои елементи от законодателството за полската съдебна система наистина наподобяват законите в други страни от съюза, но в съвкупност те създават ситуация, в която политиците имат прекалено голямо влияние върху съдебната система. Новото финансово оръжие на ЕС е с цел да бъде обуздан нелибералният национализъм, който се надига в източната част на блока и заплашващ демократичните му устои. Голямата изборна победа на 8 април на унгарския лидер Виктор Орбан, когото ръководители на ЕС наричат \"Виктатора\", и битката за спасяване на независимостта на съдилищата в Полша бият сигнал за тревога за бъдещето на Съюза след излизането на Великобритания догодина. \"Имаме лидери, които флиртуват с други ценности\", казват високопоставени чиновници в Брюксел, имайки предвид призива на Орбан за \"нелиберална демокрация\" и атаките му срещу политиката на отворени врати за бежанците, която според него е насърчавана от служителите на Брюксел с цел да бъде наложена на Унгария нова \"империя\". \"Това е много по-голяма заплаха за Европа от Брекзит.\" Нетните разходи на ЕС съставляват над 4% от държавните разходи на Полша и над 7% от тези на Унгария, а това е фактор за твърдата обществена подкрепа за членството в ЕС в двете бивши комунистически държави. Комисията смята, че има набор от инструменти, с които да подреже крилата на своите критици. Целта на Юнкер според хора, запознати с неговите виждания, е да излекува разрива между Изтока и Запада, преди да се оттегли след 18 месеца и да завещае един Съюз, който се преобразува след загубата на една от Големите си три сили, пише Ройтерс. Това налага един много мек подход, който въобще не задоволява критиците на Орбан и доминиращия в Полша политик Ярослав Качински. Служители на ЕС очакват следващия месец Полша да отстъпи достатъчно по реформите на своята съдебна система, за да не се налага Комисията да изпълни заплахата си и да се опита временно да отнеме правото й на глас в ЕС - компромис, който изпълнителният орган на ЕС смята, че бъде постигнат, защото Полша се страхува да не бъде наказана при формиране на бюджета на ЕС. Напрежението с източните държави може също така да се намали, ако ЕС приеме твърди действия срещу нередовните мигранти чрез евентуален компромис за разпределяне на задачата за грижа за бежанците и усилия за справяне с оплакванията на бившите страни от съветския блок, че са третирани като граждани втора категория.  Служители на ЕС очакват унгарският лидер да засили предизвикателствата към Брюксел, но казват, че правните санкции го принуждават да отстъпи от някои действия, и изразяват увереност, че могат да направят това отново. Орбан отстъпи, след като загуби дела с Комисията в Съда на ЕС, включително за решение за отстраняване на висши съдии и за надзорен орган за поверителността на личния живот. Той също така прие решението на Съда на ЕС, с което бяха отхвърлени опитите му за отмяна на квотната политика на Съюза за прием на бежанци.  Комисията очаква да спечели дела, известни като процедури за нарушения, за да спре нови унгарски закони, насочени към ограничаване на финансирането от чужбина, особено от унгарско-американския финансист Джордж Сорос, на университет и либерални неправителствени организации.  Европейският парламент призовава Комисията да предприеме действия за временно отнемане на правото на глас на Унгария. Противници казват, че би трябвало да се направи повече за спиране на злоупотребата с финансиране на ЕС от фирми, близки до Орбан. Полша ще бъде петата по големина държава в ЕС след Брекзит. Според служители на Комисията тя създава големи проблеми и нейният случай е показателен, ако става дума за това дали може да бъдат ограничавани нетолерантни лидери. Но управляващата в Полша партия, ръководена от Качински, изглежда по-отзивчива. След като през декември ЕС започна предварителни действия за временно отнемане на правото на глас, Качински доведе нов министър-председател, който се ангажира по-активно с преговори с Брюксел за избягване на порицание. Служители на ЕС казват, че следващия месец може да бъде постигната сделка, при която Варшава да смекчи законопроектите за назначаване на съдиите, преди да започнат преговорите за бюджета. \n\tБрюксел може да не е напълно доволен, но евентуален компромис би изпратил сигнал до правителствата и би сложил край на един спор в ЕС. След като Орбан казва, че Унгария ще наложи вето върху наказанията за Полша, започването на процедури по член 7 във всеки случай би имало ограничен ефект. Други източни правителства също така дискретно се опитват да убедят Варшава да отстъпи от противопоставянето. \"Ние им казваме - \"вижте, застрашавате и нашето бюджетно финансиране\", каза висш дипломат от страна, която също е силно зависима от парите на ЕС. Изправена пред сложната задача да определи кога избрани лидери вредят на демокрацията, Комисията се съсредоточава върху икономическата регулация и смята ходовете за предоставяне на влияние на правителствата над съдилищата за подкопаване на отворения вътрешен пазар на ЕС. Атаките на Орбан срещу проектите на Сорос са обект на съдебни дела за нарушения, позоваващи се на свободата за движение на пари през границите или за започване на бизнес. \n\tСъдът на ЕС също така изостря своите инструменти. Наскоро той постанови решение, осъвременяващо юриспруденцията на ЕС за съдебната независимост, и разглежда отказа на ирландски съдия да екстрадира заподозрян в Полша заради притеснения за справедлив процес там. Полша е все по-близо до отнемане на правото на глас в ЕС", "date": "2018.05.02", "title": "След моркова, Брюксел взе тоягата заради Полша и Унгария"}
{"url": "http://clubz.bg/67370-atentatori_samoubijci_napadnaha_libijskata_cik_7_dushi_zaginaha", "text": "Най-малко седем души бяха убити днес при нападение срещу централата на либийската избирателна комисия в Триполи, предадоха световните агенции. Говорителят на комисията Халед Омар каза, че сред жертвите са трима нейни служители и четирима членове на силите за сигурност. По думите на друг представител на комисията - Абдел-Хаким Балхейр, при атаката са загинали двама атентатори самоубийци и още петима човека, включително служители на комисията и охранители. Според либийски медии други 10 човека са били ранени при нападението, което носи почерка на групировката \"Ислямска държава\". Засега никой не е поел отговорност за атаката. По думите му персоналът е напуснал сградата, докато силите за сигурност се справят с нападението. В социалните медии бяха публикувани снимки, показващи гъст черен дим, издигащ се над сградата. Комисията регистрира избиратели преди нови избори в Либия, които ООН се надява, че могат да бъдат произведени до края на годината.", "date": "2018.05.02", "title": "Атентатори самоубийци нападнаха либийската ЦИК, 7 души загинаха"}
{"url": "http://clubz.bg/67369-dryzki_se_prisyedini_kym_korabi_na_nato_v_cherno_more", "text": "Кораби от Втората постоянна военно-морска група на НАТО влязоха във водите на Черно море, съобщи морското командване на Алианса, цитирано от Нюз.ру. Плавателните съдове са предвождани от британския ракетен миноносец HMS Duncan. В групата влизат фрегатите от Испания SPS Victoria, ВМС на Турция TCG Gemlik, ВМС на Германия FGS Bayern, както и три гръцки кораба. Към групата на корабите в Черно море са се пресъединили и българската фрегата \"Дръзки\" и румънският кораб ROS Regele Ferdinand. Британски изтребители патрулират в небето и пазят бойните кораби. Плавателните съдове на Алианса ще се отправят по-късно към Егейско море за учения. През февруари т.г. имаше учение на кораби от НАТО с артилерийски стрелби. Тогава руските стражеви боини единици \"Адмирал Есен\" и \"Питливий\" наблюдаваха маневрите. ", "date": "2018.05.02", "title": "\"Дръзки\" се присъедини към кораби на НАТО в Черно море"}
{"url": "http://clubz.bg/67366-pyrviqt_byudjet_na_es_sled_brexit_%E2%82%AC1279_triliona_poveche_za_inovacii_i_sigurnost", "text": "Бюджетът на Европейския съюз - първият след излизането на Великобритания, планирано догодина, ще е 1.279 трилиона евро, което е 1.1% от бюджета на Общността, съобщи днес председателят на Еврокомисията Жан-Клод Юнкер при представянето на многогодишната финансова рамка. В нея са предвидени повече пари за инвестиции в области като научните изследвания и иновациите, цифровата икономика, управлението на границите, сигурността и отбраната. Предвижда се например удвояване на бюджета за програма \"Еразъм+\" и за Европейския корпус за солидарност, които \"допринасят за постигането на просперитет, устойчивост и сигурност в бъдеще\". За сметка на това финансирането на общата селскостопанска политика и на политиката на сближаване (кохезионните фондове) ще се намали умерено - и за двете политики с около 5%, за да отразява новата реалност на Съюз с 27 държави. Има опасения обаче, че орязването може да достигне и 10%. България настоява от началото на европредседателството си да се запази обхвата и размера на кохезионната политика на Брюксел и в новата финансова рамка. Броят на програмите да бъде намален с над една трета - от настоящите 58 на 37 в бъдеще, предлага Еврокоисията, например чрез \"обединяване на разпръснати източници на финансиране в нови интегрирани програми и чрез радикално рационализиране на използването на финансовите инструменти\". Лидерите на групите в Европарламента смятат, че представеният бюджет е стъпка в правилна посока и изразяват по-скоро оптимизъм. Председателят на групата на либералите в Европейския парламент Ги Верхофстат заяви, че европейската демокрация е единствената демокрация в света, в която Европарламентът няма думата за сметката и е \"време това да се промени\".  Обръщайки се към Европейския парламент, Юнкер заяви, че с напускането на Великобритания в бюджета на ЕС се отваря черна дупка от около 15 милиарда евро годишно. Това е повече от съобщените по-рано от еврокомисаря Гюнтер Йотингер 10-12 милиарда евро, коментират наблюдатели. Междувременно Йотингер обяви, че очакват приносът на страните - годишните вноски в бюджета на ЕС, да се увеличат на 1.114% от БВП.  За да запълни дефицита, Брюксел планира да увеличи с 22 милиарда евро годишно приходите от продажба на вредни емисии и от нова такса върху нерециклираните пластмасови отпадъци от опаковки. България предлага по-високи вноски в бюджета на ЕС В момента изискването е държавите-членки да внасят 1% от брутния си вътрешен продукт, като по-рано се смяташе, че увеличението да е до 1.1% или повече. Освен това Европейският съюз би могъл да намали финансирането за държави, които не зачитат върховенството на закона. Предложението бе направено от Европейската комисия при представянето на плана за финансовата рамка. Бившите комунистически страни имат нужда от еврофондовете В бюджета на ЕС се включва вече и Европейския фонд за развитие - основният инструмент на ЕС за финансиране на сътрудничеството за развитие с държавите от Африка, Карибите и Тихоокеанския басейн, който до този момент представлява междуправителствено споразумение. Сумата, предвидена за плащания, покрива правните задължения, поети от ЕС през същата година и/или през предишни години. За 2021-2027 г. сумата е 1.105 милиарда евро. ЕС ще може да отказва еврофондове на членки без върховенство на закона Основните принципи, на базата на които е изготвена финансовата рамка за 2021-2027 г.  са модерност, опростеност и гъвкавост, обясняват от ЕК. Административната тежест за бенефициентите и управляващите органи ще бъде намалена чрез промяна на правилата така, че да бъдат по-съгласувани - въз основа на единен правилник. Това означава също, че ще бъдат набелязани по-ясни цели и че вниманието ще бъде съсредоточено в по-голяма степен върху изпълнението. Това ще улесни текущия контрол и измерването на резултатите, както и внасянето на промени, когато са необходими. Структурата на бюджета ще бъде по-ясна и по-тясно обвързана с приоритетите на Съюза. Понастоящем средствата са разпръснати по прекалено много програми и инструменти - както в рамките на бюджета, така и извън него.  Предложението на Комисията предвижда по-голяма гъвкавост във и между програмите, увеличаване на средствата за инструментите за управление на кризи и създаването на нов Резерв на Съюза, предназначен за справяне с непредвидени събития и за реагиране на извънредни ситуации в области като сигурността и миграцията. Еврокомисар Йоурова: Брюксел ще се справи с двойния стандарт при храните ЕК придвижда два нови инструмента, които да подкрепят постигането на стабилна еврозона и доближаване към еврозоната: Програма за подкрепа на реформите и Европейска функция за стабилизиране на инвестициите. Програма за подкрепа на реформите, която - с общ бюджет от 25 милиарда евро - ще оказва финансова и техническа подкрепа на всички държави членки за провеждането на приоритетни реформи, особено в контекста на европейския семестър. В допълнение към това Механизъм за сближаване ще предоставя специализирана подкрепа за държавите членки извън еврозоната, които се подготвят да се присъединят към общата валута (България например е една от тях - бел.р.). Европейска функция за стабилизиране на инвестициите пък ще подпомогне запазването на равнищата на инвестициите в случай на големи сътресения. Тя ще започне да функционира под формата на заеми \"бек-ту-бек\" от бюджета на ЕС на стойност до 30 милиарда евро, съчетани с финансова помощ за държавите членки, предназначена за покриване на разходите за лихви. Заемите ще осигурят допълнителна финансова подкрепа в момент, в който публичните финанси бъдат поставени под натиск, а приоритетните инвестиции трябва да се запазят. В следващите седмици Еврокомисията ще представи подробни предложения за бъдещите секторни финансови програми. След това бюджетната рамка трябва да бъде приета с единодушие от Съвета на ЕС и да бъде одобрена от ЕП. Бившите комунистически страни имат нужда от еврофондовете ЕС ще може да отказва еврофондове на членки без върховенство на закона Еврокомисар Йоурова: Брюксел ще се справи с двойния стандарт при храните", "date": "2018.05.02", "title": "Първият бюджет на ЕС след Brexit: €1.279 трилиона, повече за иновации и сигурност"}
{"url": "http://clubz.bg/67367-edno_sybitie_edna_evropa_edno_lichno_izjivqvane%C2%A0", "text": "Преди седмица в София се проведе едно уникално по рода си събитие. Събитие, в което взеха участие над 100 младежи, главно от страни-членки на ЕС и Западните Балкани.  И не, не говорим за скандално посрещнатите делегати, дошли в България за един определен младежки форум, чиито организатори демонстрираха показно как не трябва да се посрещат гости. Става дума за европейската законодателна симулация Model European Union Sofia и организационния ѝ екип, който въпреки пречките, породени от неадекватността на българската администрация, създаде едно повече от отлично събитие.  Конференцията се проведе между 18 и 22 април в сградите на Европейската комисия в България и Националната художествена академия, където се помещаваше своеобразния „парламент“. Европейската инициатива води началото си от 2007 г. насам, когато за първи път се организира главната симулация в сградата на Европарламента в Страсбург. Панелите се състоят ежегодно в най-различни точки на Европа като Виена, Талин, Киев, Варшава, Загреб и други.  Екипът на MEU Sofia2018 е част от Bringing Europeans Together Association - една от най-големите паневропейски неправителствени организации, която провежда горепосочените събития из цяла Европа. Първото издание на софийската версия беше през 2014 г., последвано от още две след това – през миналата и тази година. Главната идея се състои в запознаването на младите хора в България и Европа със законодателните процедури и процеса на взимане на решения в Европейския съюз, като им се даде възможността да влязат в ролята на членове на Европейския парламент, Съвета на Европейския съюз и Европейския съвет. Но възможностите, които подобно събитие предлага, отиват много по-далеч от това. Аз самият бях участник в симулацията и съм изключително удивен от всичко, което се случи през тези пет дни. Влизайки в ролята на евродепутат от групата на S&D (Прогресивен алианс на социалистите и демократите), излъчен от Кипър, наистина си дадох сметка за нещо, което така или иначе подозирах. Това никак не е лесна работа, а напротив - изтощаваща е, дори и само симулирайки я. Разбира се, в голяма част от случаите критикуваме властимащите оправдано, но ако един депутат реално върши работата си съвестно, то със сигурност би имал много тежки и времепоглъщащи отговорности.  Първата тема, по която работихме в Парламента, касаеше създадения от ЕС през 2017г.  Европейски фонд за устойчиво развитие (EFSD), а втората бе особено актуална - за Западните Балкани.  Фондът е комплексна структура, чиято регулация се стремяхме да изменим с оглед постигането на парламентарен консенсус, точно както в реалността. От S&D, заедно в коалиция със Зелените, предложихме и прокарахме поправка, целяща част от средствата да бъдат инвестирани в образователните системи на африканските страни. Както всеки парламент, и симулативният си има стриктни процесуални правила, които бяха нарушени още през първият ден, допринасяйки за реалистичността на изживяването.  Двама от депутатите нарушиха правилото за спазването на реда и тишината в залата по време на изказвания от техни колеги, с което показаха неуважение към парламентарният председател. Той на три пъти упражни правото си да изгони от пленарното заседание съответните депутати, след като ги беше предупредил няколкократно.  През следобеда в нашата партия имаше неочакван обрат и един от членовете ни повдигна искане за смяна на политическата си фракция, застъпвайки в редиците на ЕНП (Европейска народна партия). Последваха остри реакции и разделение в S&D, които бяха овладени, но явно само частично.  Разбира се, това не бе единствената изненада, след като по-рано през деня бе създадена нова партия, обединяваща популистките крайно-десни фракции, Европа на свободата и пряката демокрация (EFDD) и Европа на нациите и свободата (ENF). Депутатите в новосформираният алианс играха ролята си повече от добре, допринасяйки за доближаване на симулацията до реалността със своите остри и популистични изказвания и държание. През последната кафе пауза, предшестваща пресконференцията на министрите от Съвета, излязох, за да изпия поредното си кафе, придружаван от един от вице-президентите на парламента - хърватин по народност. Натъкнах се на колежка от партията ми, идваща от Черна Гора, съпроводена от друга такава от Македония.  Започнахме да обсъждаме всичко случило се през деня, давайки първи впечатления, въодушевено, макар и изтощени. В един момент разговорът се преобрази коренно. Всеки от нас започна да говори на родния си език, захвърляйки английския настрана и един друг се разбирахме повече от добре. Е, може би имах малко трудности с хърватина, но бяха преодолими. Къде другаде освен да подобно събитие, човек може да стане свидетел на нещо подобно? Не е ли точно това най-чистата илюстрация на лика и ценностите на Съюза? Млади хора, идващи от различни държави, обременени от историко-националните проблеми на държавите си, споделящи обща просперитетна визия за единство и мирно съжителство в рамките на ЕС.  Точно това струва много повече от всичко. Това се нарича цивилизация - европейската цивилизация -  и организирането на тези конференции е едно от нещата, които я поддържат жива. Вечерта имахме своята „балканска вечер”, която протече под съпровода на български фолклорни песни и незабравимата гледка, отразяваща как французин, украинец, македонци, черногорци, великобританци и много други народности се вият на право хоро.  Поправките, свързани с регулацията на Фонда, бяха гласувани на следващия ден, а след обяд парламентът се насочи към темата за Западните Балкани, която породи разгорещени дебати, а Съветът започна дискутирането на Фонда.  Разбира се, трусовете в групата на социалистите и демократите ескалираха и в крайна сметка още един от членовете ни ни напусна, обявявайки се за независим. Започнахме да губим така или иначе крехкото си мнозинство и беше време за действия. Опитвайки се да подпомогна партийният ни лидер, използвах всяка възможност по време на кафе паузите и неформалните дебати, за да обсъждам с някои от делегатите от по-малките партии в парламента евентуални общи действия.  Една от почивките обаче не протече никак по план, след като дочух в съседният разговор развихрящ се спор между българин и македонка. Най-любезно се опитах да изложа някои факти, но ми бе отговорено, че междусъюзническа война никога не се е състояла, последвано от въпроса - „Каква история учите вие?”. Знаех, че вербуването на гласове ще трябва да почака. Разбира се, всичко остана в рамките на цивилизованият разговор и граничеше достатъчно с шегата. Единствено съм благодарен, че сръбкинята, оглавяваща коалиционната ни партия на „Зелените”, не ме чу да говоря за сръбската пропаганда, защото чарът нямаше да помогне особено и това щеше да е тоталният крах на S&D. Дебатите и предложенията за поправки на подготвяната резолюция за Западните Балкани продължиха и на третия ден и по вече установена традиция още един от нашите депутати се обяви за независим, нанасяйки летален удар по влиянието на партията. Бяхме изправени пред дисциплинираните редици на Европейската народна партия, в която имаше много опитни и добри оратори. След изтощителен и напрегнат ден дойде време да гласуваме резолюцията, която парламентът прие с абсолютно мнозинство, постигайки исторически компромис в рамките на симулацията.  Последвалия вот обаче, касаещ поправките, направени от Съвета върху регулацията на Фонда, не бе така сигурен. Много от делегатите видяха работата на Съвета като „петно върху усилията ни”. Аз самият също бях против и заедно с групата на Европейските реформатори и реформисти (ECR) опитахме да обединим усилия с идеята да осуетим опита на Съвета да наложи волята си над най-легитимната институция в ЕС. В крайна сметка решението на Съвета бе прокарано на косъм и действителната част на симулацията приключи успешно с два приети документа. Очакваше ни „интернационална вечер”, като част от добре подготвената социална програма, съпътстваща събитието, за чието осъществяване организаторите бяха вложили феноменално много труд. Политика, смях и над стотина души, събрани на терасата на Младежкият студентски дом под открито небе и гледка към Народното събрание, а и цяла София. Колко по-добър завършек на дълъг съботен ден от това?  Партньори на събитието бяха Представителството на Европейската комисия в Република България във връзка с Българското председателство на Съвета на европейския съюз – 2018 и Национално представителство на студентските съвети. И като главен партньор в сградата на Комисията се проведоха както откриващата, така и закриващата церемония на събитието.  Неделята бе изпълнена с емоции и сбогувания и много хора си тръгнаха от София обогатени, ентусиазирани и придружени от спомена за новите приятелства. Мога единствено да кажа, че това бе моето първо участие в подобна симулация, но със сигурност няма да бъде последното, защото отвъд разиграващия се законодателен процес, се крие един цял нов свят, който чака да бъде открит. Горещо насърчавам всеки, който някога се е чудил дали да кандидатства или който за първи път чува за конференцията, да го направи, особено ако се интересува от политика и развиване на ораторските си умения. Това е идеалната възможност за натрупването на безценен опит и завързването на безброй контакти, но най-важното е идеалната възможност човек да се потопи изцяло в европейската идея.  MEU 2018 не се описва с думи. То трябва да се изживее. И съм безкрайно щастлив, че, макар и в рамките на симулация, повече от 100 души се докоснаха до работата на европейските институции по един невероятен начин. ----- „Генерация Z“ – с подкрепата на „Америка за България“", "date": "2018.05.02", "title": "Едно събитие. Една Европа. Едно лично изживяване. "}
{"url": "http://clubz.bg/67364-legendarniqt_proizvoditel_na_kitari_gibson_falira", "text": "Производителят на китари \"Гибсън\" (Gibson), който не слизаше от сцената през десетилетията на американската рокендрол,   което според американските закони е равносилно на обявяване на фалит, предаде БТА, цитирайки Асошиейтед прес.  Слаш е първият „глобален посланик“ в историята на Gibson Китарите \"Гибсън\" са ценени от поколения легендарни изпълнители. Когато почина Чък Бери, любимата му черешово-червена китара \"Гибсън\" бе закрепена на вътрешната страна на капака на ковчега. Би Би Кинг също бе изпратен с неговата \"Люсил\" от същия бранд Дейвид Боуи предпочете \"Гибсън Ел 4\" от 1989 година, когато стана фронт мен на групата \"Тин машин\". Легенди като Слаш, Джими Пейдж или Ангъс Йънг са абсолютно неотклонни от своите китари от марката. Планът за предварително договореното преструктуриране, представен днес, ще позволи на Гибсън брандс (Gibson Brands Inc.) да продължи да работи със 135 млн. долара финансиране от кредитори. \n\tГибсън е основана през 1894 г. и се намира в Нешвил, щата Тенеси. Компанията притежава марки като \"Епифон\" - любими примерно на Пол Макартни, прави пиана и мн. др. Според американски медии  за м.г. Преструктурирането идва четири години, след като компанията изхарчи 135 млн. долара, за да се сдобие с холандската марка „Филипс”.", "date": "2018.05.02", "title": "Легендарният производител на китари Gibson фалира"}
{"url": "http://clubz.bg/67380-bylgariq_dovolna_ot_noviq_byudjet_na_es", "text": "В бюджета на ЕС за периода след 2020 година българският интерес е в достатъчна степен защитен. Не се очаква значима промяна в размера на сумите, които ще получи България. Това съобщиха пред журналисти вицепремиерът Томислав Дончев и министърът на финансите Владислав Горанов. Възможно е дори България да получи повече пари, допълни Горанов, цитирани от БТА. Днес ЕК анонсира първи вариант за многогодишната финансова рамка /МФР/ за периода след 2020 година. Комисията предлага дългосрочен бюджет на стойност 1134,5 милиарда евро, съобщи Горанов. Двамата посочиха, че са умерени оптимисти относно предложението за бюджет, по което обаче дискусията започва. Практиката показва обаче, че дори и при тежки преговори финалният вариант на бюджета не се различава от началния, каза Дончев. България ще положи всички усилия да придвижи максимално напред дебата по МФР и ще започнат още на 14 май със Съвета \"Общи въпроси\". Първият бюджет на ЕС след Brexit: €1.279 трилиона, повече за иновации и сигурност Вноската на България в бюджета на ЕК ще расте, но не заради промяна на механизма за формиране на бюджета, а заради увеличаване на БВП и на Брутния национален доход, каза Горанов. Двата основни стълба на бюджета на ЕС - Кохезионната и на Общата селскостопанска политика, ще бъдат съхранени, доколкото е възможно, но в бюджета ще има и нови политики, каза Горанов.  Проектът за бюджета на ЕК за периода след 2020 година е балансиран и е добра основа за преговори, каза Дончев като уточни, че това клише може да се използва и за този бюджет.", "date": "2018.05.02", "title": "България доволна от новия бюджет на ЕС"}
{"url": "http://clubz.bg/67362-di_velt_razkritiqta_na_izrael_nalagat_promqna_na_sdelkata_s_iran", "text": "Години наред Иран безсрамно лъжеше за собствената си ядрена програма. Разкритията на Израел са добре дошла възможност за нови преговори по ядреното споразумение. Излизане от него би било автогол, пише в. \"Ди Велт\". Предлагаме на вниманието ви анализа на фактите, публикуван в авторитетния германски всекидневник. Едно е сигурно. Операцията на Мосад, при която под носа на иранския режим бяха изнесени 55 000 документа, отнасящи се до иранската ядрена програма, би следвало да влезе в учебниците на западните тайни служби. Това беше смела мисия дори за тайна служба, известна с рискованите си акции с цел осигуряване съществуването на Израел. Въпросът, който сега всички си задават, е предимно политически. По време на драматичното си изявление той остана на позициите си от последните месеци. Безразлично му било дали споразумението ще се провали или ще се предоговори. Важното било в крайна сметка да се постигне по-добра сделка. Но откраднатият от Иран през януари ядрен архив, който сега беше оповестен публично, е от полза за американския президент Доналд Тръмп. Той винаги е бил отявлен критик да ядреното споразумение и до 12 май трябва да реши дали САЩ остават страна по него. Така вече взеха думата първите представители на правителството на Обама, които твърдят, че винаги са смятали за лъжа твърденията на Иран, че ядрената програма служела единствено за мирни цели. Че нямали вяра на Техеран, говорел и фактът, че в споразумението са заложени ефективни контролни механизми. Подобна позиция изрази и върховната представителка на ЕС по външни работи и политита за сдигурност Федерика Могерини: Отдавна знаехме, че Техеран лъже, твърдят на висок глас привържениците на сделката. Те се опитват да омаловажат разкритията на Нетаняху и твърдят, че всичко това не било нещо ново. Привържениците обаче би трябвало да се запитат защо през годините не са изобличили публично лъжите на Техеран. Дали причината е била, че са разполагали с малко неопровержими доказателства за иранската ядрена програма? В такъв случай израелските документи действително разкриват нещо ново, което би помогнало да се затворят празнотите относно ядрената програма на моллите. Или пък не е имало желание Техеран да бъде разобличен като лъжец, което би навредило на благонадеждността на режима, с който непременно се е целяло сключване на споразумение? В действителност израелските разкрития укрепват позициите и аргументите на мнозина критици на споразумението. Примерно Техеран би следвало да бъде принуден да оповести пълния обхват на военната си програма и ще стане ясно, че е погазил задълженията си, произтичащи от международни договори. Много по-лесно е да се изгради ефективен наблюдателен режим, когато се знае с точност къде и какви научни изследвания се извършват, когато се знаят имената на конкретните ирански учени. Най-важната точка се отнася до изтичането срока на важни ограничения на иранската ядрена програма след 2015 г. Наличието на документите доказва, че де факто Техеран разполага с програма за разработка на ядрена бомба. Преди обаче противниците на сделката да изпаднат в екстаз, трябва да сме наясно, че излизането от споразумението би било автогол. Израелският премиер оповести, че американците вече са се запознали с фактите и са обявили, че документите са автентични. В понеделник вечер новият външен министър на САЩ Майк Помпео заяви: Сега израелците искат да ги препратят също на Германия, Франция, Великобритания и на Международната ядрена организация  IAEA. От това става ясно, че не става дума за фалшификати. И когато документите се проучат щателно, което ще отнеме известно време, тогава IAEA ще има право да поиска от Техеран достъп до онези места, които са свързани с ядрената програма. Документите са от изключителна важност за възможно най-ефективно наблюдение и контрол на споразумението. Излизането от него би било контрапродуктивно. Това обаче не би било достатъчно за Запада. Израелските разкрития са лост за предоговаряне на споразумението, за да се отстранят множеството недостатъци. За разлика отпреди през изминалите седмици европейците признаха, че ядреното споразумение с Иран е всичко друго, но не и перфектно, наложителни са промени. Сега Тръмп трябва да остане на борда и с обединени сили Западът да постигне по-добро споразумение.", "date": "2018.05.02", "title": "\"Ди Велт\": Разкритията на Израел налагат промяна на сделката с Иран"}
{"url": "http://clubz.bg/67371-mareshki_redom_do_marin_lo_pen_na_sbirka_na_evroskepticite_nacionalisti", "text": "Веселин Марешки и партията му \"Воля\" се легитимираха като сподвижници на \"Движение за Европа на нациите и свободите\", в което един от ръководителите е Марин Льо Пен - лидерката на Националния фронт във Франция.  Родният политик е държал реч по време на лидерската среща на европейската група от евроскептици, изповядващи нациализъм и консерватизъм, в която участват още австрийската Партия на свободата, крайнодесните Алтернатива за Германия, италианската Северна лига и т.н. Форумът е под мотото ”Фестивал на нациите” и на него пристъстват президентът на Движението Геролф Анеманс, Марин льо Пен, Харалд Вилимски – генерален секретар на австрийската Партия на свободата, Томио Окамура- лидер на чешката партия \"Свобода и пряка демокрация\" и др. Лидерът на \"Северна лига\" Матео Салвини е изпратил видеообръщение към партньорите си - не можел да присъства лично, защото участва в преговорите за ново италианско правителство. А самият Марешки е поздравил Салвини и партията му за отличното представяне на изборите:  Марешки представил програмата на \"Воля\" и \"борбата с трите \"К\" - корупция, картел и контрабанда. Обяснението защо \"Воля\" е приела поканата на Движението за Европа на нациите и свободите за присъединяване е сведено в няколко думи -  заради общата визия за промяна на ЕС, съобщиха още от партията. Марешки е дал няколко конкретни примера на политики на Брюксел спрямо България, които са ощетили страната и народа - спирането на реактори от АЕЦ \"Козлодуй\", негативното отношение на европейските политици към включване на България в проекта \"Южен поток\" и др. Според Марешки също така санкциите срещу Русия рефлектират негативно върху икономиката и търговията, т.е. страдат хората и бизнесът. Ето какво още е казал Марешки по време на форума: В рамките на форума във Франция, лидерът на \"Воля\" провежда и серия двустранни разговори. Той е придружен от народните представители от ПГ на \"Воля\" Полина Цанкова и Андон Дончев.", "date": "2018.05.02", "title": "Марешки редом до Марин льо Пен на сбирка на евроскептиците националисти"}
{"url": "http://clubz.bg/67356-vtalen_i_s_ryka_v_djoba_borisov_mejdu_trymp_i_putin", "text": "Втален и с ръка в джоба, между американския президент Доналд Тръмп и руския му колега Владимир Путин. Така е представен премиерът Бойко Борисов, във вид на восъчна фигура, в ретромузея във Варна, разказва бТВ. Така се появява фигурата на премиера. Изработването ѝ отнема около 6 месеца, за да бъде изпипана до последния детайл. Фигурата на Борисов е поставена в музея до тези на световните лидери Доналд Тръмп и Владимир Путин, като е изработена с ръката в джоба – една обичайна негова позиция. Фигурата на премиера обаче е от периода му на главен секретар на МВР, когато беше доста по-втален. Фигурата на Борисов е втората на български политик, която се появява в музея след тази на Тодор Живков.  ", "date": "2018.05.02", "title": "Втален и с ръка в джоба: Борисов между Тръмп и Путин"}
{"url": "http://clubz.bg/67357-mvr_si_vdiga_prihodite_vyvejda_novi_visoki_taksi_za_prevoznite_sredstva", "text": "Увеличават се едни такси и се обединяват няколко от събираните в системата на МВР по Закона за държавните такси. Това става ясно от приетите от правителството днес промени в Тарифа №4. Част от промените произтичат от измененията в Закона за чужденците в Република България, приети в края на 2017 г. Те са свързани с определянето на такси за получаване на право на продължително пребиваване със срок до 4 години от притежателите на \"синя карта на ЕС\" и членовете на семействата им, за пребиваване на член на семейството на гражданин на Съюза, за продължително или постоянно пребиваване на член на семейството на български гражданин, който не е гражданин на ЕС. Приходите, както и досега, ще остават в бюджета на МВР, който е най-големият от всички ведомства - близо 1.3 милиарда лева за 2018 г. (1 296 400 000), от който по перо държавни такси се предвиждат около 88 милиона лева, които със сигурност ще бъдат надвишени. Променят се и такси, събирани по Закона за движението по пътищата. Определят се единни такси за първоначална регистрация на пътни превозни средства (ППС), за промяна в регистрацията на ППС със смяна на табели при регистрационен номер и за възстановяване на регистрацията на ППС с прекратена регистрация. Гражданите ще заплащат  , при промяна в регистрацията със смяна на табели с регистрационен номер и за възстановяване регистрацията, когато е прекратена от МВР. Сега за всяка от тези дейности се плаща, но сега се обединяват в една. За ремаркета и полуремаркета таксата е 30 лева, а за мотопеди, мотоциклети, три и четири колесни МПС - 28 лева. МВР вдига в пъти такси за автомобили и въвежда нови Утвърдена е и единна такса за промяна на регистрацията на ППС без смяна на табели с регистрационен номер. Според сега действащия ред се заплащат отделни такси за заявление за регистрация, за идентификация и проверка на техническата изправност, за издаване на свидетелство за регистрация, монтаж на табели и т.н. Въвеждането на единна такса за различните видове услуги по регистрация на ППС ще облекчи гражданите и ще стимулира заплащането на услугите чрез ПОС-терминални устройства, с които са оборудвани всички пунктове за регистрация в звената \"Пътна полиция\" при СДВР и областните дирекции на МВР в страната, обясняват от пресслужбата на МС. Въвежда се такса от   с регистрационен номер за леки коли, за ремаркета и полуремаркета е 20 лева, а за мотопеди, мотоциклети, три и четири колесни МПС - 15 лева. По   без смяна на табели с регистрационен номер. За издаване на разрешение за временно движение без смяна на табели с регистрационен номер се въвежда такса от 10 лева. Увеличават се таксите за право на ползване на табели с регистрационен номер по избор. Предлаганата услуга е специална и за нея не се прилага изискването за разходоориентиран размер на таксата. Причина за увеличаването на таксата са засиленото търсене на такива номера и техният ограничен брой, което би довело до невъзможност за изпълнение на тази услуга. Таксата за ползване на  . За регистрационни номера с комбинация от цифри „аа-вв“, „ав-ва“ и „ав-ав“, където „а“ и \"в\" са различни числа от 0 до 9, както и за  .; за право на ползване на табели с регистрационен номер с комбинация от  ; за право на ползване на табели с регистрационен номер на ППС от лица извършващи търговска дейност с тях (временни табели с регистрационен номер) - 650 лв. В Тарифа №4 се създава и разпоредба, с която се регламентират такси за съгласуване на проекти за сигнално-охранителни и известителни системи.  Кабинетът даде нови 36 милиона на МВР и МО Освен това за издаване на д .; за издаване на трета табела за багажници за превоз на товари, закриващи задната табела с регистрационен номер - такса 10 лева. За спиране от движение на ППС по желание на собственика и за прекратяване регистрацията на ППС по желание на собственика - такса от 5 лева. Пет лева е таксата и за пускане в движение на временно спряно от движение ППС, без извършване на  .  По 9 лева ще се събират за извършване на идентификация на едно ППС по постоянния адрес на собственика - за физическите лица, или по адреса на регистрация - за стопанските субекти, извън пункта за регистрация на съответното звено \"Пътна полиция\".За извършване на идентификация на ППС на територия, обслужвана от съответното звено \"Пътна полиция\" при СДВР/ОДМВР, различна от постоянния адрес на собственика - за физическите лица, или от адреса на регистрация - Кабинетът даде нови 36 милиона на МВР и МО", "date": "2018.05.02", "title": "МВР си вдига приходите - въвежда нови високи такси за превозните средства"}
{"url": "http://clubz.bg/67346-britanski_deputat_vini_miliarder_vyv_vryzki_s_rusiq", "text": "Британски депутат обвини милиардера с малтийски паспорт Кристофър Чандлър във връзки с руското разузнаване, предаде Би Би Си. Обвиненията били отправени от консерватора Боб Сили, пише в. \"Файненшъл таймс\". Той се възползвал от правилото, че думи, произнесени на територията на Камарата на общините, не могат да бъдат считани за клевета. Кристофър Чандлър е роден и израснал в Нова Зеландия. Той е основател на инвестиционната компания \"Легатум груп\", която на свой ред е създател на изследователския институт \"Легатум\". Британски депутати питат Фейсбук има ли руска активност покрай Брекзит През 90-те г. на ХХ век Кристофър Чандлър купувал и продавал акции на руски компании. След референдума през юни 2016 г. за излизането на Великобритания от ЕС той привлякъл вниманието към себе си, след като специалисти от института \"Легатум\" се изказвали в полза на най-твърдата форма на \"Брекзит\". Те се срещала и с министри от Обединеното кралство. Боб Сили заявил в парламента, че е виждал досието на Чандлър, съставено през 2005 г. от френското контраразузнаване, което някога се казвало DST. Депутатът твърди, че френските служби се интересували от дейността на милиардера от 2002 г. и го подозирали, че работи за Москва. От \"Легатум груп\" заявиха, че Чандлър никога не е имал преки или косвени връзки с руското разузнаване или руската държава. Нито той, нито който и да било от компанията знаели нещо за разследване срещу него във Франция. Сили обаче твърди, че досието било маркирано с S, което означава \"високо ниво на заплаха за Франция\". Депутатът консерватор е сред най-яростните защитници на идеята британското правителство да откава визи и влизане в страната на лица, обвинени в груби нарушения на човешките права и корупция.", "date": "2018.05.02", "title": "Британски депутат вини милиардер във връзки с Русия"}
{"url": "http://clubz.bg/67360-makron_blagodari_za_toploto_posreshtane_na_mnogo_vkusnata_sypruga_na_avstralijskiq_premier", "text": "Френският президент Еманюел Макрон владее доста добре английски, но днес предизвика смях и може би накара някои да се изчервят, когато благодари за гостоприемството на \"много вкусната\" съпруга на австралийския премиер Малкълм Търнбул, предаде ДПА. На френски думата delicieux се превежда и като превъзходен на вкус, и като прелестен или възхитителен за човек, отбеляза ДПА. Явно Макрон е имал предвид второто значение на думата на френски.  БТА", "date": "2018.05.02", "title": "Макрон благодари за топлото посрещане на \"много вкусната\" съпруга на австралийския премиер "}
{"url": "http://clubz.bg/67361-cska_sofiq_obqvi_programata_za_praznika_v_sybota", "text": "ЦСКА-София обяви пълната програма за 5 май, когато ще празнува 70 г. на ЦСКА. Тържествата започват в 10 часа на стадион \"Българска армия\" и ще продължат през целия ден с демонстративни прояви на няколко вида спорт. Кулминацията започва след 18:00 на ст. \"Васил Левски\", когато ще бъдат наградени 400 от най-заслужилите спортисти на ЦСКА. Ще има изненади, а феновете готвят специална хореография. Ще се включат и Военновъздушните сили с полети на самолети и хеликоптери над стадиона, което вчера предизвика полемика и недоволство сред феновете на \"Левски\". ВВС вдигат самолети заради ЦСКА, \"сините\" протестират От 20:00 часа е мачът от Първа лига ЦСКА-София - \"Лудогорец\". До момента за събитието на националния стадион са продадени близо 19 хиляди билета. - 10:00 - 14:00 часа - Турнир по мини футбол с участието на отбори на фенове, ветерани, медии, военни, спонсори и спортни игри и предизвикателства за феновете - изкуствен терен №2 на \"Армията\" - 09:00 - 14:00 часа - Турнир за набор 2008 с участието на ЦСКА, Славия, Локомотив (София), Арес (София), Локомотив (Пловдив), Дунав (Русе), Хасково и Марек (Дупница) - изкуствен терен №3 на \"Армията\" - 09:00 - 11:00 часа - Приятелски мач на U16 \n\t- 11:00 - 12:30 часа - Открита тренировка на U19 \n\t- 13:00 - 15:30 часа - Отрита тренировка на U8 и U10 \n\t- 15:30 - 17:00 часа - Открита тренировка на U12 - 10:30 - 11:30 часа - Демонстрация - изкуствен терен №1 на \"Армията\" - 12:00 - 13:00 часа - Демонстрации и спаринги - изкуствен терен №1 на \"Армията\" - 14:00 - 16:00 часа - Демонстрации и спаринги в различните спортове - изкуствен терен №1 на \"Армията\" - 11:00 - 16:00 часа - Турнир на открито за фенове и почитатели на играта - алеята от \"Армията\" към Националния стадион - 15:00 часа - Атрактивни демонстрации - площадката с уреди в Борисовата градина В 18:00 часа на Националния стадион \"Васил Левски\" ще започне официалната церемония. Специални плакети за своя принос към развитието на различните видове спорт ще получат повече от 400 от легендарните състезатели на клубовете. Военновъздушните сили на България ще се включат в празника с полети със самолети и вертолети над стадиона. Акробатите на ЦСКА подготвят специална комбинация по една от любимите песни на червените фенове. Зрителите по трибуните ще могат да се насладят и на още изненади, които ръководството на клуба ни подготвя за юбилея. В 20:00 часа е кулминацията - двубоят от XXXIII кръг на Първа лига между ЦСКА и Лудогорец.\" ЦСКА-София публикува и обръщение-покана от собственика на клуба Гриша Ганчев:", "date": "2018.05.02", "title": "ЦСКА-София обяви програмата за празника в събота"}
{"url": "http://clubz.bg/67347-kak_se_sydi_ne_gerb_ministyr_v_detajli", "text": "Делото срещу бившия външен министър   и заместника му   продължи днес с разпит на свидетели, от които станаха ясни интересни подробности за претендираните от прокуратурата престъпления на двамата. Те са на съд за това, че нямайки \"собствена\" фирма за покупка на самолетни билети, избрана по Закона за обществените поръчки, с две споразумения за по 3 месеца през 2016 г. \"използват\" дружеството \"Юнайтед Травъл\", избрано по процедурата по ЗОП от Министерството на земеделието и храните. Освен това двамата станаха обвиняеми - по едно съвпадение по време на \"клатещия\" се кабинет \"Борисов 2\" - съответно за престъпление по служба и безстопанственост за 494 458 лв. нанесени вреди на МВнР вследствие на неизползвани отстъпки в цените на билетите. На 31 декември 2015 г. изтича 4-годишният договор на Външно с досегашната му фирма  . Министерството явно е било крайно недоволно: първо компанията вече нямала лиценз за продажба на преференциални билети на \"България ер\" - а те са основен контрагент, защото летят пряко до всички важни дестинации - като Брюксел и повечето столици от ЕС. Дори се установило, че фирмата  , ако идеш на гишето и си ги купиш. Това стана ясно днес от показанията на Мария Стоева - юрисконсулт на МВнР. Всъщност още след повдигането на обвненията им и Митов и Ангеличин твърдят точно това: че са спазили дългогодишната практика в администрацията, свързана с \"вечните\" обжалвания и че именно ако бяха посочили фирма с пряко договаряне, биха нарушили закона. МЗХ имало законно споразумение с \"Юнайтед Травъл\" от 2015 г., а МвНР само се \"прикачва\" към договора между двата субекта с две споразумения между Външно и МЗХ. Стоева днес нарече ситуацията към онзи момент \"пикова\". А по отношение на \"Аргус\": Освен, че МВнР видимо е било недоволно от \"Аргус\", причини има и за обратното: освен неподновяване на договора след края му министерството в знак на неудовлетвореност прибягва до една опция - прибира т. нар.  Тогава според Стоева дружеството започва да участва във всяко едно обжалване на множеството обществени поръчки, пускани от МВнР. Всъщност нека споменем, че по това време \"Аргус\" има офис вътре в МВнР. Какъвто междувпрочем има и във военното министерство - и по публикации на \"19 минути\" е \"туристическа агенция на кадри на ДС и Мултигруп\", защото е от кръга \" виден преподавател от УНИБИТ с достатъчно осветявана биография.  Както и да е.... След този разрив обаче \"Аргус\" получава неочакван съюзник, стана ясно днес. И това е ДАНС. Именно по техен сигнал стартира проверката през 2016 г. на Агенция \"Държавна финансова инспекция\" във Външно. Това пък стана ясно от показанията на двама проверители от АДФИ Людмила Нейкова и Виктор Георгиев. В резултат те откриват цитираната по-горе вреда от 494 458 лв., прокуратурата обвинява Митов и Ангеличин, а медиите се строяват пред следствието в жк \"Овча купел\", за да ги поснимат на воля. Накрая в доклада от АДФИ и дума не става за  централната тема, заради която прокуратурата през януари 2017 г. осветляваше медиите. А за едни ненаправени от фирмата търговски отстъпки. Прокуратурата \"на гости\" и при министър Даниел Митов След задълбочена проверка - включително насрещна в превозвачите - държавната финансова инспекция установява, че не са изпълнени обещани в договора между МЗХ и \"Юнайтед Травъл\" отстъпки  Офертата на \"Юнайтед\" е, че при самостоятелни пътувания фирмата дължи 53 % отстъпка от цената на един билет, а при превоз на трима (и повече) служители поема разхода за билета на всеки трети в едната посока. Тези бонуси не били спазени в пълна степен, засекли проверителите от АДФИ и оттам калкулирали \"вредата\" от 495 000 лв. \"Юнайтед\" дори били стресирани, защото обемът на работа с МЗХ им бил доста по-малък, стана ясно още на делото. За финал: към края на одита на финансовата инспекция били внесени  още преди да е входиран докладът в МВнР. А между входирането и 14-дневния срок за изготвяне на заключение били внесени и останалите  . и била погасена 100 % откритата \"дупка\", стана ясно от думите на Людмила Нейкова. На въпрос - кой ги възстанови, тя каза, че самата фирма си ги е възстановила. Казано просто - съгласила се е, че не е направила обещаните отстъпки, и ги е осребрила. Адвокаткатката на Даниел Митов - Ина Лулчева попита инспекторката правила ли е същата проверка и в МЗХ, титуляр на договора с \"Юнайтед Травъл Ейндъжнси\". Тя отговори утвърдително. А имало ли е там същите нередности: непресметнати търговски отстъпки. Да, положението било същото - само сумите са различни. И там фирмата си ги изплатила добросъвестно. Но там подсъдими няма. И съвсем накрая: Инкриминираните два договора на Митов и Ангеличин касаят, грубо казано, първото шестмесечие на 2016 г. За второто шестмесечие - търсейки изход от все още нерешената ситуация - те сключили абсолютно идентични споразумения с МРРБ, което имало избрана по ЗОП фирма за самолетни билети. Не \"Юнайтед Травъл\" - съвсем друга. От началото на 2017 г. пък Външно сключило абсолютно същия договор с Министерството на образованието и науката - да се използва избрана от МОН фирма. Той си действал до март 2017 г., когато двамата вече не били в кабинетите на ул. \"Ал. Жендов\" № 2 Нито един представител на всички тези ведомства обаче днес не беше на подсъдимата скамейка. На журналистичеки въпрос - има ли данни за други дела, щом договорите са абсолютно идентични, прокурорът каза, че няма такава информация. Следващото заседание е на 4 юни.", "date": "2018.05.02", "title": "Как се съди \"не-ГЕРБ\" министър. В детайли"}
{"url": "http://clubz.bg/67375-reshenieto_na_zamestnika_na_ivancheva_da_podade_ostavka_bilo_politicheski_obagreno", "text": "Обявеното във Фейсбук решение за напускане на изпълняващия длъжността кмет на столичния район \"Младост\" Владимир Клисуров е политическо. Това заяви председателят на Столичния общински съвет Елен Герджиков в предаването \"Лице в лице\" по бТВ. Герджиков недоумявал и защо след като две години си работил в районната администрация, сега се обявяваш за некомпетентен.  Какато е известно, Клисуров бе избран на практика насила за и.д. на Десислава Иванчева, арестувана показно в центъра на София и обвинена в приемане на подкуп в особено големи размери. Иванчева бе арестувана заедно с един от заместниците си - Биляна Петрова. В същото време посочи втория си заместник - арх. Румен Русев като инициатор на акцията срещу нея и заяви чрез адвоката си, че делегира правомощията си като кмет на третия заместник - Клисуров. Зам.-кмет на Иванчева в \"Младост\": 2 години мораториум върху разрешенията за строеж! Той обаче многократно заяви, че не желае да застава начело на района, защото ресорът му е социален и не се чувства достатъчно компетентен за длъжността. А във вторник излезе със съобщение във Фейсбук, в което посочва, че смята да подаде оставка, но преди това внася в Столична община въпроси за референдум, целящ две години мораториум върху строителството. Посочва и Румен Русев като най-логичния заместник, който може да оглави \"Младост\". Формално Иванчева е в отпуск и с мотива, че трябва да се спази волеизлеянието на един мажоритарно избран кмет, СОС гласува миналата седмица назначаването му. Избраха насила заместник на Иванчева И допълни: Председателят на СОС попита и защо самата Иванчева не взима отношение по казуса.  По думите му Клисуров има два варианта пред себе си: Не е вярно, че на Иванчева са делегирани повече права отколкото на други районни кметове. Делегирани са й възможности и по-скоро паралелен контрол върху строежите от 4-та до 6-та категория, каза още Герджиков. Избраха насила заместник на Иванчева", "date": "2018.05.02", "title": "Решението на заместника на Иванчева да подаде оставка било политически обагрено"}
{"url": "http://clubz.bg/67379-nasa_izprashta_robot_geolog_na_mars", "text": "НАСА ще изпрати в края на седмицата робот-геолог на Марс, който да изследва планетата по-дълбоко от досегашните мисии, съобщи Асошиейтед прес. Изстрелването на космическия апарат \"ИнСайт\" (InSight - Interior Exploration using Seismic Investigations, Geodesy and heat Transport) е насрочено за събота от базата \"Ванденбърг\" в Калифорния, в 7,05 ч. местно време (11,05 ч. по Гринуич, 14,05 ч. българско време). Сондата \"ИнСайт\" е стационарен спускаем апарат. Това ще е първата мисия, посветена на изследването на вътрешността на Марс в дълбочина. Освен това апаратът ще направи и измервания на трусовете на планетата, ще проследи въртенето й спрямо оста, за да бъде разбран какъв е размерът и съставът на ядрото й.  Сондата е оборудвана с много чувствителни инструменти, включително и сеизмометър, за които е необходим стационарен апарат, от който те внимателно да бъдат инсталирани на повърхността на Марс и под нея. Като изследват вътрешността на Марс, специалистите се надяват да разберат доколко различни са кората, мантията и ядрото на планетата от земните и как са се образували скалистите планети преди 4,5 милиарда години.  Мъск ще тества кораб за полет до Марс през 2019 г. Марс е по-малък и геоложки по-малко активен от Земята, където тектониката и други процеси са замъглили оригиналния състав. В резултат Марс е запазил \"пръстовите отпечатъци\" на ранната еволюция, обясни Брус Бенърт.  В мисията участват с различни инструменти Франция и Германия.  Два спътника колкото куфарчета ще бъдат прикрепени към космическия апарат \"ИнСайт\". Те ще се отделят след изстрелването и ще следват апарата шест месеца по пътя му към Марс. Когато достигнат до Червената планета, няма да спрат, а ще я задминат. Целта е да бъдат изпробвани като потенциална комуникационна връзка с \"ИнСайт\" за спускането му на Марс на 26 ноември.  Тези два спътника от серията \"КюбСат\" са наречени УОЛ.И и ИВА на анимационните герои, защото се задвижват на принципа, използван в пожарогасителите за изхвърляне на пяната. Във филма от 2008 г. УОЛ.И се движи в космоса с пожарогасител.  НАСА упорства в търсенето на живот извън Земята Когато стигне до Марс, \"ИнСайт\" ще се спусне на планетата с парашут, подпомаган от двигателите със същата система като апарата \"Феникс\" през 2008 г. Въздушни възглавници като на роувърите \"Спирит\" и \"Опортюнити\" няма да бъдат използвани. Спускането и кацането би трябвало да продължат седем минути.  След като се спусне на Марс, космическият апарат ще пробие дупка с дълбочина 5 м с цилиндрична сонда. Сеизмометърът ще бъде преместен от него директно на повърхността с механична ръка. Космическият апарат \"ИнСАйт\" тежи 694 кг. Той прилича на предшествениците си \"Феникс\" и \"Викинг\". Всички те са стационарни спускаеми апарати с три крака.  Научните цели на \"ИнСайт\" напомнят на програмата \"Аполо\". В края на 60-те и началото на 70-те години на миналия век, по време на тези мисии бяха направени измервания на дълбочина 2,5 м на Луната, така че учените да могат да преценят как се движи топлината. Сеизмометрите, инсталирани от 12-те астронавти, още стоят на лунната повърхност.  \n\tПредишните марсиански мисии изследваха повърхностни скали и минерали или такива близо до повърхността, както и марсианската атмосфера и магнитно поле. За място на спускане на \"ИнСайт\" е избрана равнината Елизиум - плосък екваториален регион, но с няколко големи скали, които биха могли да създадат проблеми. Учените от мисията се надяват апаратът да работи две земни години, които са равни на една марсианска.  НАСА упорства в търсенето на живот извън Земята", "date": "2018.05.02", "title": "НАСА изпраща робот-геолог на Марс"}
{"url": "http://clubz.bg/67374-kompyutyrna_greshka_izklyuchila_450_000_britanki_ot_pregledi_za_rak_na_gyrdata", "text": "Поне 270 британки може да са живели по-кратко заради технически дефект в английската здравна програма за диагностициране на рак на гърдата, съобщи британският министър на здравеопазването Джеръми Хънт, цитиран от Ройтерс.  Заради техническия дефект в програмата 450 000 жени не са били поканени на профилактичен преглед. Министър Джеръми Хънт се извини днес в парламента за \"сериозния провал\", който според него бил резултат от грешка в алгоритъма на компютърната система и разпореди независима проверка на случая.  Хънт посочи, че според най-добра възможна оценка, като се имат предвид и подадените жалби, става дума за между 135 и 270 жени, чиито живот може да е бил съкратен заради това, че не са били поканени на преглед и не са са лекували в ранна фаза на болестта. Компютърната грешка е станала през 2009 г., но за нея бе съобщено едва през януари тази година. От засегнатите 450 000 жени, 150 000 са починали. Останалите 309 000 жени вече са прехвърлили 70-годишна възраст. Англичанките на възраст между 50 и 70 години обичайно са приканвани да се преглеждат срещу рак на гърдата на всеки 2 години. Компютърната грешка означава, че те са пропуснали редовен преглед преди да навършат 70 години.", "date": "2018.05.02", "title": "Компютърна грешка изключила 450 000 британки от прегледи за рак на гърдата"}
{"url": "http://clubz.bg/67358-pravitelstvoto_otpusna_nad_2_miliona_leva_na_chastnite_uchilishta_i_gradini", "text": "Правителството одобри допълнителни трансфери към общини в размер на 2 140 039 лева. Средствата са предвидени в централния бюджет и се отпускат за издръжка на дейностите по възпитание и обучение на децата и учениците в частните детски градини и училища и за изплащане на стипендии на учениците в частните училища. За бюджетната 2018 г. за стипендии на учениците след завършено основно образование в частните училища ще се предоставят общо 283 904 лева. Средствата са разпределени за учениците от 46 частни училища на територията на 10 общини. Със Закона за предучилищното и училищното образование е дадена възможност за включване на частните детски градини и частните училища в системата на държавно финансиране. Включването се извършва по тяхно желание по ред, определен с държавния образователен стандарт за финансиране на институциите. Средствата за издръжка на дейностите по възпитанието и обучението на децата и учениците в частните детски градини и училища се предоставят по бюджетите на общините, на чиято територия се намира тяхното седалище. Общините разпределят получените средства между образователните институции въз основа на броя на децата и учениците, на групите/паралелките, вида и броя на образователните институции и на стандарта за дете и ученик, стандарта за група и паралелка и стандарта за институция, определени от Министерският съвет. За бюджетната 2018 г. в системата на държавно финансиране са включени шест частни детски градини и девет частни училища от шест общини, за които са необходими общо 1 856 135 лв. Неизразходваните в рамките на текущата бюджетна година средства могат да се използват от частните детски градини и частните училища само за финансиране на същите дейности през следващата година. С промяна в Наредбата за условията и реда за получаване на стипендии на учениците след завършено основно образование и на учениците в частните училища се предоставят средства за стипендии, като финансирането ще започне от втория учебен срок на учебната 2017-2018 г.", "date": "2018.05.02", "title": "Правителството отпусна над 2 милиона лева на частните училища и градини"}
{"url": "http://clubz.bg/67359-ako_osydqt_kamenarov_gubi_li_posta_v_bnt", "text": "На 11 май Софийски градски съд ще гледа като втора инстанция обжалването на генералния директор на БНТ Константин Каменаров на  . Съдия Марина Манолова от Софийския районен съд на 2 ноември 2016 г признава за виновен шефа на обществената телевизия за инцидент от 23 юни същата година. Според съдебното решение Каменаров е спрян около 03:50 ч с джип \"Тойота Ланд Круизър\" и с химическа експертиза е установено алкохол 1,6 промила в кръвта. Поради това съдийката постановява - една година и 3 месеца условна присъда с изпитателен срок от 3 години. Директорът на БНТ ще трябва да плати и глоба 600 лв., плюс това остава за година и половина без книжка. Това обаче прави повече от сложен въпроса с интегритета на Каменаров, ако присъдата някой ден окончателно влезе в сила. В Закона за радиото и телевизията пише че Донякъде правен абсурд е, че при шофиране пиян - приложения в случая спрямо него чл. 343б от НК, деянието се води \"умишлено\". Ако например пиян причиниш щети или дори смърт... тя е \"по непредпазливост\". Каменаров вероятно трудно ще се възползва и от 78а от НК, който нормира освобождаване от наказателна отговорност и замяната й с административно наказание, тъй като в него пък изрично пише, че не се прилага, ако \"деецът е бил в пияно състояние\". Не е в полза на Каменаров и следващият чл. 67 от ЗРТ: Те са описани в чл. 30: СОФИЙСКИ РАЙОНЕН СЪД, НАКАЗАТЕЛНО ОТДЕЛЕНИЕ, 130 състав, в открито съдебно заседание на втори ноември през две хиляди и седемнадесета   година в състав: ПРЕДСЕДАТЕЛ:МАРИНА МАНОЛОВА при секретаря Цветослава Гулийкова и с участието на прокурор Е. В. разгледа докладваното от съдията НОХД № 19503 по описа на СРС за 2016 г., и въз основа на закона и доказателствата по делото ПРИЗНАВА подсъдимия К. В. К.,  [дата на раждане]  в [населено място], ЕГН [ЕГН], българин, български гражданин, женен, неосъждан, висше образование, работи, живущ в [населено място],  [улица], ет. 3 за ВИНОВЕН в това, че на 23.06.2016г. около 03.50 часа в [населено място], по  [улица]с посока на движение от  [улица]към  [улица]е управлявал моторно превозно средство – лек автомобил марка „Тойота“, модел „Л. Круизер“ с рег.  [рег.номер на МПС]  с концентрация на алкохол в кръвта си над 1,2 на хиляда, а именно 1,6 на хиляда, установено по надлежния ред с протокол за химическа експертиза № 272/23.06.2016г. на специализираната химическа лаборатория Ûъм УМБАЛ  [фирма], поради което и на основание чл. 343б, ал.1 вр. чл. 54 от НК го ОСЪЖДА на „ЛИШАВАНЕ ОТ СВОБОДА“ за срок от ЕДНА ГОДИНА И ТРИ МЕСЕЦА и „ГЛОБА“ в размер на  600 /шестотин/ лева. ОТЛАГА на основание чл. 66, ал.1 НК изпълнението на наложеното наказание „лишаване от свобода“ за срок от ТРИ ГОДИНИ. НАЛАГА на основание чл. 343г вр. чл. 343б, ал.1 НК на подсъдимия К. В. К. (с посочена самоличност) наказание ЛИШАВАНЕ ОТ ПРАВО ДА УПРАВЛЯВА МПС за срок от ЕДНА ГОДИНА И ШЕСТ МЕСЕЦА. ПРИСПАДА на основание чл. 59, ал.4 от НК времето, през което подсъдимият К. В. К. е бил лишен по административен ред от право да управлява МПС със заповед за прилагане на ПАМ № 16-4332-002247/27.06.2016г., с начална дата на фактическо лишаване – 23.06.2016г. с АУАН бл. № 657801/23.06.2016г. ПРИСЪДАТА подлежи на обжалване и протест пред Софийски градски съд в 15-дневен срок от днес.", "date": "2018.05.02", "title": "Ако осъдят Каменаров, губи ли поста в БНТ"}
{"url": "http://clubz.bg/67365-chetvyrti_opit_glasqt_jena_za_premier_na_katalunq", "text": "Жена е най-вероятният кандидат за премиер на Каталуня, съобщиха испанските медии. Става дума за Елза Артади - говорителката на сепаратистката коалиция \"Заедно за Каталуня\" - главната сепаратистка политическа сила в регионалния парламент в Барселона. Тя ще бъде четвъртият кандидат за премиер след регионалните избори на 21 декември 2017 г. Въпросът ще бъде обсъждан на 5 май. При това не само в Каталуня, но и в Германия, пише в. \"Ел Паис\". Каталунският експремиер Карлес Пучдемон, който в момента се намира в Берлин, е привикал там депутатите от своята Демократическа европейска каталунска партия (ДЕКП), която е част от \"Заедно за Каталуня\". Пучдемон се отказа да става премиер на Каталуня Пучдемон е пуснат на свобода под гаранция, докато германски съд решава дали да го екстрадира в родината му.Кандидатурата на Елза Артади, изглежда, устройва и Републиканската левица на Каталуня (РЛК) - втората сепаратистка сила в областта. За нея се застъпил намиращият се в момента в испански арест Жорди Санчес, председател на парламентарната група на \"Заедно за Каталуня\". Арестуван сепаратист предложен за премиер на Каталуня Срещу Артади досега не се е изказала и централната власт в Мадрид. Сепаратистите в Каталуня бързат да изберат премиер, тъй като трябва да направят това най-късно на 22 май. В противен случай регионалният парламент ще бъде разпуснат и ще бъдат насрочени нови избори. И е много вероятно сепаратистите, които с трите си партии сега имат абсолютно мнозинство, да го загубят. Сепаратистите в Каталуня се разцепиха – не избраха премиер Парламентът в Барселона обяви едностранно независимост на Каталуня на 27 октомври 2017 г. В резултат испанският премиер Мариано Рахой отне временно автономията на областта, разпусна парламента, уволни правителството и насрочи извънреден вот. Премиерът сепаратист Пучдемон и няколко от министрите му избягаха в Белгия. Други сепаратистки активисти бяха арестувани в Испания и обвинени в бунт срещу държавата. Първият номиниран на премиерския пост бе отново  . Но испанските власти заявиха, че той трябва да присъства лично на избирането му. Той се отказа и сепаратистите предложиха  . Той обаче също не присъства, понеже е в затвора. На 22 март парламентът обсъди кандидатурата на сепаратиста  . Депутатите не успяха да го изберат за премиер на първото гласуване, тъй като най-малката сепаратистка партия се разбунтува. Веднага след това той бе арестуван по обвинения в отцепническа дейност. Но в същия ден започна отброяването на двумесечния срок, в който трябва да бъде избран човек на поста. Изглежда, на този етап   устройства всички сепаратистки сили в Каталуня. Освен това срещу нея до този момент няма предявени никакви обвинения от страна на централните испански власти. И затова привържениците на независимостта ще се обединят около нея, смята в. „Ел Мундо“. Арестуван сепаратист предложен за премиер на Каталуня Сепаратистите в Каталуня се разцепиха – не избраха премиер", "date": "2018.05.02", "title": "Четвърти опит - гласят жена за премиер на Каталуня"}
{"url": "http://clubz.bg/67378-yunker_ako_iskame_stabilnost_v_es_trqbva_da_predvidim_sredstva_za_zapadnite_balkani", "text": "Ако искаме стабилност в ЕС, трябва да предвидим средства в бюджета за Западните Балкани и за сближаване. Това заяви председателят на Европейската комисия Жан-Клод Юнкер на пресконференция за предложението за следващия бюджет на ЕС до 2027 година. Той уточни, че ЕК има начини да наблюдава за спазването на върховенството на закона в ЕС. Юнкер направи това пояснение заради представеното намерение на комисията да обвърже отпускането на средства от общностните фондове със състоянието на върховенството на правото. Еврокомисарят по бюджета Гюнтер Йотингер обяви, че до две седмици ще бъдат съобщени показателите и начините за изчисление на отпусканите бюджетни суми. Той добави, че 80 на сто тежест при взимането на решенията за осигуряване на средства от ЕС за проекти от регионалната политика ще имат равнищата на брутния вътрешен продукт и брутния национален доход, а останалите 20 на сто ще бъдат свързани със състоянието на пазара на труда, инвестициите в образование, демографските въпроси, околната среда. Йотингер отбеляза, че днес ЕК предлага в следващите години намаление с 5-7 на сто на бюджетите за земеделие и сближаване. Юнкер заяви, че ако ЕК е трябвало да задоволи желанията на всички, вноските в бюджета на ЕС на отделните държави е трябвало занапред да се равняват на 2 процента от техния БВП (близо два пъти повече). По неговите думи предложените ограничения не са \"касапница\", а и държавите, които разчитат на тези средства, са отчели растеж на икономиката. Първият бюджет на ЕС след Brexit: €1.279 трилиона, повече за иновации и сигурност По думите на Йотингер много държави в ЕС, сред които и България, ще бъдат облагодетелствани от предложението за по-голям бюджет за охрана на границите. В отговор на въпрос той уточни, че бюджетът до 2027 г. засега не предвижда средства за новоприсъединили се към ЕС държави, но ако ЕС междувременно се разшири, вноските в бюджета ще трябва да бъдат увеличени. По-рано днес пред Европейския парламент той заяви, че осигуряваните за Турция бюджетни средства са силно ограничени и са предназначени за запазването на човешкото достойнство на бежанците там, а не за инфраструктурни проекти. БТА", "date": "2018.05.02", "title": "Юнкер: Ако искаме стабилност в ЕС, трябва да предвидим средства за Западните Балкани"}
{"url": "http://clubz.bg/67352-misidjan_ot_ludogorec_osyden_na_4_meseca_zatvor_v_holandiq", "text": "Футболистът на \"Лудогорец\" Върджил Мисиджан е осъден ефективно на 4 месеца затвор в родината си Холандия, пишат медиите в \"ниската земя\". Прибавени са и два месеца условно. Присъдата е за нанесена телесна повреда на паркинг пред къща в спор с 68-годишен мъж на 5 януари. Пострадалият Рон ван Акелен е с фрактура на глезена и извадено рамо. Той не е присъствал на произнасянето й заради трудно придвижване и влошено общо здравословно състояние. Футболист на \"Лудогорец\" разследван за побой в Холандия Мисиджан пък бил представляван от своя адвокат Ноортие Лут, който заявил, че ще обжалва, тъй като наказанието за клиента му е \"прекалено сурово\". Според Лут нападателят е бил обиден на расистка основа и затова е посегнал. Съдията обяснил, че Мисиджан е трябвало да си даде сметка за последствията за жертвата си. Освен това като футболист би трябвало да служи за добър пример. Първоначалната теза на Лут беше, че играчът е действал при самозащита. Скандалът се разразил, тъй като Мисиджан паркирал така, че да препречи пътя на холандско семейство към дома, до който имали и мебелен магазин. Рон ван Акелен направил забележка на футболиста, но той отвърнал, че ще премести колата \"след две минути\". Отнело повече време, последвала нова реплика и проявата на Мисиджан. Малко преди това автомобилът бил изместен от приятел на крилото. Съпругата Ени ван Акелен отрече пред медиите и в показания в съдебната зала тезата на адвоката на футболиста за расистка обида. Според нея Мисиджан нападнал нейния мъж след повторната забележка, оставил очилата си на приятел, ритнал и повалил възрастния човек, който страдал от болно сърце. Върджил Мисиджан беше задържан и разпитан, а след това се върна в България. Ени ван Акелен добави, че от зимата досега съпругът ѝ е загубил 25 килограма, след като три месеца е бил в болница, а след това и в рехабилитационен център.", "date": "2018.05.02", "title": "Мисиджан от \"Лудогорец\" осъден на 4 месеца затвор в Холандия"}
{"url": "http://clubz.bg/67350-mrysniqt_vyzduh_ubiva_7_miliona_dushi_godishno", "text": "Седем милиона души умират всяка година от болести, свързани с излагането на замърсен въздух, съобщават ДПА и ТАСС, позовавайки се на Световната здравна организация (СЗО).  Външното замърсяване на въздуха е отговорно за 4,2 милиона смъртни случая годишно, а домашното - за 3,8 милиона случая.  Според СЗО нивата на замърсяване на въздуха остават опасно високи в много части от света. От организацията отчитат, че девет от десет души дишат силно замърсен въздух.  От СЗО отбелязват също, че замърсяването на въздуха е съществен рисков фактор за незаразни заболявания и причина за 24 процента от смъртните случаи от сърдечно-съдови болести, 25 процента - от инсулт, 43 процента - от хронична обструктивна белодробна болест, и 29 процента - от белодробен рак.  Слонът в стаята с мръсния въздух Над 90 процента от смъртните случаи в резултат на излагането на замърсен въздух се регистрират в страни с ниски и средни доходи, основно в Азия и Африка, следвани от Източносредиземноморския регион, Европа и Америка. ", "date": "2018.05.02", "title": " Мръсният въздух убива 7 милиона души годишно "}
{"url": "http://clubz.bg/67351-11_miliarda_evro_polza_za_rusiq_ot_mondiala_izchisli_mckinsey", "text": "Подготовката и провеждането на Световното първенство по футбол за периода 2013-2018 г. ще осигури на Русия допълнително 1% от БВП (около 820 млрд. рубли) - близо €11 милиарда, показват предварителните резултати от изследванията на консултантската компания McKinsey. Дейностите по изграждане на инфраструктурата за футболните срещи и увеличаването на туристическия поток ще допринесе с допълнителни 80-110 милиарда рубли за инвестиции и 120-180 милиарда рубли в БВП през следващите пет години. Въпреки че британският премиер Тереза Мей заяви, че най-вероятно Обединеното кралство няма да изпрати официални лица - министри и др., в делегацията си за Световното заради отравянето на бившия руски шпионин Сергей Скрипал, бойкот засега не се очаква. Полският президент Анджей Дуда беше първият световен лидер, който подкрепи Мей, заявявайки, че няма да посети церемонията по откриването на турнира в Москва на 14 юни. Руските прогнози са, че Световното по футбол може да бъде посетено от над 2 милиона туристи, като най-много се очакват в столицата Москва - 700 000-800 000.  По официални данни 1.2 трилиона рубли (около 91.3 милиарда евро) са изхарчени за подготовка на Световното по футбол, показват данните на McKinsey. Основно инвестициите са в изграждането на спортна и транспортна инфраструктура и подобрения. Като се отчита, че част от средствата са вложени, без да се има предвид мондиалът през 2018 г. - например в строителството и реконструкцията на редица стадиони и летища, инвестициите, които са само заради Световното, са в размер на 630 милиарда рубли. От 2018 г. развитието на туризма ще допринесе допълнително за ръста на брутния вътрешен продукт на Руската федерация. Тази година приходите от туризъм ще увеличат БВП с още 121 милиарда рубли, през следващите пет години - с 40-70 милиарда годишно, според анализа на McKinsey. Потокът на туристи от чужбина в регионите, домакини на Световната купа 2018, ще нарасне с 14-18%, а на руските туристи - с 10-26%. Ginza Project (ресторантите \"Джон Джоли\", Mercedes bar, Sixty и др.) очаква нарастване на трафика и приходите в ресторантите си с 25-30%, казва генералният директор на компанията Алексей Волков. Представител на мрежата от кафенета \"Шоколад\" очаква растеж с 10-15%. Освен това ефектите от шампионата може да се проявят и през следващите пет години, осигурявайки годишно 140 000-200 000 работни места, 60-90 милиарда рубли допълнителен доход за населението, 20-30 милиарда рубли данъчни приходи за бюджета и 100-150 милиарда рубли приходи за малки и средни предприятия, изчисляват от McKinsey. Невинаги обаче големите спортни мероприятия осигуряват голям туристически поток. След световните купи в Германия, Бразилия и Южна Африка годишният приток на чуждестранни туристи през следващите пет години наистина се е увеличил, както и в Сочи след Олимпиадата през 2014 г. Но например в Торино след Олимпиадата през 2006 г. е имало по-малко чужденци. Същото важи и за вътрешния туризъм - в Сочи след Олимпиадата е нараснал, но в Южна Африка след Световната купа 2010 е намалял. Най-силно подготовката за Световната купа през 2018 г. подкрепиха Мордовия и регионът на Калининград - поради развитието на инфраструктурата брутният регионален продукт там през 2013-2018 г. ще се увеличи с повече от 15%. В Татарстан и Краснодарска област инфраструктурата вече е разработена след Универсиадата през 2013 г. и Олимпиадата през 2014 г. Тук туризмът трябва да има по-голямо влияние и брутният вътрешен продукт ще нарасне с 2%. Главният икономист на Алфа банк - Наталия Орлова, не споделя оптимизма на консултантите.  След подобни събития в някои държави темпът на растеж на икономиката намалява, отбелязва главният икономист на БКС Владимир Тихомиров, например в Бразилия имаше рецесия, а в Южна Африка - значително забавяне на растежа. След Олимпиадата в Сочи обаче много от построените там здания пустеят и не се използват.", "date": "2018.05.02", "title": "11 милиарда евро полза за Русия от мондиала изчисли McKinsey "}
{"url": "http://clubz.bg/67355-britanskiqt_poslanik_pri_borisov_za_da_mu_blagodari", "text": "Благодарна съм на колегите от българската администрация за близкото сътрудничество в областта на сигурността. Това каза Н. Пр. Ема Хопкинс, посланик на Великобритания в България, след срещата си с премиера Бойко Борисов в Министерския съвет, цитирана от \"Фокус\". Няма да има проверка на \"Булгартабак\" за контрабанда Нашите служби продължават работата си с Великобритания срещу контрабандата на цигари, посочи и Борисов преди старта на редовното заседание на Министерския съвет във връзка със срещата си с посланика на Великобритания. Борисов и припомни, че през март беше разбита фабрика в Ирландия, която е произвеждала цигари за 200 млн. паунда и в която са участвали и българи. Днешният ден явно ще мине под знака на партньорските служби, защото след срещата с Хопкинс, от пресслужбата на кабинета съобщиха, че Борисов е провел телефонен разговор с помощник-държавния секретар на САЩ Уес Мичъл. Мичъл високо оцени лидерството на българския премиер и на Българското председателство по отношение на страните от Западните Балкани. Той подчерта активната работа за евроатлантическата перспектива на тези държави и за реализация на свързаността помежду им и със съседните европейски страни, посочват от МС. Беше обсъден напредъкът на всяка една от шестте страни, както и предизвикателствата в преговорите между Скопие и Атина и отношенията между Прищина и Белград. Министър-председателят Борисов изтъкна необходимостта част от проблемите между западнобалканските страни да бъдат решени още преди срещата на върха на 17 май в София, за да може на нея да се постигне договореност за реализацията на конкретни проекти. Помощник-държавният секретар на САЩ открои също усилията на България за достигане на 2% бюджет за отбрана и посочи страната ни като пример за други членки на НАТО. През следващите седмици се планира посещение в България на помощник-държавния секретар на САЩ.", "date": "2018.05.02", "title": "Британският посланик при Борисов. За да му благодари"}
{"url": "http://clubz.bg/67339-publichno_i_lichno", "text": "В българската политика се разтвори нов, дълбок клийвидж или направо разлом: този между публичното и личното. Той се изразява в това, че в публично качество политиците представляват едно нещо, а в лично качество – съвсем друго и понякога точно обратното на първото. Най-очевиден пример е г-н   В публично качество той (заедно с ГЕРБ) е член на управляващото мнозинство, което е силно проевропейско по официална заявка. В лично качество обаче г-н Сидеров ходи до Крим, където говори за “злините”, причинени от ЕС на отечеството, мечтае за евразийско бъдеще и отрича незаконността на агресията на Русия срещу Украйна. Неговият колега г-н   е в сходна позиция. Той е министър на отбраната на натовска държава в публично качество, но в лично качество се изрива пред думи като НАТО, ЕС, “европейско” или “атлантическо”. Обривът му обикновено добива материална форма в медийните изяви на г-н Ангел Джамбазки. Следващият в класацията, но не по значение, е г-н президентът  , при когото имаме многопластов разлом между публична и частна персона. Всички знаят, че от публична гледна точка той е държавен глава на страна от ЕС и НАТО - бивш натовски генерал, който държи устойчив евроатлантически курс. Всички обаче знаят също така, че от лична гледна точка той има същите психо-соматични симптоми като г-н Каракачанов. Президентът ги прикрива по-успешно с поддържането на добра физическа форма и правенето на спонтанни коремни възлизания, и накъсани по военному изказвания. Президентската ракета-носител –  – е еманацията на разлома между публично и лично в нашата политика. От публична гледна точка това е партия, член на семейството на европейските социалисти, която е дала за техен лидер от най-свидното си – самия Сергей Станишев. От лична гледна точка партията се персонифицира от г-жа  , обаче, за която не е ясно дали се среща с г-н Решетников, но се държи така, все дно той й е личен, таен съветник. В резултат на това от публична гледна точка социалистите са за ЕС и НАТО, но от лична гледна точка горят техните флагове. Нов, важен нюанс в разлома внася  . Нейният депутат г-н   от публична гледна точка е в опозиция на ГЕРБ. От лична гледна точка обаче той е бизнесмен, усвояващ държавни поръчки, който подкрепя безкомпромисно Борисов с цялата мощ на медийната си империя. Нещо повече, от публична гледна точка той понякога няма вестници или ги продава на трети лица. От лична гледна точка подобни раздели са фиктивни, обаче, което се доказва от непроменената редакционна политика на въпросните издания. В ДПС разликата между публично и лично се е въплатила и в разделението между Карадайъ – официалния лидер, и Ахмед Доган – реалния лидер. Официално ДПС са проевропейски, но в лично качество седалището им е в черноморската акватория на “Лукойл”. От парламентарно представените има двама български политици, при които убедителен разлом между публично и лично не може да се получи. Първият е г-н  , при когото има пълно и често мигновено съвпадение между това, което казва, и това, което му е на ума и сърцето. Поради тази му способност мнозина са заложили на него да свали правителството “Борисов 3” с някоя по-непремерена и неортодоксална идея в расистко-хомофобския спектър. Същевременно обаче той предизвика и искрена възхита с вербалната си ерупция по отношение на унизителното за България поведение на руския патриарх Кирил, посрещнато с поклони до пояса от останалите български политици. А на президента Радев това поведението явно му се услади дотолкова, че той бърза да отиде за втора порция в Москва.    Другият политик, при когото разлом между публично и лично е невъзможен, е премиерът  . Това е така, защото личното при него изглежда не съществува. Или поне е винаги потисната, дълбока тайна, която той енергично отрича. Например, никой не знае в личен план дали Борисов е консерватор, либерал, социалист, монархист или нещо друго. Знае се, че той е завършил по един “университет” по всяка една от изброените идеологии, без да си избере лична любимка. По същия начин не е ясно в личен план Борисов дали е ляв или десен. Това, което се знае, е, че той е “балансьор” в публичен план и гледа да е винаги в средата на това, което другите предлагат. Напоследък тази балансираща функция бе изнесена и на международната сцена, където Борисов е приятел в еднаква степен както с Меркел, Макрон и Мей, така и с Путин и Ердоган. Най-интересни са личните отношения между г-н Борисов и г-н Пеевски обаче. Докато вторият в личен план безкористно подкрепя премиера и громи неговите опоненти, Борисов винаги ядосано отрича, че имат нещо общо. Тази асиметрия в поведението навява съмнения, че поне единият от тях е неискрен. А най-вероятно и двамата. Кашата между публично и лично е толкова голяма, че тя стана отличителната черта на българската политика: По изброените причини по повечето важни публични класации вече сме на 111-о място. Но в личен план, това трудно се забелязва.", "date": "2018.05.02", "title": "Публично и лично"}
{"url": "http://clubz.bg/67340-vizioner_ili_bashta_na_kyrvavi_diktaturi", "text": "Карл Маркс никога не е бил обект на култ в родния си град Трир. 200-годишнината от рождението на германския философ, която ще бъде отбелязана на 5 май, обаче възобнови дебатите за идеите му и престъпленията, извършени в негово име. Това пише Франс прес, цитирана от БТА. Тъй като близо 30 години след падането на Берлинската стена, когато стотици белези от Студената война все още не са изчезнали, Карл Маркс продължава да всява разделение, както в Западна Германия, така и в някога комунистическата източна част на страната. За някои авторът на \"Капиталът\" е бил ерудит визионер, който е успял да диагностицира пръв злините, които носи със себе си пазарната икономика. За други той е духовният баща на кървавите диктатури от съветски тип. За да бъдат проследени сложният живот, творчество и наследство на съавтора на \"Манифестът на Комунистическата партия\", град Трир е предвидил около 600 събития. В събота, 5 май, точния ден на 200-годишнината, се очаква кулминацията на възпоменателните прояви. Тогава ще бъде открита 5,5-метрова статуя на мислителя с емблематичната брада. Такъв израз на почит обаче предизвиква недоволство сред жертвите на репресиите в бившата Германска демократична република (ГДР), както и фактът, че паметникът бе предоставен от все още официално комунистически Китай. Така че са предвидени и контрадемонстрации. \"Карл Маркс положи основите, на които бяха построени комунистическите диктатури до наши дни\", критикува Дитер Домбровски, председател на Съюза на групите на жертвите на комунистическата тирания. \"Според нашия сегашен наказателен кодекс, ако някой подстрекава към убийство и ако такова бъде извършено, тогава подбудителят също бива осъждан\", отбелязва този бивш затворник на комунистическата диктатура в Източна Германия. При комунистически режими са били убити повече хора, отколкото по време на нацисткия режим на Адолф Хитлер, подчертава освен това Домбровски, ужасен от това, че \"издигат статуя в Германия\" на човека, вдъхновил Октомврийската революция от 1917 година. За представителите на местната власт в Трир Маркс, починал през 1883 г. в Лондон, не може да е виновен за отклоненията на ленинистите, сталинистите или маоистите, които твърдяха, че прилагат на практика неговите идеи през 20-и век. \"Неговите идеи и философия бяха дискредитирани от факта, че източногерманският режим възприемаше Маркс като бог, а идеите му - като Евангелие\", отбелязва Райнер Аутс, директор на асоциацията, отговаряща за изложбите, посветени на Маркс по случай тази 200-годишнина. В ГДР марксизмът, в ленинисткия си вариант, бе догма, неоспорима под заплахата от наказание. Като илюстрация за този култ град Кемниц се е казвал по комунистическо време Карлмарксщат.  \n\tЗа Аутс тази 200-годишнина впрочем трябва да даде възможност да бъде обяснен авторът на прочутия лозунг \"Пролетарии от всички страни, съединявайте се!\", без той да бъде \"прославян или хулен\", тъй като според него мисълта на Маркс намира отклик в съвременния свят. Отклоненията на капитализма, неговите явни грешки от последните години възобновиха интереса към теориите на Маркс за потисничеството на масите от буржоазията, формулирани по времето на Първата индустриална революция. \"В Маркс има нещо, което е преминало проверката на времето. Финансовата и икономическа криза от 2008 г. определено изигра роля за това известни съвременни икономисти да приветстват ролята му на теоретик\", обяснява Райнер Аутс. Успехът на \"Капиталът на 21-и век\", международен бестселър на френския икономист Тома Пикети, е една такава илюстрация. Това трайно влияние, въпреки знаковия провал на СССР и неговите сателити, заслужава да бъде обяснено на широката общественост, според кмета на Трир Волфрам Лайбе. Близо \"30 години след обединението (на Германия) имаме възможност да се върнем към Маркс, с критичен поглед, но без предразсъдъци\", надява се той, като междувременно отхвърля думите на онези, които го обвиняват, че иска да привлече с тези чествания китайски туристи и техните пари. \"Карл Маркс формулира важни идеи и те заслужават да помислим отново над тях. Ако, след като посети изложбите, някой поиска да купи книга, за да задълбочи своите познания по някои аспекти от (тези теории), то тогава, според мен, наистина ще сме успели\", подчертава кметът на родния град на Маркс", "date": "2018.05.02", "title": "Визионер или баща на кървави диктатури"}
{"url": "http://clubz.bg/67342-facebook_stava_i_sajt_za_zapoznanstva", "text": "200 милиона души в социалната мрежа Facebook са отбелязали статута си като \"Single\" (свободен/свободна). С тази статистика изпълнителният директор Марк Зукърбърг започна представянето на нова функционалност - за запознанства в социалната мрежа. Инструментът няма да е класически \"dating\" сайт, а ще позволява на хората да създадат свой отделен профил на базата на оригиналния си, само с малко име, който приятелите му в сайта няма да виждат. Вместо с тях, алгоритмите на Facebook ще се опитват да го срещнат с хора, които не са му приятели, но биха могли да бъдат романтични партньори. Продуктовия мениджър на компанията Крис Кокс пък добави, че ще има отделна кутия за този тип съобщения, в която няма да могат да се пращат снимки. Малко преди съобщението за функцията за запознанства, от компанията съобщиха и за нова мярка, която засяга вече позабравения скандал с изтеклите десетки милиони профили на потребители към Cambridge Analytica. Facebook добре припечели от скандала с Cambridge Analytica Всеки ще може с един клик да изтрива цялата си история за това какво е чел през Facebook и какви сайтове е отварял - част от информацията, на която регистрирата във Великобритания компания е ползвала, за да състави профили на избиратели и да повлияе на изборите в САЩ. В добавка, Instagram вече ще може да се ползва за групово видео, което можем да минимизираме, така че да си говорим с няколко приятели и да продължаваме да харесваме снимки и да разглеждаме потока в апликацията. В социалната мрежа за споделяне на снимки, също собственост на Зукърбърг, ще можем и да си слагаме мустаци, очила, шапки и други артикули, наложени като \"добавена реалност\" върху камерите на телефоните ни.  Нов инструмент ще филтрира по-добре коментарите и ще крие тези, които счита за тормоз. WhatsApp също се сдобива с групови видеоразговори и \"стикери\" в съобщенията. Чат-програмата наскоро остана без главния си изпълнителен директор Джан Куум, който обяви, че не е съгласен с политиката за личните данни и криптирането на компанията-майка - Facebook.", "date": "2018.05.02", "title": "Facebook става и сайт за запознанства"}
{"url": "http://clubz.bg/67341-erevan_pod_blokada_snimki", "text": "Протестите в Армения бяха възобновени, след като парламентът вчера блокира избора на опозиционния лидер Никол Пашинян за премиер, съобщи БТА. Демонстранти започнаха да блокират пътищата в столицата Ереван, включително шосетата към летищата. Блокирани са също автомагистралите Юг-Север и Арарат-Ереван. Парламентът в Армения блокира опозиционер № 1 за премиер Неколкостотин студенти сутринта блокираха централните улици. На извънредната си сесия снощи парламентът отхвърли кандидатурата на водача на протестите Никол Пашинян за премиерския пост. В подкрепа на Пашинян, който беше единствения кандидат, гласуваха 45 депутати при 53 необходими да получи мнозинство в 105-местното Национално събрание.  Опозицията в Армения иска за премиер \"човек от народа\" Опозиционер № 1 призова привържениците си да започнат гражданско неподчинение в цялата страна, след като парламентът отхвърли кандидатурата му за премиерския пост. Пашинян се обърна към десетки хиляди привърженици, събрали се на площад в арменската столица, с призив да започнат обща стачка и да блокират пътища, железопътни гари и летища. Той каза, че протестът ще бъде мирен, призова полицаите да свалят щитовете си и да се присъединят към неговото движение. Пашинян води продължаващите вече седмици протести, които доведоха до оставката на Серж Саркисян. След десет години като президент той се оттегли заради законовите ограничения за президентските мандати. Тогава стана премиер на фона на промени в държавното управление, отслабили президентската власт и засилили тази на премиера. След седмица парламентът трябва да заседава отново и ако тогава не бъде избран министър-председател, депутатите трябва да се разпуснат. Фракцията \"Елк\" обяви, че ще издигне отново Пашинян като кандидат за поста. Опозицията в Армения иска за премиер \"човек от народа\"", "date": "2018.05.02", "title": "Ереван под блокада (СНИМКИ)"}
{"url": "http://clubz.bg/67344-na_pyrvo_chetene_nezakonnata_sech_stava_tejko_kriminalno_prestyplenie", "text": "Незаконната сеч и добивът на дървесина на стойност над 1 минимална работна заплата и убийството на дивеч без разрешение да станат тежки престъпления - тоест да се наказват ефективно с присъди от над 6 години затвор. Такива текстове в Наказателния кодекс приеха депутатите на първо четене. Вносители на проекта са избраници от \"Обединените патриоти\", а партньорите им от ГЕРБ ги подкрепиха. Социалистите се въздържаха при гласуването. Санкциите ще важат и при добив на дървенина от вече отсечени или просто паднали дървета. Освен затвор до 6 години, на признаните за виновни по тези текстове от НК ще се налага и глоба в размер от 1000 до 20 000 лв. Когато престъплението е извършено от лице по поръчка на организирана престъпна група или е опасен рецидив, се дава възможност съдът да наложи и конфискация на една втора на имуществото.  По-строги ще са санкциите за незаконна сеч дори ако щетите са под 1 минимална заплата - ако на извършителя в рамките на последните две години е наложено административно наказание по Закона за горите за същото деяние. В тези случаи при ново провинение отново се предвижда затвор - до 1 година, или пробация.  Татяна Дончева: Наказателният кодекс не означава простотии и уйдурми За незаконно убийство на дивеч наказанието вече също ще е затвор до шест месеца или пробация до една година плюс глоба от 300 до 400 лв., ако промените в НК бъдат приети окончателно.  Служителите от Изпълнителната агенция по горите и нейните структури, служители на държавните предприятия и на учебно-опитните станции да бъдат включени в кръга на длъжностните лица, посегателството срещу които представлява квалифициран състав на престъпление, разписа НС. Целта е да се повиши ефективността на наказателното производство при извършване на престъпления, засягащи горския фонд и тяхната превенция, е аргументът на вносителите. Вероятно ще има ремонт на някои от текстовете преди гласуването им на второ четене. Това е поредният ремонт на Наказателния кодекс, а \"Обединените патриоти\" имат и друг проект - за разширяване на понятието \"неизбежна отбрана\". Освен това отлежават и поправки, внесени от Министерския съвет, с които се предлага криминализиране на корупцията в частния сектор. Този проект обаче е твърде спорен, ГЕРБ сами отложиха разглеждането му от Народното събрание за неопределено време и все още нямат решение каква ще е съдбата му. ", "date": "2018.05.02", "title": "На първо четене: незаконната сеч става тежко криминално престъпление"}
{"url": "http://clubz.bg/67335-globalnite_voenni_razhodi_173_triliona_dolara", "text": "Глобалните военни разходи са се повишили през 2017 г. до най-високото си равнище след Студената война, като САЩ, Китай и Саудитска Арабия са начело в списъка, сочи годишният доклад на Стокхолмския международен институт за изследвания на проблемите на мира (СИПРИ), публикуван днес, съобщава БТА. Военните разходи в света са се увеличили с 1,1 процента спрямо 2016 г. и са достигнали общо 1,73 трилиона долара, предаде ДПА.  Разходите за военни нужди са съставили 2,2 процента от глобалния БВП или по 330 долара на всеки земен жител, отбелязва ТАСС. САЩ остават лидер с 610 милиарда долара, без изменение спрямо предишната година. На тях се пада над една трета от глобалните военни разходи в света, отбелязва ДПА. Втори е Китай, който е изразходвал 228 милиарда долара, увеличение с 5,6 процента спрямо 2016 г., като според СИПРИ е отбелязал най-голямото увеличение в абсолютна стойност - 12 милиарда долара. Делът на страната в глобалния обем е нараснал от 5,8 процента през 2008 г. до 13 процента през 2017 г.  Саудитска Арабия е изместила Русия от третото място, изразходвайки 69,4 милиарда долара, увеличавайки разходите си с 9,2 процента. След нея в региона на Близкия изток се нареждат Иран (+9 процента) и Ирак (+22 процента). В тази част от света делът от БВП, използван за военни цели, е най-висок - 5,2 процента. Нито един друг регион не е изхарчил за военни нужди повече от 1,8 процента от БВП, отбелязва ТАСС.  Военните разходи на Русия са спаднали през 2017 г. за първи път от 19 години (от 1998 г.) - с 20 процента в сравнение с 2016 г. - до 66,3 милиарда долара. Орязването на военния бюджет на Руската федерация с 13,9 милиарда долара е било най-голямото в света за изминалата година. СИПРИ посочва като основен фактор падането на цените на петрола. В резултат делът на военните разходи е спаднал от 5,5% до 4,3% от БВП на страната. Въпреки това руският показател продължава да е най-високият в Източна Европа. Частично \"заради усещането за заплаха, произлизаща от Русия\", страните от Западна и Централна Европа са увеличили миналата година военните си разходи съответно с 12% и 1,7%. Съвкупните разходи на 29-те страни от НАТО са били 900 милиарда долара или 52% от глобалните военни разходи, отбелязва ТАСС.  Индия е изтикала Франция на пето място, изразходвайки почти 64 милиарда долара за военни цели (увеличение с 5,5 процента спрямо предишната година).  Данните на СИПРИ включват заплати, разходи за операции", "date": "2018.05.02", "title": "Глобалните военни разходи - 1,73 трилиона долара"}
{"url": "http://clubz.bg/67336-kim_chen_un_i_trymp_se_sreshtat_v_demilitariziranata_zona", "text": "Южнокорейският президент Мун Дже-ин е убедил севернокорейския лидер Ким Чен-ун да се съгласи предстоящата му среща с президента на САЩ Доналд Тръмп да се състои в демилитаризираната зона между двете Кореи, съобщи Си Ен Ен, като се позова на анонимен осведомен източник, предава БТА. Мун и Ким се срещнаха в Панминчжон в ДМЗ в петък. Според източника на Си Ен Ен има \"голяма вероятност\" срещата с Тръмп да се състои на същото място, като е възможно някои от събитията да бъдат на северната страна на демаркационната линия.  Мястото било най-подходящо от логистична гледна точка за Ким, понеже медийното оборудване вече е налице, което би позволило срещата да се състои \"в края на май\", твърди източникът. Според него пътуването до северната част на демилитаризираната зона би дало на Тръмп шанс да влезе в историята. Южнокорейският президент също щял да участва в срещата по някакъв начин. CNN: САЩ и Северна Корея в тайни разговори за срещата Тръмп-Ким Чен Ун Според висш служител от администрацията идеята за среща в ДМЗ не била изненада за сътрудниците на Тръмп, тъй като президентът говорил за нея през целия уикенд и я споменал в разговора си в неделя с президента Мун Дже-ин, огбелязва Си Ен Ен.  Тръмп се изказал ентусиазирано за идеята пред журналисти в Белия дом в понеделник. \"В това има нещо, което ми харесва, защото когато сте там и нещата се получат, ще има голям празник на място, а не в трета страна\", пояснил той. Телевизионните камери следяха всяка стъпка от срещата между лидерите на двете Кореи в петък. Тръмп също искал да бъде заснет в подобни сцени, когато стане първият действащ президент на САЩ, който се среща със севернокорейски лидер. Той силно желае да бъде част от \"ръкостискане през границата\", но също така иска снимките да документират момента, ако реши да стане и да си тръгне от преговорите, добавя анонимният източник, цитиран от Си Ен Ен. ", "date": "2018.05.02", "title": "Ким Чен-ун и Тръмп се срещат в демилитаризираната зона"}
{"url": "http://clubz.bg/67334-trymp_sam_si_sychinil_medicinsko_svidetelstvo", "text": "Доналд Тръмп си съчинил сам медицинското свидетлство по време на предизборната кампания през 2016 година, разкри тогавашният лекар на милиардера Харол Бърнстейн, цитиран от Си Ен Ен. Документът е бил насила подписан от доктора, а в него се изтъквало, че при прегледа на Тръмп не са открити никакви значими здравни проблеми. Документът е публикуван през декември 2015 година. В него е записано, че Тръмп има  . Освен това се изтъква, че Доналд притежава  . Написано е, че той  . Отбелязано е също, че не са му правени сериозни операции освен   и е направено заключението, че ако Тръмп стане президент то  . След медицински преглед: Тръмп е в отлично здраве Бърнстейн разказва пред тв NBC, че през февруари 2017 година в кабинета му влезли съветник и телохранител на Тръмп, придружен от още двама мъже. Те взели всички записи на лекаря, засягащи здравето на Тръмп. Тогава били прекъснати всички връзки с лечителя. Това станало след като Харолд разгласил пред журналисти, че е изписвал на Тръмп лекарства за растеж на косата, за здрава кожа и за намаляване на холестерола. В началото на тази година официално бе публикувано комюнике от военната болница в Бетезда за здравето на президента, в което се казва, че той е в отлична форма и напълно годен да изпълнява задълженията си - физически и ментално.", "date": "2018.05.02", "title": "Тръмп сам си съчинил медицинско свидетелство"}
{"url": "http://clubz.bg/67337-karakachanov_kym_ninova_den_vtori_kajete_vie_kakvo_napravihte_s_oresharski", "text": "И днес вицепремиерът и военен министър Красимир Каракачанов продължи задочната престрелка с лидера на БСП Корнелия Нинова, започнала на 1 май. Каракачанов се почувства длъжен да защити правителството и да обясни какво е сторил кабинетът \"Борисов\" 3 за тази близо една година откакто е на власт. Неформалният повод стана вчерашната реч на Нинова към симпатизантите на БСП, събрали се пред Министерския съвет - крайната точка на първомайското шествие \"срещу мизерията, бедността и корупцията\". - Вие говорите за едната година на Пламен Орешарски, те за осемте години на Борисов. - контрира водещата. - Аз говоря за едната година откакто аз съм в управлението - уточни министърът. И изброи: За това време били увеличени доходите на полицаите, дадени още пари за сектор \"Сигурност\", в армията са се увеличили заплатите с 11%, кактро и минималната пенсия. Каракачанов кани Нинова на бира... като българка След напомняне, че критиките на левицата са и за съмненията за корупция, в т.ч. при големите строителни проекти, вицепремиерът пак се засегна: Каракачанов пак обясни, че скоро проектът за модернизация на армията ще влезе за разглеждане в кабинета и парламента. Идеята е с 1,5 милиарда лева да се сдобием с минимум 8 изтребителя. Или \"за по-малко пари, да придобием повече самолети\". \"Имаме повече участници в конкурса. Бих работил за това българската авиация да придобие нови изтребилети и по възможност подръждата им да бъде евтина. Това са нашите усилия, а не да отидем на тезгяха и да купим нещо по политически причини\", посочи военният министър. Решено: РСК-МиГ ще ремонтира съветските ни изтребители На припомнянето, че десните партии го атакуват заради \"руския му избор\" за ремонт и поддръжка на авиацията, Каракачанов отсече: По темата с двойния стандарт на храните, Каракачанов застъпи тезата да се поддържа българското производство. И попита колко български сирена или вина се продават във Франция, визирайки, че протекционизъм все пак има.  На датата ЦСКА-София приема \"Лудогорец\" на стадион \"Васил Левски\", а покрай мача и ще празнува. Решено: РСК-МиГ ще ремонтира съветските ни изтребители", "date": "2018.05.02", "title": "Каракачанов към Нинова, ден втори: Кажете вие какво направихте с Орешарски"}
{"url": "http://clubz.bg/67333-specprokuroryt_mylyr_zaplashil_trymp_s_prizovka", "text": "Специалният прокурор Робърт Мълър е заплашвал да прати призовка на президента Доналд Тръмп да се яви пред органите, разследващи намесата на Русия в изборите в САЩ, за да бъде разпитан, разкри бившият авдокат на държавния глава Джон Дауд, пише Ройтерс. За първи път Мълър споменава възможността за призовка в началото на март. Предупреждението на спецпрокурора е разкрито от \"Вашингтон пост\". Изданието цитира четирима източника, запознати със срещата. Бивш шеф на ФБР поема разследването на Тръмп Мълър е заплашил с призовката, след като адвокатите на Тръмп заявили, че президентът няма задължение да говори с федералните следователи, участващи в разследването. След тази ключова среща през март екипът на прокурора се съгласил да предостави на адвокатите на президента по-конкретна информация за темите, които следователите искат да обсъдят с държавния глава и неговите хора, съобщава \"Вашингтон пост\". Вчера \"Ню Йорк таймс\" разкри, че американският специалнен прокурор Робърт Мълър е предал  Според американския ежедневник повечето въпроси са главно около възможно възпрепятстване на правосъдието. Ако се докаже подобно нещо, то това е и юридическа причина за искане на импийчмънт на президента. Коми: Тръмп е морално неспособен да управлява Списъкът включва въпроси за решенията на Тръмп да уволни бившия директор на ФБР Джеймс Коми и бившия си съветник за националната сигурност Майкъл Флин, отношението му към министъра на правосъдието Джеф Сешънс и среща в Тръмп Тауър между хора от предизборния екип на Тръмп и рускиня, която твърдеше, че предлага компромати срещу Хилъри Клинтън. Два от въпросите гласят  Въпросите на Мълър касаят и възможността за помилване на бивши сътрудници. През декември Флин се призна за виновен, че е лъгал ФБР за контактите си с Русия и се съгласи да съдейства на разследването на действията на вътрешния кръг на Тръмп преди встъпването му в длъжност. Руска адвокатка обещала на Тръмп компромат срещу Хилъри Други въпроси засягат бизнес дейността на Тръмп и възможни негови разговори с личния му адвокат Майкъл Коен за имотна сделка в Москва. Въпросите сочат и че Мълър проявява интерес към твърденията, че Тръмп е искал да го уволни миналата година, но впоследствие се е отказал. Президентът на САЩ осъди снощи публичното разпространение на въпросите, предаде Асошиейтед прес. Президентът на САЩ подчертава, че срещу него са били отправени фалшиви обвинения за извършено престъпление. Коми: Тръмп е морално неспособен да управлява Руска адвокатка обещала на Тръмп компромат срещу Хилъри", "date": "2018.05.02", "title": "Спецпрокурорът Мълър заплашил Тръмп с призовка"}
{"url": "http://clubz.bg/67338-ek_reje_parite_za_zemedelie_i_pytishta", "text": "Европейската комисия ще настоява за орязвания \"под 10 процента\" на средствата за Общата селскостопанска политика (ОСП) и за кохезионните фондове в проектобюджета след  \n\tБрекзита на ЕС, който трябва да представи днес. Това съобщи Франс прес, позовавайки се на европейски източник, предава БТА. Предложенията на изпълнителната власт предвиждат \"умерени съкращения\", \"под 10 процента\", за ОСП и политиките в подкрепа на най-необлагодетелстваните райони на ЕС, които представляват общо над 70 на сто от европейския бюджет, допълни същият източник, който е запознат с подготовката на бюджета. Еврокомисарят за бюджета Гюнтер Йотингер вероятно възнамерява да предложи преките помощи по ОСП за земеделските производители да намаляват прогресивно с нарастването на площта на обработваните земи, допълни същият източник. Западните Балкани, Черно море и кохезията ще са приоритети на българското председателство на ЕС Предложението на Еврокомисията предвиждало освен това да се увеличи петкратно персоналът на Европейската агенция за гранична и брегова охрана Фронтекс след 2020 година, за да нарасне до близо 6000 души. Европейската комисия ще сложи на масата днес предложенията си, за да бъдат подготвени бюджетите на ЕС за периода 2012-2027 година. Това ще бъде основата за начало на преговорите между страните членки и Европарламента. За сегашната многогодишна финансова рамка 2014-2020 година общият бюджет на ЕС е определен на близо 1 трилион евро. Излизането на Великобритания от ЕС, планирано за края на март 2019 година, прави изготвянето на следващия бюджет особено трудно, защото то оставя годишна \"дупка\" от 12 до 14 милиарда евро в европейските финанси, според оценките на Еврокомисията. ", "date": "2018.05.02", "title": "ЕК реже парите за земеделие и пътища"}
{"url": "http://clubz.bg/67299-kran_svali_pyrvata_homoseksualna_dvojka_na_syvetskiq_blok", "text": "В продължение на близо 70 години паметникът, прославящ войниците от Червената армия, изпъкваше на големия площад в югозападния полски град Легница, докато накрая беше премахнат в ранна сутрин през един от последните дни и се оказа, както десетки други, в общински склад, разказва Мая Чарнецка  от Франс прес. Как Русия отговаря на демонтажа на съветските паметници в Полша Според консервативната националистическа партия Право и Справедливост (ПиС), написала закона, приет на 1 април 2016 г., Червената армия наистина е прогонила нацистите, но най-вече е наложила друг тоталитарен режим, чиито останки трябва бъдат премахнати безкомпромисно. Град Легница, наречен \"Малката Москва\", защото там се помещаваше най-голямата съветска военна база в Полша, се принуди да използва кран, за да премахне бронзовия паметник с тегло 2,5 тона. Паметникът на \"благодарността\" е класическа за сталинистката пропаганда: с бащински, но показващ превъзходство жест, съветски войник дава на полски войник извоюваната свобода, в присъствието на малко момиченце, облечено като пионерче - символ на светлото бъдеще. През 2016 г. правителството на ПиС натовари Института за национална памет със задачата да следи операцията по декомунизация. \"Докато комунистическите паметници остават в общественото пространство, те възхваляват комунистическия режим. Трябва да бъдат демонтирани и преместени в музеите на комунистическата пропаганда\", като този в Подборско, в северозападната част на страната, обяснява пред АФП историкът Мачей Коркуч, директор на Института за национална памет, който е съставил списък с около 300 паметници от този тип. \n\tНо много селища са против. В северния град Елблонг, за да се избегне преместването на съветски танк Т-34, властите прехвърлиха собствеността върху него на археологическия музей. След като стана негова собственост, той не попада под обхвата на закона.Съседният град Малборк опита да продаде своя танк, но още не е намерен купувач. В малкото южно селище Лапанув кметът преработи стария монумент, издигнат в памет на комунистическите милиционери, убити от антикомунистическата съпротива през 1946 г., превръщайки го в паметник в чест на участниците в същата тази съпротива, наричани \"прокълнатите войници\". В наши дни Института за националната памет им придава по-голямо значение. При първоначалното въодушевление след 1989 г. множество комунистически паметници, статуи на Ленин или на Дзержински бяха премахнати. След това процесът спря, поради липса на пари или просто бездействие, или пък след връщането на посткомунистически лидери на власт. \"Най-накрая дойде време да сложим ред\", казва Коркуч. Този път ПиС иска да направи основно почистване. Института за националната памет е съставил списък с около 1500 имена на места и организации, които подлежат на промяна. Без да получат широка обществена подкрепа.  \n\tВ Сосновец, воеводство Шльонск (Силезия), жителите са привързани към паметник на Едвард Герек, издигнат на кръгово кръстовище. Мнозина поляци пазят добри спомени за този комунистически лидер. Улиците в памет на поляците от Интернационалните бригади, участвали в Испанската гражданска война бяха прекръстени, което предизвика протести в Полша и в чужбина. Освен това Москва смята разрушаването на паметниците за обида към паметта на съветските войници, загинали, за да прогонят германските нацисти от Полша. Оттук нататък решенията ще вземат воеводите (областните управители), които преименуват улиците, без да се допитват до жителите - както се случи във Варшава, където булевард \"Народна армия\" получи името на покойния президент Лех Качински. В очите на опозицията ПиС провежда собствена историческа политика, издига свои паметници и прославя собствените си герои. Опозицията се пита докъде може да стигне тази политика, чувайки как най-радикалните членове на ПиС, сред които е и премиерът Матеуш Моравецки, да казват, че мечтаят да разрушат Двореца на културата и науките - гигантската кула, построена във Варшава от Йосиф Сталин. За тях това е символ на господството на Москва. За туристите тя е неизменна част от картата за обиколка на полската столица, с която жителите й в крайна сметка са свикнали", "date": "2018.05.02", "title": "Кран свали \"първата хомосексуална двойка на съветския блок\""}
{"url": "http://clubz.bg/67291-7_nachina_da_ukrepite_imunnata_si_sistema", "text": "Организмът ви работи сериозно, за да се противопоставя на инфекциите. Но има и някои неща, с които може да подпомогнете тялото си. Припомнят ги от \"Гардиън\": Повечето хора са информирани за ползата от физическите упражнения за сърцето, талията, мускулите и костите. По-малко обаче са наясно как те укрепват имунната система, особено с напредването на възрастта. Производството на Т- клетки, които подават сигнала за тревога, когато засекат инфекция в имунната система, намалява с възрастта. Изследване, публикувано от екипа на проф. Джанет Лорд от Университета на Бирмингам преди месец, стигна до извода, че колоездачите на възраст между 55 и 79 години, генерират Т-клетки колкото млади индивиди и имат повече B- клетки, които помагат да се избегнат автоимунните заболявания. Други изследвания посочват, че умерени физически упражнения намаляват риска от инфекции на горните дихателни пътища, в това число и обикновената настинка.  Сънят е важна предпоставка за функционирането на имунната система. Според изследвания червените кръвни телца при хората над 65-годишна възраст, които спят по-малко от 6 часа на нощ, може да са по-малко ефективни в преборването на нахлуващи патогени в сравнение с клетките на хора, които спят повече часове. Липсата на сън също ни прави по-податливи на настинки и грип. Круши вместо пробиотици Нашите черва съдържат трилиони микроби, които играят основна роля в имунната ни система. Например те благоприятстват производството на Т-клетките, които помагат на имунната система да реагира на нарушители и предпазват от автоимунни заболявания. Ако се храним с храни с ниско съдържание на мазнини, много фибри и зеленчуци, това ще благоприятства развитието на множество добри бактерии. \"Разнообразното хранене е добро за вашите бактерии, които на свой ред са добри за вашата имунна система\", казва проф. Шийна Круикшанк от Университета на Манчестър. Пробиотиците може да намалят риска от инфекциозна диария, свързана с поемането на антибиотици. Те помагат на хора с улцерозен колит или паучит, усложнение след хирургична намеса за улцерозен колит. Все пак трябва да се има предвид, че много от твърденията за пробитиоците не се подкрепят от количествени изследвания, но световният им пазар е оценен на около 40 млрд. долара годишно. Има и пребиотици - които помагат за растежа на добрите бактерии - те също са на пазара. Има изследвания, които показват ползите от употребата им, но повечето са финансирани от компании от индустрията, а и са в ограничен обхват.  Според изследване от 2014 г. четири-пет шота с водка намаляват нивото на белите кръвни телца, които се борят с инфекциите и рака, в продължение на пет часа след пика на интоксикацията. Злоупотребата с алкохол подкопава способността на имунните клетки, наречени макрофаги, да поглъщат вредните бактерии. Пушачите са по-изложени на възпалителни заболявания и инфекции като пневмония и грип в сравнение с непушачите. Според изследванията частично се дължи на това, че никотинът намалява способността на белите кръвни телца, наречени неутрофили да убиват вредните микроби. Пушачите имат по-малко полезни бактерии и повече патогенни в носоглътката, горната част на гърлото, както и повече бактерии, които причиняват кожни инфекции и болести на устната кухина. Тялото ни произвежда витамин Д, когато кожата ни е изложена на слънчева светлина. Витамин Д помага на имунната ни система да остане в равновесие, като например стимулира развитието на клетки, които предпазват от автоимунни реакции на организма, които се проявяват като множествена склероза, ревматичен артрит и др. Той се използва от макрофагите да убиват вредните бактерии и подпомага защитата на организма срещу настинки и грип.", "date": "2018.05.02", "title": "7 начина да укрепите имунната си система"}
{"url": "http://clubz.bg/67348-deputat_ot_ataka_kym_bsp_a_reshetnikov_povdiga_mi_se_ot_vas", "text": "В емоционално изказване депутатът от \"Атака\" проф. Станислав Станилов упрекна БСП, че не се отнася с уважение към Леонид Решетников. Това стана по време на дебатите за исканата от социалистите оставка на зам.-шефа на парламента Емил Христов. Искането бе отхвърлено със 71 гласа \"за\", 118 \"против\" и без въздържали се. Станилов заяви, че е обиден на лидера на БСП Корнелия Нинова, която го е нарекла \"псевдопатриот\". И допълни, че му се \"повдига\" от БСП заради думите на Нинова, че Решетников е корумпиран. Решетников е бивш руски разузнавач. Името му стана популярно, след като се разбра, че малко преди последните президентски избори той е имал среща с Корнелия Нинова. Около Решетников има сериозни съмнения, че той прокарва руските интереси у нас. По повод исканата оставка на Христов Станилов заяви, че работата на депутатите е да правят закони и да работят за хората. Оставката на Христов бе поискана заради недопускане на майки на деца с увреждания в парламента. БСП внесе искане за оставката на зам.-председателя на парламента от ГЕРБ Скандалът с допуска на хората с увреждания в парламента цели да дискредитира Емил Христов, правителството и управляващите. Това каза Светлана Найденова (ГЕРБ). Тя отрече твърденията, че правителството не прави нищо за хората с увреждания и заяви, че БСП спекулира по въпроса. Тя припомни, че Христов се е извинил за случилото се в парламента. Според Антон Кутев (БСП) обаче Христо е направил груба грешка, като не е допуснал хората с увреждания в парламента и това е поредната илюстрация за бездушието на властта. Според него парламентът трябва да покаже, че когато е направил грешка, може да я разбере. От ДПС заявиха, че няма да участват в гласуването. Халил Летифов обясни, че движението осъжда поведението на Христов, но отказа да коментира поведението на БСП.", "date": "2018.05.02", "title": "Депутат от \"Атака\" към БСП: А Решетников? Повдига ми се от вас"}
{"url": "http://clubz.bg/67349-ep_predlaga_sobstvenicite_na_medii_da_ne_uchastvat_v_obshtestveni_porychki", "text": "Европейският парламент ще обсъди утре доклад за свободата на медиите в ЕС, в който се предлага да се забрани или поне да стане напълно прозрачно участието в обществени поръчки на дружества, чийто краен собственик притежава медийно дружество. Предлага се също държавите в ЕС да се задължат да съобщават за бюджетното финансиране, предоставяно на медийните дружества, както и да се извършва постоянно наблюдение на всяко бюджетно финансиране, отпускано на собственици на медии. Осъдените или признатите за виновни в извършване на каквото и да било престъпление не следва да бъдат собственици на медии, се допълва в доклада. ЕП призовава държавите да приемат и приложат правила за собствеността на медиите, така че да се избегне съсредоточаване на собственост, непряката собственост и собствеността, обхващаща различни медии, както и да се осигурят прозрачността, оповестяването и лесният достъп за гражданите до информация за собствеността на медиите, източниците на финансиране и управлението им. Подчертава се необходимостта от ограничения за обществените служители да бъдат собственици на медии. В доклада се отчита, че правото да информираш и да бъдеш информиран е част от основните демократични ценности на ЕС. \"Репортери без граници\" за медиите в България: корупция, непрозрачност и Пеевски  Свободата, разнообразието и независимостта на медиите са в основата на правото на свобода на изразяване на мнение. Медиите изпълняват съществена роля в демократичното общество чрез дейността си на обществен пазител, като помагат за информирането и овластяването на гражданите, като разширяват тяхното разбиране за политическата и обществената среда. Разпространението на фалшиви новини в социалните медии и търсачките накърни значително доверието в традиционните медии, се отчита в документа. ЕП отбелязва, че обществените власти имат задължението да се въздържат от прилагане на ограничения върху свободата на изразяване на мнение и да приемат закони за развитието на свободни, независими и разнообразни медии. Те имат също задължението да защитават независимостта и безпристрастността на обществените медии, които работят в служба на демократичните общества, а не като обслужват интересите на действащите правителства. Журналистите се сблъскват с насилие, заплахи, тормоз или обществено порицание главно заради своите разследвания в защита на обществения интерес срещу злоупотребата с власт, корупцията, нарушенията на правата на човека или незаконните действия. Според Съвета на Европа над половината от случаите на тормоз срещу работещите в медиите са дело на представители на държавата, пише в доклада. От \"Бялата книга\": Без еврофондове за държави, които ограничават насилствено медийната свобода Отправен е призив Европейската комисия да възприема опитите на правителствата за нарушаване на свободата на медиите като сериозна и трайна злоупотреба с власт и като действия срещу основни ценности на ЕС. Държавите в ЕС са призовани да вземат мерки, включително като предоставят подходящо бюджетно финансиране, за осигуряване и насърчаване на разнообразна, независима и свободна медийна среда, в служба на демократичното общество, включително независимост и устойчивост на обществените медии. Осъждат се опитите на правителствата да заглушат критичните медии и да унищожат свободата и разнообразието на медиите, включително чрез по-изтънчени похвати, като изкупуване от представители на правителства и техни приближени на търговски медии и принуждаване на обществените медии да обслужват интересите на малки групи. Отбелязва се, че при изготвянето на доклада са взети предвид резултатите от класацията \"Световен показател за свобода на печата\" на организацията \"Репортери без граници\". Допълва се, че днес гугъл и фейсбук държат 85 на сто от целия ръст на пазара на цифрова реклама, \"което застрашава бъдещето на традиционните, финансирани от реклами, медийни дружества, например търговските телевизии, вестници и списания\". Отправен е призив държавите в ЕС да включат медийната и информационната грамотност в националните образователни програми, пише БТА. От \"Бялата книга\": Без еврофондове за държави, които ограничават насилствено медийната свобода", "date": "2018.05.02", "title": "ЕП предлага собствениците на медии  да не участват в обществени  поръчки"}
{"url": "http://clubz.bg/67345-koj_shte_ostane_da_raboti_v_bylgariq", "text": "Производителността на труда в българската икономика нараства два пъти по-бързо в сравнение с темпото, с което намалява населението на страната. Въпреки това експертите на Световната банка допускат, че след 2050 година българската икономика може би няма да бъде в състояние да осигурява дори изплащането на минимални пенсии. Днес в България живеят около 160 хиляди души под 35-годишна възраст, които нямат дори начално образование. Тези неквалифицирани хора трудно могат да си намерят работни места в една бързо развиваща се икономика през XXI век. В същото време два пъти повече техни връстници имат висше образование и могат да бъдат много полезни за икономиката. Пита се обаче: как тези хора да бъдат стимулирани, за да останат да работят и да създадат семейство в родината си? Ново изследване на БАН за последствията от демографската криза показва, че образованите млади хора искат преди всичко да получават добри доходи и да имат висока покупателна способност. Освен това те обръщат голямо внимание на възможностите за кариерно развитие и за повишаване на квалификацията и професионалните компетенции. Младите професионалисти държат да се чува думата им. В сравнение с по-възрастните трудещи се за тях обратната връзка с преките началници и с ръководството на фирмата или институцията играе много по-важна роля. Младите търсят по-настойчиво и правата си при неспазване на трудовото и социално-осигурителното законодателство. Понастоящем близо половината от големите и средните предприятия в България предлагат на младите работници и служители курсове за повишаване на квалификацията. Средно за Европейския съюз обаче този дял е около три четвърти. През последните три години все повече добре квалифицирани млади българи се завръщат в страната, но въпреки това проблемът с изтичането на мозъци в такива ключови сфери като здравеопазването и инженерните специалности си остава нерешен. В това отношение твърде показателен е провалът на опита няколко средни училища с разширено изучаване на западни езици да бъдат преобразувани в професионални колежи, които да подготвят дефицитни кадри за българските работодатели. Според шефа на Асоциацията на индустриалния капитал в България Васил Велев бунтът на родителите е мотивиран от разпространените нагласи, че децата нямат бъдеще в родината си. Много тревожно изглеждат и прогнозите за така наречения коефициент на възрастова зависимост, тоест колко пенсионери, деца и служители в публичния сектор издържа един човек, работещ в икономиката. В края на 2017 година на 10 пенсионери и деца до 15-годишна възраст са се падали 18 души в активна възраст, но част от тях работят в икономически непроизводителния обществен сектор или пък са безработни. Тъжен факт е, че понастоящем 1,7 милиона заети в частния сектор осигуряват парите за пенсии на 2,2 милиона възрастни граждани, както и заплатите и социалните осигуровки на над половин милион заети в държавния и общинския сектор - управници, държавни и общински служители, учители, полицаи, военни и т.н. Към средата на столетието, когато се очаква броят на българите в трудоспособна възраст да е намалял с 40%, това съотношение ще се влоши драматично, смятат експертите от Световната банка. До 2050 година се очаква една трета от населението на страната да бъде на възраст 65 и повече години, като едва 50% ще бъдат в трудоспособна възраст - в момента трудоспособни са 60% от българите. „Данъкът на застаряването“ ще отнема от икономическия растеж поне един процентен пункт годишно, сочи анализ на банката, разглеждащ икономическите последици от демографските тенденции в България. Световната банка бие тревога и за още нещо:   В изследването „Пиза“ четирима от всеки десет български ученици на 15-годишна възраст са показали изключително ниски резултати в ключови области като четенето и елементарните аритметични операции. Подобен резултат означава, че завършващите гимназиално образование в България на практика са учили пет години по-малко от връстниците си в страни като Финландия и Естония, сочени като примери за качество на средното образование. А именно изследваните от „Пиза“ български поколения след броени години ще бъдат гръбнакът на работната сила, заета в националната икономика.", "date": "2018.05.02", "title": "Кой ще остане да работи в България?"}
{"url": "http://clubz.bg/67354-udostovereniq_po_bulstat_shte_se_izdavat_i_po_elektronen_pyt", "text": "Скоро на гражданите няма да им се налага да чакат на гише, за да получат удостоверение по БУЛСТАТ. Стига парламентът да приеме достатъчно бързо одобрените от Министерския съвет днес промени в Закона за регистъра БУЛСТАТ. Приетият законопроект създава възможност за издаване на удостоверение за субектите, вписани в регистъра, въз основа на електронно заявяване, както и за предаването му на заявителя по електронен път, става ясно от прессъобщението на МС. Създават се и необходимите нормативни предпоставки за изпълнение на решението на правителството за премахване изискването за представяне на хартиен носител от гражданите и бизнеса на удостоверението за вписани в регистъра БУЛСТАТ обстоятелства. Документът ще се изисква служебно по електронен път. С предлаганите промени в Закона се осигурява също така възможност за регистрация в Централния регистър на особените залози на чуждестранните физически и юридически лица, които са залогодатели по смисъла на Закона за особените залози.", "date": "2018.05.02", "title": "Удостоверения по БУЛСТАТ ще се издават и по електронен път"}
