{"url": "http://clubz.bg/71151-naj_dobrata_sdelka_ever", "text": "Всеки, който e разглеждал Twitter профила на Доналд Тръмп, e наясно, че мненията и позициите му се менят със скоростта на мартенско време. Затова и не е изненада, че след седмици на нападки срещу различни държави от ЕС на най-разнообразни теми - от износа на германски автомобили до спазването на ангажимента в рамките на НАТО за дял на разходите за отбрана в БВП, срещата му с председателя на Европейската комисия Жан-Клод Юнкер тази седмица се увенча с успех и създаде възможности за чувствително подобряване на търговските и политическите отношения между САЩ и ЕС. От самото начало администрацията на републиканския президент носи вълни от лоши новини за световната търговия – оттеглянето от няколко подготвяни дълги години споразумения за свободна търговия, повишаването на митата върху основни суровини, насрещните мита с Китай, които заплашват да вредят все повече на американските потребители и бизнес, конфронтацията с традиционни съюзници като Канада и Южна Корея. Тазседмичните преговори с ЕС обаче носят надежда за по-спокойно бъдеще, в което търговските конфликти на администрацията на Тръмп са съсредоточени върху Източна Азия. Въпреки че на този етап разполагаме само с политическа декларация, а не с конкретно споразумение, изказването на двамата лидери дава достатъчно основания за коментар; тук ще се спрем на основните обсъждани мерки. 1) Договаряне на нулеви мита и премахване на нетарифните ограничения, както и липса на субсидии за индустриални стоки – това, за жалост, не включва автомобилите. Явно свиването на вноса на германски автомобили в САЩ е било сред основните изисквания на американския президент и той е успял да си го извоюва. Въпреки това премахването на митата върху останалото индустриално производство несъмнено ще е от полза и за двете страни: за европейските износители заради по-лесния достъп до американския пазар, а за американските – като потенциална посока за преориентиране след свиването на азиатските им пазари. Премахването на митата върху значителна част от търговския обмен дава надежда, че поне част от идеите на обсъжданото няколко години и после изоставено Трансатлантическо партньорство за търговия и инвестиции (TTIP) могат да видят бял свят. Освен индустриалното производство в преговорите става дума и за облекчаване на търговията с медикаменти, химическа и фармацевтична продукция, което отново насочва към обхватно споразумение в бъдеще. Меркел към Тръмп: Мита на колите означават търговска война със САЩ 2) Отказ от налагане на допълнителни мита между ЕС и САЩ – временна, но необходима мярка, която ще даде време за преговори и постигане на ново, постоянно споразумение. И двете страни печелят от това – ЕС си гарантира, че в хода на преговорите ще остане извън полето на ескалиращата търговска война на Тръмп с немалка част от останалия свят, а САЩ си осигурява сигурност и спокойствие по един от ключовите фронтове, където да може да води битките си с инструментите на дипломацията, а не на едностранните декларации. Бизнесът и от двете страни пък може да се радва на глътка въздух, че поне в една посока средата и условията, в която работи, няма да се променят кардинално в близко бъдеще. Трябва да отбележим, че тазседмичната среща беше последният момент, в който това можеше да се случи, тъй като и Тръмп, и Юнкер пристъпиха към нея с готови мита „в джоба си“, в случай че тя се провали. 3) Повишаване на износа на американски втечнен природен газ (LNG) за Европа – ръстът на вноса на американски втечнен природен газ за ЕС може да бъде единствено приветстван. По данни на Евростат, през 2017 г. Русия отговаря за 37% от вноса на природен газ в ЕС, докато САЩ падат под петпроцентовата бариера на групата „останал свят“.  LNG като цяло не играе голяма роля в общия внос на ЕС на природен газ, но новите обещания дават основания да смятаме, че това ще се промени в бъдеще на фона на повишаването на потреблението през последните години и допълнителния очакван ръст в бъдеще. Във всеки случай повече конкуренция на руския внос винаги е добре дошла, най-малкото от гледна точка на цените както за отделните страни членки, така и за крайното потребление. От значение обаче тук е и нуждата от подобряване на инфраструктурата, която ще бъде необходима при евентуално увеличаване на дела на вносния LNG на стария континент. Тъй като не са споменавани нито обеми, нито цени, то засега е прекалено трудно да се оценява ефектът от тази договорка. Юнкер пътува до Вашингтон, за да спре търговската война. Възможно ли е? 4) Промяна на правилата на Световната търговска организация – Тръмп не крие, че смята правилата на СТО за вредни за САЩ и търговската им политика; заплашвал е дори да изтегли страната си от организацията. Планираните промени са в областта на защитата на интелектуалната собственост, субсидиите за индустрията и поведението на държавните фирми – все проблеми, които излизат на преден план при фирмите и държавите, които си имат вземане-даване с Китай и китайски бизнеси. В този смисъл тук има основания да говорим за формиране на атлантически фронт. Основният проблем пред анализа тук отново е липсата на конкретика. Можем обаче да сме сигурни, че ако президентът е успял да си осигури подкрепата на ЕС за желаните промени, то прокарването им ще е много по-лесно отколкото ако САЩ се бяха опитали да правят това едностранно. 5) Повишаване на вноса на американска соя в ЕС – тази мярка касае най-вече производителите на соя в САЩ, тъй като те бяха сред най-засегнатите от митата на Китай. Тази част от договорката най-вече демонстрира желанието на Тръмп да се бори за интересите на бизнеса (и избирателите) си, а ЕС да помага там, където това се налага. Соята настрана, „слонът в стаята“ очевидно е земеделието. В публичните изказвания липсва обсъждане на сектора, който ЕС най-ревностно защитава и най-силно субсидира. Регулирането на търговията със земеделски стоки и субсидирането им няма как да не е сред ключовите точки на преговорите около бъдещо споразумение. Ако съдим по CETA и JEFTA, именно около правилата за внос на земеделска продукция най-вероятно ще се завърти значително обсъждане и търкания, като защитата на интересите на земеделските производители винаги е след ключовите позиции, от които ЕС не отстъпва при такива преговори. Другото, което липсва, е ангажирането със срокове. Не е известно дали ново споразумение би било основано на изоставеното TTIP, но ако не е, то преговарянето на ново отначало би отнело години. В контекста на бурните развития на световната търговска сцена, до сключването му средата най-вероятно ще се е изменила коренно. Най-важният резултат от срещата е избегнатото въвличане на ЕС във все по-обхватната търговска война на САЩ, запазването на близките отношения между традиционни съюзници и успокояването на страховете на бизнеса от двете страни на Атлантика. Дори изпълнението на част от договорките между Юнкер и Тръмп би било голяма победа за свободната търговия. Следва само да се надяваме, че няма да паднат в жертва на изменчивите настроения на американския президент или на европейските групи за протекционистичен натиск. Юнкер пътува до Вашингтон, за да спре търговската война. Възможно ли е?", "date": "2018.07.28", "title": "Най-добрата сделка ever"}
{"url": "http://clubz.bg/71176-nelegalni_migranti_stresnaha_nudisti_v_ispaniq", "text": "Видео, разпространено в социалните мрежиф, показва как лодка с нелегални мигранти акостира на нудистки плаж в Испания и плажуващите се разбягват.   Според данните, случката е станала в петък, 27 юли, на плаж в испанския град Тарифа, провинция Андалусия, известен сред нудистите. На кадрите се вижда как мигрантите слизат от лодката и се разбягват в различни страни, опитвайки се да се скрият от служителите на бреговата охрана.  Екатерина Захариева: Бежанците не искат да остават в България По-рано бе съобщено, че над 600 мигранти са успели да се доберат от Мароко до град Сеута, автономен испански град, разположен на  средиземноморския бряг на Северна Африка, срещу Гибралтар. Си Ен Ен: Политиката на Европа към бежанците е като на Тръмп Бежанците успели да се изкачат по висока ограда с бодлива тел на места, които не са оборудвани с камери за видеонаблюдение. Според експерти това е най-значимият опит да се премине границата от 2014 г. насам. По данни на Международната организация по миграцията, през 2017 г. Испания е приела най-много бежанци, пристигнали по море - над 119 000 души. Мигранти атакуват испански анклав в Мароко Си Ен Ен: Политиката на Европа към бежанците е като на Тръмп Мигранти атакуват испански анклав в Мароко", "date": "2018.07.28", "title": "Нелегални мигранти стреснаха нудисти в Испания"}
{"url": "http://clubz.bg/71174-siderov_podkrepq_angelkova_parti_po_moreto_do_2_prez_noshtta", "text": "Лидерът на \"Атака\" и парламентарен шеф на Обединените патриоти Волен Сидеров отново наруши крехкото примирие в малкия коалиционен партньор, обявявайки се срещу идеята за край на купоните по морето в 23 часа. Неговият \"патриотичен\" партньор - Валери Симеонов, който е и вицепремиер, от м.г. води тази битка, а това лято и Сидеров тръгна на проверки по морето. Сидеров поиска оттегляне на закона за шума на Симеонов От бизнеса заявиха, че не са против проверките в обектите им от контролните органи, а срещу начина, по който се провеждат. Някои от засегнатите от \"шумния\" закон на Симеонов бизнесмени се страхували да застанат пред медиите, за да не им пратят още проверки и да ги затворят, заяви още Сидеров, цитиран от БНТ. Илиян Василев - собственик и управител на заведения по \"Алея първа\" и Златни пясъци обясни: Сидеров каза, че на срещата при премиера е заявил, че през лятото туристите имат друг ритъм на живот, особено вечер. По думите му часът или трябва да се изтегли по-късно, или да се измисли вариант за парти зони, които да не пречат на \"тихия\" туризъм. \"Не всичко да е под един знаменател\", заключи лидерът на \"Атака\". По-рано днес пред Нова телевизия министърът на туризма Ангелкова заяви, че и двамата с вицепремиера Симеонов работят за устойчивото развитие на българския туризъм. \"Имаме различия по някои теми, но затова решаваме всичко в диалог\", увери тя. Липсващи сифони в банята, липсващ лоби бар, бар басейн, фризьорски салон и претенции за 4 звезди. Това са част от констатациите при проверките на хотелските комплекси по Черноморието, които Министерство на туризма извършва през сезона.  \"Това, което много ме изненада е липсата на сифони в банята\", призна Ангелкова.", "date": "2018.07.28", "title": "Сидеров подкрепя Ангелкова - парти по морето до 2 през нощта"}
{"url": "http://clubz.bg/71175-ostrie_na_gerb_vidq_zatvornicheski_nar_za_ninova", "text": "Едно от \"остриетата\" на ГЕРБ - бившият депутат и вече експерт, Антон Тодоров, обяви, че лидерът на БСП Корнелия Нинова е щяла да е в затвора, ако е е имало давност на приватизационните сделки. На нарочна пресконференция в централата на управляващата партия, Тодоров и депутатът Тома Биков атакуваха Нинова и днешното събитие на социалистите на Бузлуджа. Станишев на Бузлуджа: Предсрочни избори и ляво управление! (СНИМКИ) След приватизацията на \"Техноимпекс\" има източване на стотици левове с фиктивни договори с адвокати от Мароко, съобщи Тодоров. \"Не мога да разбера с кои очи говори тя за приватизация. Ако си част от проблема, няма как да си част от решението“, коментира Антон Тодоров. Борисов: Нека БСП си пийнат и хапнат на Бузлуджа, те обичат Запитан докъде са стигнали сигналите на ГЕРБ в прокуратурата, той обясни: \"Сигналът за Елена Йончева е пресен, очакваме до есента прокуратурата да реагира“. Наскоро Тодоров и друг депутат от ГЕРБ - Делян Добрев, внесоха сигнал до прокуратурата, Комисията за противодействие на корупцията и за отнемане на незаконно придобитото имущество (КПКОНПИ) и НАП срещу Елена Йончева. Повод за сигнала е информация,  че фирмата на Елена Йончева „Авторска телевизия“ ЕООД и \"Далий трейдинг лимитед\", офшорна фирма, регистрирана на Британските Вирджински острови, са съдружници в обща фирма - \"Офроуд\" ООД. Офшорката била на бившия мажоритарен собственик на КТБ Цветан Василев, понастоящем обвиняем в България и живущ в Сърбия. Антон Тодоров и ГЕРБ продължават лова на \"червени октоподи\" \"По сигнала ни за Златица има второ досъдебно производство, Специализираната прокуратура работи\", посочи още Антон Тодоров. Случаят в Златица е от времето на кабинета на Пламен Орешарски, когато са отпуснати 2.1 млн. лева за довършване на училището в Златица. При възлагането на строително-монтажните работи кметицата на БСП Магдалена Иванова не е провела процедура по Закона за обществените поръчки, което е констатирано като нарушение. Комунисти обвиняват Корнелия Нинова, че работи за ГЕРБ \"Самата БСП видя какъв е кметът на Сопот Деян Дойнов и го изгониха, както и заместника му“, обяви Тодоров. „Дори и БСП са видели какви са техните хора\", каза още Тодоров и допълни, че ГЕРБ са осветлили случая. Президентът Румен Радев трябва да ни благодари или поне да бъде доволен, каза още той. \"ГЕРБ не са депутатите и министрите, ГЕРБ са 1.1 млн. души“, посочи той. \"Те част ли ще бъдат от народа, за който говорят. Кого нарича народ Корнелия Нинова, само избирателите на БСП ли са народът“, попита Тома Биков. \"За нас БСП са лесен противник\", заяви той. \"Избирателите ни преживяват тежко тези обиди, те също имат нерви. Непрестанно се опитваме да ги успокояваме\", каза още той. Борисов: Нека БСП си пийнат и хапнат на Бузлуджа, те обичат Антон Тодоров и ГЕРБ продължават лова на \"червени октоподи\" Комунисти обвиняват Корнелия Нинова, че работи за ГЕРБ", "date": "2018.07.28", "title": "\"Острие\" на ГЕРБ видя затворнически нар за Нинова"}
{"url": "http://clubz.bg/71179-sasht_dovolni_ot_interkonektora_gyrciq_bylgariq", "text": "Това заяви в телефонен брифинг за журналисти Франсис Фанън – помощник-секретар в Бюрото за енергийни ресурси на Държавния департамент на САЩ. Той е първият човек, заел създадения едва преди два месеца пост в американското дипломатическото ведомство. \"Вертикалният газов коридор\" трябва да свърже газовите системи на Гърция, България, Румъния, Унгария и Австрия. Дипломатът похвали и ролята на Атина в напредването на Южния газов коридор чрез Трансадриатическия тръбопровод (ТАП). Наскоро Франсис Фанън бе на обиколка в Украйна, Полша и Гърция. В тези три страни той се срещна с правителствени представители и лидери на частния сектор и обсъди с тях стратегическа споделената важност за енергийната сигурност на САЩ и европейските им съюзници. Жалба на обществена поръчка блокира интерконектора с Гърция Фанън обяви и трите посетени от него страни за ключови енергийни партньори на САЩ и поборници за европейската енергийна сигурност. А тя е дългогодишен стратегически приоритет на Вашингтон. Фанън потвърди подкрепата на САЩ за териториалната цялост на Украйна. Руската агресия срещу тази страна остава най-голямата заплаха за сигурността в Европа. \"Шпигел\": Кой дърпа конците на \"Северен поток 2\" Разчитането на Европа на руския газ е стратегическа уязвимост. Русия може и трябва да остане доставчик на газ за континента. Но не трябва да й се позволява да използва като лост доминирането си на пазара, за да постигне вредни геополитически цели. И именно по тази причина САЩ смятат „Северен поток-2” преди всичко и почти изцяло за геополитически тръбопровод. И той е направен за реализиране на руските геополитически цели. Това е особено ясно в Централна и Източна Европа, където руската доминация на енергийния пазар отдавна съществува и е добре известна. Тръмп: Ще конкурираме Германия и \"Северен поток-2\" Но и в други части на континента Москва използва енергийните си ресурси за политическо влияние, включително чрез даване на търговски привилегии на определени корпоративни партньори. Енергията е едно от хибридните оръжия, които Кремъл използва за подкупване на чиновници, разпространение на вредно влияние и сеене на раздор в трансатлантическата общност. \"Ето защо САЩ продължават решително да се противопоставят на \"Северен поток-2\" и \"Турски поток\", посочи Фанън. \"Шпигел\": Кой дърпа конците на \"Северен поток 2\" Тръмп: Ще конкурираме Германия и \"Северен поток-2\"", "date": "2018.07.28", "title": "САЩ доволни от интерконектора \"Гърция-България\""}
{"url": "http://clubz.bg/71173-borisov_neka_bsp_si_pijnat_i_hapnat_na_buzludja_te_obichat", "text": "От Шумен, където е на посещение, премиерът Бойко Борисов не пропусна да реагира на пламенната реч на БСП-лидера Корнелия Нинова на Бузлуджа и атаката й, че \"една шайка управлява държавата\". Станишев на Бузлуджа: Предсрочни избори и ляво управление! (СНИМКИ) \"Каква мощ за демонстрирали? В Нови пазар в цялата община имат един кмет, в Шумен – един. Това е страшна мощ. Нека да си хапнат и пийнат, те обичат\", каза Борисов пред журналисти в Нови пазар, където бе на церемония за обновените сгради на местната полиция и пожарна. Бойко Борисов: И БКП избиваше болни животни. Без обяснение \"Не бива да се харчи енергия, това си е тяхна традиция. Сега много злини са направени в България за тези десетилетия управление, но да не им разваляме празника. Нашата работа е да показваме какво е било и се радвам, че вече кметовете започнаха, слагат снимки на това, което е било и слагаме снимки на това, което сме направили. Можете спокойно да им покажете: \"Това беше по време на управлението на БСП, а сега е така\", коментира министър-председателят. \"Каква мощ? Аз три пъти им занесох властта. Диктаторът отиде и им каза: \"Моля ви се вземете, управлявайте, ето ви оставката“. Три пъти го правих, дето се вика, смеят ми се сега, и те не могат. Е и какво – на шест месеца да правим избори, това ли иска държавата и това ли се очаква? Те са опозиция, а ние не можем да делим кметовете. Най-много кметове имат ГЕРБ и ДПС. Сега да не даваме на кметовете на ДПС?“, попита премиерът. Бойко Борисов: Коалицията е страстна. Всички войводи на едно място След последните местни избори през 2015 г. ГЕРБ спечели 21 от 27 областни града и има 1727 от общо 5181 общински съветници. ГЕРБ спечели и близо половината от всичките 264 общини в България. БСП не само отстъпи по-малките населени места, но не успя да спечели нито един областен град. \"Шумен колко години - пречиствателна станция им направихме, зала, 28 блока санирани, кръгово и чакате стадиона. Поне да не го бяха разрушили, а не да го направим. Нека се забавляваме с тях, не са лоши. Колелета карат, коне карат“, добави още Борисов, иронизирайки Корнелия Нинова, която поведе велопоход в деня преди събора на Бузлуджа. Бойко Борисов: И БКП избиваше болни животни. Без обяснение Бойко Борисов: Коалицията е страстна. Всички войводи на едно място", "date": "2018.07.28", "title": "Борисов: Нека БСП си пийнат и хапнат на Бузлуджа, те обичат"}
{"url": "http://clubz.bg/71178-za_putin_pravoslavieto_e_temelyt_na_ruskata_dyrjava", "text": "Руският президент Владимир Путин каза днес, че приемането на християнството преди повече от 1000 години на територия, която впоследствие става Русия, е белязало началната точка за създаването на руската държава, предаде Асошиейтед прес. Славянството и православието - овчи кожи върху гърба на хитър вълк Путин направи изказването на церемония по случай 1030-годишнината от приемането на християнството от владетеля на Киевска Рус княз Владимир. \n\tПрезидентът заяви пред събралото се множество при статуята на Владимир край Кремъл, че приемането на християнството е било \"началната точка за създаването и развитието на руската държавност, истинското духовно раждане на нашите предци, определянето на тяхната идентичност, подема на националната култура и образование\". Как ЕС \"забрани православието\" Изказването му подчертава силните връзки между правителството и Руската православна църква, отбелязва Асошиейтед прес. По обяд забиха всички църковни камбани в Москва и Подмосковието. Там са основните тържества, за които се събраха представители на 10 поместни православни църкви.  От сутринта започнаха честванията в Крим, където около Владимирския събор в Севастопол се събраха много вярващи. По-рано днес вселенският патриарх Вартоломей потвърди в послание до украинския президент Петро Порошенко намерението да се предостави автокефалия на Украинската православна църква (Киевска патриаршия). Изявлението беше публикувано на страницата в интернет на украинското президентство. Богослов: От 3 г. се готви акция Вартоломей да бъде поканен и унизен В момента в Украйна действа Украинската православна църква - единствената канонична православна църква, която сама по себе си представлява самоуправляваща се църква в състава на Московската патриаршия. Съществуват и две непризнати от световното православие структури - Киевската патриаршия и Украинската автокефална православна църква. Още от 1991 г. украинските власти нееднократно предприемат опити да създадат църква, която да е отделна от Московската патриаршия. През април тази година Порошенко изпрати лично писмо до патриарх Вартоломей с молба да предостави автокефалност. На 22 април Синодът на Вселенската патриаршия разгледа молбата на украинския президент и прие решение да обсъди въпроса с църквите в православния свят. Вселенският патриарх пак вбеси Кирил - обеща Украинска и Македонска църква Украинската православна църква (Московска патриаршия) не смята за \"нещо извънредно\" изявлението на патриарх Вартоломей за намерение да се предостави автокефалия на непризнатата Киевска патриаршия, съобщи заместник-ръководителят на Отдела за външноцърковни връзки на УПЦ (МП) протойерей Николай Данилевич. Как ЕС \"забрани православието\" Богослов: От 3 г. се готви акция Вартоломей да бъде поканен и унизен Вселенският патриарх пак вбеси Кирил - обеща Украинска и Македонска църква", "date": "2018.07.28", "title": "За Путин православието е темелът на руската държава"}
{"url": "http://clubz.bg/71167-amerikanski_rasisti_tyrsqt_syyuznici_v_rusiq", "text": "Докато президентите Доналд Тръмп и Владимир Путин си приказват приятелски, десни американски расисти търсят контакти със свои съидейници в Русия, пише американската онлайн медия \"Дейли бийст\". Неоконфедералистката Лига на Юга, проповядваща ненавист, обяви, че ще пусне сайт на руски език. Любовта на южняшките отцепници към Русия е поредното заздравяване на връзките при управлението на Тръмп. Шествието бе предвождано от националиста Ричард Спенсър, който си пада по Русия още преди Тръмп да стане президент. Той проповядва „мирно етническо прочистване” и сочи Русия като тип етнодържава, каквато иска да създаде. През 2016 г. Спенсър я нарече „единствената бяла власт в света”. До октомври същата година той е бил женен за Нина Куприянова – апологет на Путин, която превежда писанията на Александър Дугин, когото \"Дейли бийст\" нарича \"руски фашист\". Дугин: И Паисий Хилендарски е наш - защото е атонски монах, православен и славянин Хил се изказва поетично за мъжкарството на Путин. Но \"мъжкарската\" политика на крайната десница не свършва със свалянето на фланелката на Путин, продължава изданието. Руският президент изповядва нелиберална и антигейска идеология, намираща отзвук у американските крайно десни консерватори. Путин има подкрепата на крайно националистически руски групи, най-известната от които е \"Нощните вълци\" – клуб на мотоциклетисти, известен също като \"Ангелите на Путин\" заради тесните му връзки с Кремъл. Разлюби ли Путин \"Нощните вълци\"? Групата е настроена срещу гейовете. Тя действа като неофициален юмрук на Кремъл в Украйна и се твърди, че получава грантове от администрацията на президента. Америка потресена от расистко убийство (СНИМКИ+ВИДЕО) Преди избирането на Тръмп други бели американски националисти почетоха Путин. Писателят Джаред Тейлър и бившият адвокат на Ку Клукс Клан - Сам Диксън, участваха в Международния руски консервативен форум в Санкт Петербург през март 2015 г. В изказването си Диксън похвали Путин, че е \"направил много\" за американците, за разлика от Обама, чиято политика е \"срещу белите и християните\". Той завърши речта си на развален руски, като каза „Боже, царя ни пази!” Дейвид Дюк и Матю Хаймбах – бивши лидери съответно на Ку Клукс Клан и на бялата националистическа Традиционалистка работническа партия (ТРП), също хвалиха Путин. През 2016 г. Хаймбах заяви пред \"Бизнес инсайдър\", че наистина смята Путин за лидер на свободния свят в момента. Американците: Тръмп е расист И сега, докато Тръмп все повече застава на страната на Путин срещу американските разузнавателни агенции, расистката десница в САЩ все по-открито рекламира съюзниците си в Русия. На съвместната пресконференция с Путин миналата седмица Тръмп отказа да осъди руската намеса в изборите в САЩ през 2016 г. Той влезе в противоречие с американското разузнаване, като заяви, че Кремъл не стои зад проникването в сървърите на демократите. На другия ден Майкъл Хил публикува манифест на Лигата на Юга, адресиран до \"нашите руски приятели\". Християните в Европа са по-големи расисти от атеистите Посланието, в което бе обещана рускоезична версия на сайта на групата, призовава за „твърдо и решително разбиране и ангажимент към сътрудничество между народите на Русия и на американския Юг”. То се основава върху това, че тези народи имат \"еднакви гени\" според Хил. След още два дни Чарлз Босман – основателят на ултранационалистическото американско издание \"Раша инсайдър\", даде интервю за крайно дясна медия, в което похвали срещата Тръмп-Путин като началото на \" Идеологът на Евразия Дугин не бе допуснат в Гърция Идеологът на Евразия Дугин не бе допуснат в Гърция А преди месец крайно десните активистки Британи Петибоун от САЩ и Лорън Садърн от Канада пътуваха до Русия, за да интервюират Александър Дугин. Интервюто изобилствало с удобни въпроси, а Дугин бил представен като умерен човек. Разлюби ли Путин \"Нощните вълци\"? Америка потресена от расистко убийство (СНИМКИ+ВИДЕО) Американците: Тръмп е расист Християните в Европа са по-големи расисти от атеистите Идеологът на Евразия Дугин не бе допуснат в Гърция Идеологът на Евразия Дугин не бе допуснат в Гърция", "date": "2018.07.28", "title": "Американски расисти търсят съюзници в Русия"}
{"url": "http://clubz.bg/71168-jalbite_valqt_no_tyrgyt_za_400_novi_linejki_nqma_da_spre", "text": "Поредната  жалба срещу обществената поръчка на здравното министерство за 400 нови линейки няма да спре проекта, заяви по БНР заместник-министърът на здравеопазването Жени Начева. Поръчката е за Спешната помощ у нас, а стойността й - над 60 милиона лева.  Кабинетът отпусна 20 милиона за спешната помощ Поредна нова жалба срещу поръчката, със същите мотиви като старата, се опита да спре процедурата. Тази седмица в Комисията за защита на конкуренцията фирмата \"Амбуланс илк иардим ве хастахане чихазларъ ве тисислеръ санай тик\", чийто предмет на дейност е в строителството, поиска временна мярка \"спиране на процедурата\", като мотивът за обжалване е \"Недостатъчен срок за изготвяне на оферти\". Само месец за оферти за 400 линейки за здравното министерство Жалбите до КЗК са от различни фирми. Проектът за модернизация на спешната помощ в София се реализира със средства от  оперативната програма \"Региони в растеж\". Първоначално обществената поръчка беше обявена от Министерството на здравеопазването през март 2018 г. След всички процедури около първата жалба, ведомството успя да я възобнови в средата на юли.  Болничен шеф си отдал собствените линейки под наем Само месец за оферти за 400 линейки за здравното министерство Болничен шеф си отдал собствените линейки под наем", "date": "2018.07.28", "title": "Жалбите валят, но търгът за 400 нови линейки няма да спре"}
{"url": "http://clubz.bg/71146-tova_ne_e_kgb_to_ot_vremeto_na_dqdo_vi", "text": "Наблюдавайки конкуриращите се руски шпионски агенции, техните припокриващи се операции срещу САЩ и на моменти небрежната им професионална работа, някои ветерани от ЦРУ се чудят дали руските шпиони не искат всъщност да бъдат разкрити. \"Агентът на КГБ Путин може да се възползва от неопитния Тръмп\" Истината е, че президентът Владимир Путин вероятно няма нищо против дейностите на неговото разузнаване да са толкова очебийни, че да са предмет на всекидневни публични дебати. Целта му не е да краде тайни, а да дестабилизира американската политическа система. От гледна точка на Путин колкото повече хора за обсебени от идеята за рояци руски шпиони, толкова по-добре. Ролф Моуат-Ларсен, бивш специалист по Русия в ЦРУ, вижда смяна на поколенията в руското разузнаване. Шефът на руското разузнаване тайно в САЩ Новият освободен, лежерен стил е виден от атаката на Русия през 2016 г. срещу американската политическа система. Кремъл атакува от три посоки: чрез военното разузнаване ГРУ, Федералната служба за сигурност (ФСС) и развъдника на тролове в социалната мрежа, известен като Агенция за интернет изследвания, която се ръководи от един от близките на Путин олигарси. 12 руснаци обвинени от САЩ за намеса в изборите Руснаците осъществиха своята скрита пропагандна акция чрез Фейсбук, Туитър, Уикилийкс и други социални медии. Кой знае дали е имало \"тайно съглашателство\", но руските висши представители са поддържали контакт през 2016 г. с редица сътрудници на Доналд Тръмп, на високо и ниско равнище, което ФБР не би могло да не забележи. Това бе обратното на гъвкава манипулативна кампания. Операция \"Хаос\" може би е подходящо название. Москва наблюдаваше публичните изказвания, а не тайни места за обмен на информация. Според13-те обвинителни акта на министерството на правосъдието срещу 12 сътрудници на ГРУ през юли, руските конспиратори започнали хакерските си атаки срещу личните имейли на Хилари Клинтън на 27 юли 2016 г. По-рано същия ден Тръмп обяви публично: Путин беше формиран от безкомпромисната бюрокрация и изключителна секретност на КГБ. Но като руски президент той възприе друг оперативен модел - по-свободен, по-фрагментиран, при който различни служби си съперничат за благоволението на лидера. Старото КГБ беше разбито на две части, започвайки през 1991 г. - Службата за външно разузнаване СВР, която наследи шпионската мисия в чужбина и в която беше служил Путин, и ФСС, която пое вътрешната сигурност.  Как Путин възкресява КГБ ФСС все повече бива въвлечена във външни операции и сега може да засенчи посестримата си, каза в интервю Майкъл Салик, експерт по Русия и бивш оперативен шеф в ЦРУ. ФСС вероятно е осъществила хакерската атака Cozy Bear срещу Националния комитет на Демократическата партия през 2015 г. и беше подведена под отговорност от американското правосъдие миналата година за \"хакването\" на 500 милиона имейла в Яху. Путин предупреди НАТО да стои далече от Украйна и Грузия ГРУ, традиционно най-дейното крило на руското разузнаване, сега изглежда отново се активизира след грешки при войната в Грузия през 2008 г., които му струваха скъпо. Украйна беше \"перфектната илюстрация\" на тактиката на ГРУ на подмолни бунтовнически действия, писа този месец Галеоти. Той съзира ръката на ГРУ в анексирането на Крим през 2014 г. и свалянето на пътническия самолет на \"Малейжа еърлайнс\", в намесата в американската политика през 2016 г. и опита за убийството през март във Великобритания на избягалия бивш руски шпионин Сергей Скрипал. Отравянето на Скрипал илюстрира готовността на Русия да рискува и пълния й непукизъм, че може да бъде хваната. Нервнопаралитичният агент \"Новичок\", който се твърди, че е използван, лесно може да бъде проследен до Русия. Интригуващ пример за новото поколение руски шпионаж е случаят с Мария Бутина, която американското правосъдие този месец подведе под отговорност по обвинения, че е организирала тайна кампания за оказване на влияние, която отчасти е била насочена към Националната асоциация на притежателите на огнестрелно оръжие (NRA). В обвинителния акт се казва, че тя е била направлявана тайно от висш руски представител, работил в парламента и в централната банка, и е била вербувана от втори руснак - олигарх милиардер. Истината като сензация: Доган вербуван от КГБ Когато Бутина била снимана близо до Капитолия в деня на встъпването в длъжност на Доналд Тръмп, нейният руски наставник й пратил одобрително съобщение: \"Смелчага\", както показва съдебната документация. Три месеца по-късно, когато американските контакти на Бутина бяха изнесени в медиите, нейният предполагаем наставник й писал:  Това не е КГБ-то от времето на дядо ви. Путин ръководи многопластова шпионска служба в съзвучие с епохата на интернет - толкова бърза, достъпна и с такъв разрушителен потенциал, колкото и снимка в приложението Снапчат. Шефът на руското разузнаване тайно в САЩ 12 руснаци обвинени от САЩ за намеса в изборите Как Путин възкресява КГБ Путин предупреди НАТО да стои далече от Украйна и Грузия Истината като сензация: Доган вербуван от КГБ", "date": "2018.07.28", "title": "Това не е КГБ-то от времето на дядо ви"}
{"url": "http://clubz.bg/71171-stanishev_na_buzludja_predsrochni_izbori_i_lqvo_upravlenie_snimki", "text": "Лидерът на Партията на европейските социалисти (ПЕС) Сергей Станишев призова на Бузлуджа за предсрочни избори и ляво управление. На събора, на който се събраха, по оценки на \"Позитано\" 20, над 50 000 членове и симпатизанти на БСП, Станишев обяви, че спасението за България е предсрочен вот. Имало едно време Бузлуджа Според него БСП е дала силна заявка с платформата си \"Визия за България\" - \"защото страната има нужда от сериозен разговор за политики, перспектива и бъдеще, а не да затъва от една кръчмарска свада в друга\". \"Европа се променя, но духат различни ветрове. Ние не искаме да ни сполети съдбата на държавите от Вишеградската четворка, на които ЕС оряза фондовете с една четвърт за следващия програмен период. Нека кажем ясно - България в ядрото, а не в периферията на ЕС! Не молител, а истински пълноправен член на Съюза със своето влияние и лидерски решения! Независимо кога са следващите парламентарни избори, голям тест за всяка политическа сила ще бъдат предстоящите евроизбори (през май догодина - бел.р.). Победа на БСП би довела до промяната, от която България и нейните граждани имат нужда\", обяви бившият председател на БСП. След него лидерът на българските социалисти Корнелия Нинова вдигна градуса с: \"Шайката си отива, народът остава и той трябва да избере пътя си\". \"Народе, посегнаха на най-святото ни, на правото ни да мислим свободно, да говорим свободно, да бъдем с различно мнение, да бъдем хора с достойнство“, посочи Корнелия Нинова. В типичния си стил Нинова изреди проблемите - \"най-бедни в Европа\", \"децата ни са с най-ниско образование\", \"по улиците умират хора, защото болниците са закрити\". Унижението, че онези, които съградиха България днес живеят с 200 лева пенсия, каза още тя. Продължавайки темата за \"Визията за България\", определена от политически опоненти като нереалистични мечти, Нинова призова насъбралите се: \"Не се отказвайте, колкото и да е трудно. Който и да е срещу нас, имаме своите смели идеи. Бъдете неподкупни, да бъдем последователни, за да ги докараме докрай\". \"Възможни ли са нашите \"мечти\", както ги нарекоха някои опоненти. Възможни са. Не казваме, че ще е лесно. Не казваме, че всичко ще бъде сега и веднага, но трябва да започнем разговора с народа си. Той е - край на прехода, обща национална енергия за друг път на развитие на България“, заяви Корнелия Нинова. По думите й ще има съпротива, тъй като през тези години е била създадена \"политико-олигархична група, която си присвои България и която краде 10 млрд. лева годишно\". \"Те няма да отстъпят от благата си. Има прослойка от икономически кръгове, които си купуват политици от всички цветове и няма значение кой управлявате са добре\", обяви лидерът на левицата. На събора Нинова връчи наградата \"Димитър Благоев\" на бившия министър на културата Георги Йорданов и Мерсия Макдермот. Тя бе присъдена от Националния съвет на партията на 21 юли 2018 г. След речите следва концерт на Горан Брегович. А преди него пяха други изпълнители - Дани Милев, Владимир Димов, Елица Камбурова, Николай Манолов.", "date": "2018.07.28", "title": "Станишев на Бузлуджа: Предсрочни избори и ляво управление! (СНИМКИ)"}
{"url": "http://clubz.bg/71141-te_sa_protiv_es_no_napirat_za_evroparlamenta", "text": "Евроскепитичните партии са силно резервирани към ЕС, като често от тях се чуват послания за разпадането на Съюза. Въпреки това обаче те не само ще се явят на европейските избори в края на май 2019 г., но най-вероятно ще увеличат своето влияние в Европейския парламент с над 60%. ЕП готви кампания против евроскептиците за евроизбори 2019 Това съобщава Ройтерс, въз основа на преглед на национални социологически проучвания. По този начин ще се засили натиска върху лидерите на Европейския съюз, които настояват за задълбочаване на интеграцията след напускането на Великобритания. Европа, в която можем да вярваме. На Банън не можем Новите партийни конфигурации в следващия Европейски парламент до голяма степен ще зависят от пазарлъци след изборите през 2019 г. Но данните от анкетите, проведени от различни организации в 27-те държави, които ще останат в ЕС след излизането на Великобритания догодина, свидетелстват за ясно засилване на движенията извън старото основно течение. Анализът на Ройтерс, който се основава на сегашните осем транснационални партийни формации в ЕП, излиза в момент, когато Стивън Банън, бившият стратег на американския президент Доналд Тръмп, поставя началото на проект за координиране и засилване на насочения против ЕС вот в общността. Как и с кого Стив Банън ще разрушава ЕС Спечелването на 15-20 процента от местата в ЕП от партии, които са силно враждебни към ЕС, изглежда ще бъде трудна задача за Банън, предполагат данните от прегледа. Настоящата популярност на антисистемните партии в новата управляваща коалиция в Италия - Движението \"Пет звезди\" (ДПЗ) и Лигата, подсилва резултата на сегашния им блок в Брюксел, макар че те може да не останат на това ниво след една година управление в Рим. Провал за Алтернатива за Германия в Бундестага Техните рейтинги и възходът на партията \"Алтернатива за Германия\" са повече от компенсация за това, че настроеният против ЕС лагер ще загуби Партията за независимост на Обединеното кралство (ЮКИП), чиито 19 евродепутати ще напуснат, когато Великобритания излезе от общността през март. Групата \"Европа на свободата и пряката демокрация\", доминирана в момента от ЮКИП и ДПЗ, може да нарасне от 45 на 59 депутати в ЕП. Групата \"Европа на нациите и свободата\", включваща френския \"Национален сбор\" на Марин Льо Пен и холандската Партия на свободата на Герт Вилдерс, може почти да удвои своите евродепутати от 35 на 63, отчасти благодарение на увеличаването на популярността на Лигата в Италия. Новият политически ред в Италия - зелена брада и моцарела По този начин двата блока, взети заедно, може да увеличат представителството си в ЕП от сегашните 80 места на 122, а дела си - от 10,6 процента на 17,3 процента, след като броят на евродепутатите намалее от 751 на 705 с напускането на Великобритания. Подобна комбинирана сила може да увеличи тяхното влияние в законодателната дейност. Не е напълно сигурно обаче, че тези съюзи ще останат същите следващата година. ДПЗ вече проучва възможността да се присъедини към подкрепящите ЕС центристи в Брюксел.  Други партии може да възприемат по-открито евроскептични позиции. Орбан: Брюксел е умряла жаба Те може да включват членове на групата \"Европейски консерватори и реформатори\", създадена от британската управляваща Консервативна партия като евроскептична алтернатива на основната десноцентристка Европейска народна партия (ЕНП) и която сега ще загуби британските си евродепутати. Полската управляваща партия \"Право и справедливост\" може да бъде кандидат. Тя обаче, подобно на партията ФИДЕС на унгарския министър-председател Виктор Орбан, която в момента е противоречив член на ЕНП, не споделя целта на Льо Пен и Банън за разрушаване на ЕС - не на последно място, защото получава от Брюксел значителни субсидии Европа, в която можем да вярваме. На Банън не можем Как и с кого Стив Банън ще разрушава ЕС Провал за Алтернатива за Германия в Бундестага Новият политически ред в Италия - зелена брада и моцарела Орбан: Брюксел е умряла жаба", "date": "2018.07.28", "title": "Те са против ЕС. Но напират за Европарламента"}
{"url": "http://clubz.bg/71162-makron_vijdam_rusiq_i_turciq_v_evropa_do_15_g", "text": "Френският президент Еманюел Макрон заяви снощи в Лисабон, че очаква до 15 години Европа да бъде изградена на три кръга, предаде Франс прес. В отговор на въпрос за визията си за бъдещето на Европа, зададен му на среща с граждани, в която участваше и португалският премиер Антониу Коща, Макрон изрази мнение, че политическото устройство ще се промени през следващите години.  подчерта Макрон. Той ще има  Орбан: Не искам ЕС, управляван от Франция с немски пари По време на дебата, в който участваха около 500 души, Макрон заяви още, че бъдещето на Европа ще бъде определено през идните пет години.", "date": "2018.07.28", "title": "Макрон: Виждам Русия и Турция в Европа до 15 г."}
{"url": "http://clubz.bg/71147-pakistan_ima_qdreno_oryjie_i_ot_dnes_e_mnogo_po_opasen", "text": "Обаятелната звезда на крикета Имран Хан, който ожесточено критикуваше американската политика за борба с тероризма в Югоизточна Азия, е на път да стане следващият премиер на Пакистан, пишат западни медии. Той заяви, че ще се бори с корупцията по най-високите етажи, ще подобри връзките с Китай, ще се стреми към взаимно изгодни отношения със САЩ и ще създаде справедлива социална държава в духа на делата на пророка Мохамед преди векове, съобщава в.    Крикет легенда се обяви за бъдещ премиер на Пакистан Имран Хан от години безуспешно се опитваше да поеме управлението в притежаващата ядрено оръжие ислямска република, която се бори с бедност, икономически застой и нестабилност, и все повече се разкъсва между двата си най-големи съюзници - Китай и САЩ. Този път обаче Хан откри могъщ съюзник в лицето на пакистанските военни. Според правозащитни организации в последните месеци служители на армията и разузнаването са упражнявали натиск, заплашвали са и са изнудваха политици от съперническите партии, свеждайки методично конкуренцията на Хан до минимум. Членове на съпернически партии обвиниха изборните служители в измама, твърдейки, че много бюлетини са били преброени тайно, под охраната на войници. Пакистанските изборни власти обаче заявиха, че вотът е бил честен, подчертава \"Ню Йорк таймс\". Изборният ден в Пакистан: бомбен атентат с 28 жертви Най-опасната страна в света току-що стана значително по-опасна, отбелязва американският информационен сайт  . Пакистан, който притежава най-бързо увеличаващия се арсенал от ядрено оръжие на планетата, скъса с продължилото десетилетия господство на две династии - Шариф и Бхуто - в изборната си политика.  Имран Хан е на път да стане следващият премиер, подкрепян от влиятелните военни. Хан вини за проблемите на Пакистан Америка и е най-антиамериканският политик в Южна Азия. Бившата спортна звезда ще трябва да убеди независимите и малките партии да участват в коалиционно правителство. Той изключи възможността да работи с представители на фамилиите Шариф или Бхуто. Пазарлъците за съставяне на правителство може да са продължителни, а веднъж съставено, то може да окаже нетрайно. Обвинения в измами и намеси във вота се сипят отвсякъде. Вероятно ще има протести и бойкоти. Основният въпрос е коя партия ще поеме контрол върху Пенджаб - най-големият щат, традиционна крепост на клана Шариф, посочва сайтът. Пакистан отчаяно се нуждае от добро управление и здравословни отношения между цивилните и военните, като властта се упражнява от цивилните. Страната трябва да се раздели с тероризма и да забави ядрените си амбиции, за да посвети внимание и ресурси на развитието и инфраструктурата. Тя става опасно зависима от Китай, а в неин интерес е да затопли отношенията си с Индия. Повече от всичко обаче Пакистан се нуждае от стабилно и опитно държавно ръководство. Само че няма изгледи нищо от това да се случи. Подгответе се за неясно бъдеще, предупреждава \"Дейли бийст\". Най-малко 128 са жертвите от атентат в Пакистан Едва избран, победата на Имран Хан вече се оспорва, пише френският в. . Рядко резултати от парламентарни избори са се бавили толкова. Бъдещият премиер започва мандата си с дефицит на легитимност. От петте партии, завършили с най-добри резултати, четири алармират за изборни измами. Подозренията се засилват от факта, че изборните бюра бяха под наблюдението на армията, която, както е известно, подкрепя Хан. Избирателната комисия обаче отрича да е имало каквито и да било нередности. Сега предстои да се види дали опозицията ще излезе на улични протести, за да окаже натиск върху избраното правителство, както направи самият Имран Хан през 2014 г. Страната е заплашена от политическа криза, а времето да се предотврати неплатежоспособност, каквато заплашва икономиката, изтича. Пакистан има по-малко от два месеца за да извърши промяна. След това вече няма да може да плаща вноса си. За да избегне обявяване на неплатежоспособност, Имран Хан ще трябва да се обърне към Международния валутен фонд, отбелязва \"Фигаро\". Изборният ден в Пакистан: бомбен атентат с 28 жертви Най-малко 128 са жертвите от атентат в Пакистан", "date": "2018.07.28", "title": "\"Пакистан има ядрено оръжие и от днес е много по-опасен\""}
{"url": "http://clubz.bg/71163-shpigel_koj_dyrpa_koncite_na_severen_potok_2", "text": "През 2010 година политикът от редиците на Християндемократическия съюз на канцлерката Меркел Фридберт Пфлюгер започва нов живот. След 20 години в политиката, безуспешна кандидатура за кмет на Берлин и след жестока и загубена битка за власт в берлинската организация на ХДС, на Пфлюгер му дойде до гушата. Тогава обяви, че искал да се посвети на науката, но никой повече не чу нещо за човека от ХДС. Стратегията на Пфлюгер радикално се промени. Някогашният политик от първите редици се превърна в един вид дърпащ конците на енергийната политика, действащ задкулисно. Новият Пфлюгер е многолик. Според журналистическо разследване на “Шпигел” и на неправителствената организация  “Лобиконтрол” бившият политик подкрепя начинания, като строежа както на газопровода “Северен поток 2”, както като бивш политик, така и в качеството си на икономически съветник. Пфлюгер не е толкова известен, както работещият за руски енергийни концерни бивш германски канцлер Герхард Шрьодер, но зад кулисите бившият функционер на ХДС се превърна в един от най-значимите газови лобисти в Европа. Втората кариера на Пфлюгер започна преди осем години, когато на 1 октомври зае директорския пост на основания от него институт European Centre for Energy and Resource Security (EUCERS) към Кралския колеж в Лондон, едно от елитните висши учебни заведения в Европа. Темата на “института”: Сигурност на енергетиката и ресурсите. Според източник от елитния университет ръководният пост не е платен. Финансово Пфлюгер едва ли е могъл да си позволи непрестанното сновене между Лондон и Берлин. Пфлюгер е подготвил добре втората си кариера. Година преди да напусне политиката, в Берлин основава фирмата “Пфлюгер интернешънъл”. Паралелно с депутатския си мандат  работи и за консултантската фирма “Роланд Бергер”. Тогава опроврега съобщения в медиите за конфликт на интереси. В годините след това се появява като берлински предприемач, консултиращ политици и предприемачи, както и като учен от Лондон, ръководещ изследвания и научни дискусии. Противно на неговите твърдения проучвания доказват, че никога не му се е удало да разграничи науката от бизнеса. Stuttgarter Zeitung: Тръмп е прав за \"Северен поток 2\" Един от най-известните клиенти на консултантската фирма на Пфлюгер е дъщерната фирма на “Газпром” “Северен поток 2”. Ще рече фирмата, която в момента напредва с проекта си за строеж на втори газопровод от Русия през Балтийско море до германската федерална провинция Мекленбург-Предна Померания. Политически проектът е крайно оспорван. Лондонският институт на Пфлюгер към Кралския колеж обаче през 2016 г. публикува две научни изследвания относно възможността за строеж на газопровода и неговото геополитическо измерение. Заключенията бяха в полза на стоежа на тръбата. Чрез газопровода щяла да укрепне европейската енергийна сигурност и конкурентноспособност, от което ще спечелят потребителите от държавите от ЕС. Едното изследване беше спонсорирано от инвеститорите на газопровода Shell, Engie, Wintershall, Uniper и OMV. Пфлюгер потвърди, че неговата берлинска фирма “Пфлюгер интернешънъл“ ООД е получила и поръчка от фирмата “Северен поток 2”. Немците трябвало да консултират дъщерната на “Газпром” фирма относно анализ и оценка на европейските газови пазари. Размерът на заплащането не е известен. Лондонският институт на Пфлюгер EUCERS уверява, че няма нищо общо между спонсорите на института, където са били извършени научните изследвания по “Северен поток 2” и поръчителите на проучването, извършено от берлинската фирма на Пфлюгер. Това е формална аргументация. Действително спонсорите на научните изследвания около Engie, Shell und OMV формално нямат дялово участие в “Северен поток 2”. Все пак на уебстраницата на фирмата те са представени като инвеститори на проекта и то непосредствено след собственика “Газпром”. На повторно запитване от EUCERS заявиха, че институтът нямал информация относно клиентите на берлинската фирма “Пфлюгер интернешънъл“. Тръмп отстъпи, край на търговския конфликт с Европа Самият Пфлюгер твърди, че EUCERS и неговата фирма “Пфлюгер интернешънъл“ били стриктно разделени. Фактите говорят друго. Дори дюселдорфският енергиен концерн Uniper, един от спонсорите на “Северен поток 2”, призна, че подкрепя финансово не само научните изследвания на лондонския институт на Пфлюгер, а и дейността на берлинската му консултантска фирма. Пфлюгер умее и да използва добрите си контакти от времето на политическата си кариера като депутат в германския парламент Бундестага и външнополитически говорител на парламентарната фракция на ХДС/ХСС (консервативният блок на Меркел и баварския лидер Зеехофер – б. р.). От 2009 г. Пфлюгер организира дискусиите «Енергийни разговори в Райхстага» (сградата където заседава германският парламент – б. р.). Канят се видни политици и предприемачи. Че Пфлюгер се кичи като директор на научен институт към реномирания Кралски колеж и същевременно снове между Берлин и Брюксел като газов лобист, доказва и членството му в ръководството на лобистката организация «Бъдеще газ», която рекламира газови проекти в цяла Европа. Същевременно като дикерктор на EUCERS той дава интервюта относно научната оценка на “Северен поток 2”. По време на научен форум той говори и пред немската редакция на държавно финансираната тв “Раша тудей” (Русия днес). И в Брюксел Пфлюгер прави опити да влезе в контакт с «правилните хора», за да лобира за «Северен поток 2» - ту като консултант, ту като учен. Според журналистическо разслеване на  “Лобиконтрол” през 2016 г. на два пъти Пфлюгер напразно е правил опит да покани на мероприятие на “Северен поток 2” енергийния комисар на ЕС Марош  Шефчович – веднъж като представител на “Пфлюгер интернешънъл”, впоследствие в ролята му на ръководител на института EUCERS В началото на 2018 г. Пфлюгер официално се регистрира в брюкселския регистър на лобистите – девет години след основаване на берлинската му фирма и безброй организирани дискусии с представители на ЕС. За представители по интереси вписването в лобисткия регистър на ЕС е доброволно. Но еврокомисари и техни сътрудници имат парво да контактуват единствено с вписани в регистъра лица, дори и не винаги това правило да се спазва. От берлинската консултантска фирма твърдят, че за тази година са изразходвани 4000 евро за лобиране сред институции на ЕС. Това трудно може да се провери. Лондонският институт на Пфлюгер EUCERS до този момент не е регистриран в Брюксел, въпреки че под тази “марка” той често е пребивавал в столицата на Европа. При това лобисткият регистър важи също за научни институти и мислителници. В Германия няма подобен регистър. Отдавна това е във фокуса на критиките на защитници на потребителите и организации от типа на “Лобиконтрол”. Ето защо играта за лобисти в Германия е лесна – да се представят като неутрални експерти и да забулят истинската си функция, казва Мюлер и заключава: “Липсата на правила за прозрачност води до това, че при ключови проекти, като “Северен поток 2”, във фокуса са само отделни лица, като Герхард Шрьодер, но не и цялата лобистка мрежа вкупом с бивши политици от различни партии.” Колко пари печели с двойната си роля Пфлюгер, остава на тъмно. Не са публично достояние фирменни отчети нито на неговата берлинска фирма, нито на лондонския му институт. На многократни запитвания лондонският Кралски колеж отказа да посочи данни по приходите от енергийните научни изследвания на института EUCERS. Тръмп отстъпи, край на търговския конфликт с Европа", "date": "2018.07.28", "title": "\"Шпигел\": Кой дърпа конците на \"Северен поток 2\""}
{"url": "http://clubz.bg/71170-imalo_edno_vreme_buzludja", "text": "Бузлуджа беше за мен улица в квартала; друго не знаех. И от политиката да чуя днес за Бузлуджа - за \"чиния\", за стопанисване, за левица и т.н. - името първо ме отвежда към детството, към улицата. Тя и сега е там, дълга около 850 метра, започва от Руски паметник и върви край Петте кьошета. И все си е \"Бузлуджа\". Тя е тиха и тясна, а на места сумрачна поради старите дървета по двата тротоара. Бузлуджа е сред 7-те най-застрашени паметника в Европа Името на каменист връх в Централния Балкан тази улица носи отпреди Втората световна война, тъй че тя е сред малкото в София, които непреименувани са преживели трусове и десетилетия. Доколкото я бе разкъсвала история, то е защото я делеше на две старият Военно-исторически музей. Сега я дели бившето \"военно НДК\", но това е съвсем друга история, нито историческа, нито особено военна. Край онзи връх на 18 юли (30 по нов стил) 1868 г. е смъртно ранен и издъхва 28-годишният Хаджи Димитър Николов Асенов*. Това става в последното сражение на част от четата, която той повежда заедно със Стефан Тодоров Димов – Караджа. Караджата е ранен в три битки, най-тежко - на 10 или 11 (22/23) юли в местността Канлъ дере, край с. Вишовград. Там го и пленяват, а умира от раните си в Русенския затвор. Бойният поход на близо 130 мъже през 1868-а не е просто \"една от четите\". Той е неизмеримо повече. Не само мъжество в 5 сражения, но и политическа дързост блести в събитията, които век и половина свързваме с Бузлуджа. В плана на патриотите е Привременно правителство в Стара планина и те зоват: \"...няма друго спасение освен да станем с оръжие в ръка да дирим своите права и свобода\". Не след дълго Бузлуджа пак е извор сила; до върха в Балкана се изправя друг връх в българската съдба – Съединението. В Българския таен централен революционен комитет (БТЦРК) едва ли са търсили символ в състава на четата от 1868-а. Иначе той е налице: за свободата рамо до рамо се бият мъже от Търново, Котел и Сливен, но и от Македония, Тракия и Добруджа, от целокупна България. През 1885 г. комитетът месец след месец засилва народния подем, който ще доведе до безкръвното въстание на 6 септември. Всеки патриотичен повод служи на това дело. На 19 май, например, в \"Източна Румелия\" честват Ботев - напук на властта, тъй като същата дата е рожден ден на султана. В онзи родолюбив кипеж изпъква 21 юли 1885-а, когато Хаджи Димитър и Караджата сякаш оживяват. Около 3000 души се стичат към Бузлуджа от двете страни на Балкана и именно това е първото масово шествие там. Горе са и десетки разгорещени опълченци. Бузлуджа - да бъдеш или да не бъдеш? За пътя на \"румелийците\" към върха Симеон Радев разказва: На 20 юли 1891 г. покрай вече традиционното тържество на Бузлужда се срещат 15-ина съмишленици от страната и приемат устав и програма на Българска социалдемократическа партия. Този конгрес (наречен така от Благоев) официално ставаше от година на година все по-„исторически”, а през 1971 г. ръководството на управляващата БКП реши да му посвети Дом-паметник на върха**. Бузлуджа - да бъдеш или да не бъдеш? Строен с амбиция да се вижда денем и нощем от много далеч, и открит през 1981-ва, монументът е популярен като \"чинията”. Сега, докато разрухата му напредва, той периодично се връща в политическия дневен ред, както стана през април – юли м.г. В полето, недалеч от гр. Шипка, има места, от които се виждат и \"чинията\", и Паметникът на връх Свети Никола. Нормално е, те са по едно и също било, а по права линия ги делят 6 километра. Ала погледнат в такава двойка, знакът за Шипченската епопея преди 141 години стои невзрачно, като някаква запетайка. Обидно е. Защо изобщо е там \"чинията\"? Склонен съм да разбера хилядите хора, които виждат в умиращия Дом-паметник ценност, достойна за възраждане и защита***. Още повече разбирам онези, които някак са свързали с неговото издигане и поддръжка част от живота си – мисъл, труд, творчество. Чинията на Бузлуджа – по пътя на „1300 години България“? Но в себе си виждам една-единствена причина да издигнат горе онова нещо и дори (Господи!) да се хвалят, че за целта са подкастрили естествената височина на върха с толкова и толкова метра. Ето я причината. Преди 45-50 години не се е намерил (или е нямало как да се намери) човек, който който убедително да каже: Да, трудно биха послушали такъв смелчага, дори да се бе явил. А и неслучайно едва ли не цяла наука изследва мегастроежите при авторитарни режими. Но нима не е вярно, че и т.нар. Преход близо 30 години е безсилен пред въпросната излишност. Идеи всякакви, но истината е, че не знаем какво да правим с \"чинията\" и тя остава № 1 след политическите дребнавости, които зариват истинската наша Бузлуджа. 5. Българската земя е тъй дълбоко напоена с история, че и политик с най-\"исторически\" размах й дължи извънредно смирение. Поучителен пример за това крие същото място, откъдето погледнахме паметниците. Там, високо горе често кръжи орел. И проследите ли как се плъзга в ослепителното небе, внезапно ви поразява колко е тихо наоколо. И е невероятно равно. Тук, в Казанлъшкото поле преди 141 г. с променлив успех кипят боеве освободителна война. И в безкрайното равно всяко баирче е стратегически безценно. За контрола му си струва да жертваш 10-20-30 войничета. И са го правили и руси, и турци, хвърляли са момчетата. По две възвишения още личат следи от специално копани спирални пътища – да може да се изкара някой друг топ до върха. А стара руска картина ни показва тези пътища и \"в реално време\". В онези седмици и месеци на крайно ожесточение, нищо не можело да бъде по-важно от битките, надиграването, победата. И нито на Вейсел паша, нито на руските щабни офицери е хрумвало, че важните две хълмчета са... изкуствени. Те са тракийски надгробни могили и над по-високата – Голямата Косматка, топовните гърмежи са смущавали вечния покой на Севт III, могъщ одриски цар от IV век пр. Хр. Другата \"стратегическа\" могила, която ни подсеща, че светът не е от вчера, се казва Оструша. 6. Ето, станаха 150 години от забележителния поход на Хаджи Димитър и Стефан Караджа. Кой колко се сеща и кой как отбелязва този век и половина? По стар стил вече го честваха в Казанлък и в Сливен. На национално равнище засега е различно, и в опозиционното ляво и в управляващото център-дясно. (Как да забравим, че и едните, и другите са потрошили сумарно стотици часове заради \"чинията”?) Да видим. Дори тази година ли ще претупат решителността, саможертвата на над 100 души? Пак ли ще избледнее тя зад партийни знамена, аргументи и разпри? За друг път ли остава Бузлуджата на горда и единна България? - - - - - - \n\t* Отхвърлена е несериозната, но жилава версия, според която четници измъкнали войводата от обкръжението и той починал по-късно в Средна гора. На Бузлуджа загиват общо 24 души; спасяват се 4-5, имената им са известни. ** На мястото на социалистическия конгрес и по-рано си имаше приличен масивен паметник от бял камък. *** Стига да не забравят, че първите знамена по пътя към върха са не червени, а зелени; на тях е извезано \"На оръжие, мили братя!\" и \"Свобода или смърт!\" Бузлуджа - да бъдеш или да не бъдеш? Бузлуджа - да бъдеш или да не бъдеш? Чинията на Бузлуджа – по пътя на „1300 години България“?", "date": "2018.07.28", "title": "Имало едно време Бузлуджа"}
{"url": "http://clubz.bg/71164-iskash_da_stanesh_policaj_v_germaniq_vij_kak", "text": "Кандидатите за обучение в полицейската академия трябва да са високи над 163 см, не по-възрастни от 37 години, да са завършили гимназия (Abitur) или да имат специализирана гимназиална диплома (Fachabitur) и да владеят английски. Едно от основните изисквания е да имат германско гражданство или гражданство на една от страните от ЕС. Има обаче и изключения: ако полицията в конкретен град или регион има нужда от сътрудници, владеещи например турски, арабски, руски и др. езици, които могат да са необходими в работата, кандидатите могат да бъдат приети дори и ако нямат германско гражданство. \"След като ви одобрят трябва да докажете в присъствието на професионален преводач, че действително владеете езика на родната си страна\", обяснява в интервю за ДВ Харалд Шелхазе, който отговаря за приема на кандидати в Бон. Освен това, кандидатът трябва да разполага с безсрочна или временна виза за престой в Германия, ако не е от страна-членка на ЕС. Отличната физическа форма е задължително условие за постъпване на работа в германската полиция. Още в самото начало трябва да попълните специална анкета, публикувана в официалния сайт на полицията: тя включва подробни въпроси за здравословното ви състояние. Освен това трябва да предоставите свидетелства за покрити спортни нормативи - в упражнения по издържливост, скорост, координация и сила. Такива свидетелства се издават безплатно в училищата и спортните центрове. Упражненията могат да се избират - например в категория \"скорост\" ви се предлага упражнение, при което за определено време трябва да пробягате 100 метра или пък за същото време да преплувате 25 метра в басейна. Конкурсът за бъдещи полицаи се провежда в рамките на три дни. участниците биват поканени в централната подборна комисия в Северен Рейн-Вестфалия, която заседава в Мюнстер. Там се провежда компютърен тест - проверяват се логиката, правописа, способността на кандидата да решава проблемни ситуации и да изпълнява няколко задачи едновременно. За подготовката за този изпит кандидатите имат на разположение специална литература и консултации в полицията, за които предварително могат да си вземат час. Оценява се и скоростта на реакциите на кандидата: както се шегуват в полицията, за феновете на PlayStation това е лесна работа, защото задачите се изпълняват на конзола. Ако изкарате успешно изпита, комисията провежда с вас кратко интервю. Тя може да ви зададе въпроси, свързани с документите ви или пък с начина ви на живот и навиците ви.  включва оценка на здравословното състояние на кандидатите: правят им ЕКГ, проверяват зрението и слуха им. Индексът на телесната маса трябва да е между 18 и 25.  кандидатите, които са оценени като подходящи, минават подбор по метода Аssessment center - проверяват се техните умения в конфликтни ситуации, при публични прояви и т.н. При подбора се вземат под внимание и такива детайли като например дали кандидатът има татуировки. Те не са забранени, но трябва да отговарят на определени изисквания: не бива да са по откритите части на тялото - шията, лицето, ръцете. Освен това размерът на татуировките не бива да надхвърля определена граница. Заедно с молбата за кандидатстване трябва да се подаде и снимка на татуировката, за да може да се провери дали в нея няма символи, които в Германия са забранени. Смята се, че полицаят трябва да има безупречно зрение. В действителност обаче дори да носите очила или лещи, пак имате известен шанс да ви одобрят за обучение и работа в полицията. Изискването е до 21-годишна възраст да притежавате не по-малко от 50 на сто от зрителната способност, а над 21-годишна възраст - не по-малко от 30 на сто. Обучението в полицейската академия продължава три години. Ако се дипломирате успешно, вие получавате диплома за бакалавърска степен и гарантирано място за работа в германската полиция. През първата година младият полицай отива по разпределение в определен полицейски участък. През следващите две години служи в оперативни полицейски отряди. Едва след това младите полицаи имат право да сменят профила, в който са специализирали, както и местоработата си. Още по време на обучението си кандидат-полицаите получават заплата. През първата година - между 1050 евро и 1100 евро, в зависимост от специализацията. През втората - между 1100 и 1150. А през третата - между 1150 и 1200. След дипломирането началната заплата на полицаите варира между 1600 евро и 1800 евро. Към заплатата си полицаите получават надбавки - например за нощна или неделна смяна, за командировки и т.н. Освен това заплатата се покачва с възрастта.  Средната месечна заплата на полицаите в Германия е 3531 евро. Млад полицай с тригодишен опит получава средно по 2500 евро на месец. А полицай с деветгодишен стаж - 4115 евро. Най-високата заплата, която бихте могли да получавате като полицай, е 5500 евро. Единствено висшите управленски кадри, като президента на федералната полиция, получават повече.* *данни от сайта gehalt.de и ausbildung.de", "date": "2018.07.28", "title": "Искаш да станеш полицай в Германия? Виж как"}
{"url": "http://clubz.bg/71165-orban_ne_iskam_es_upravlqvan_ot_franciq_s_nemski_pari", "text": "Унгарският премиер е заявил в интервю, че не иска  , предава AFP. Виктор Орбан подчертал пред германското издание Bild , че \"не иска Европейски съюз, ръководен от Франция\", добавяйки, че изборите за Европейски парламент през май 2019 г. ще бъдат \"решаващи\", съобщава \"Фокус\".  Макрон: Виждам Русия и Турция в Европа до 15 г. И добавя: Орбан: Брюксел е умряла жаба Орбан спечели трети пореден мандат през април на силно антимиграционна платформа и неговото правителство многократно се сблъска с Европейската комисия, изпълнителната власт на ЕС, особено след като миграционната криза избухна през 2015 г. ЕС засилва понастоящем правните действия срещу Унгария в опит да приведе в съответствие с правилата на ЕС реда за предоставяне на убежище, като се имат предвид опасенията, че Унгария, Полша и други източни страни от бившия съветски блок се отклоняват от ценностите, на които е изграден ЕС. Орбан: Брюксел е умряла жаба", "date": "2018.07.28", "title": "Орбан: Не искам ЕС, управляван от Франция с немски пари"}
{"url": "http://clubz.bg/71166-pojarite_v_gyrciq_unishtojiha_2000_doma", "text": "Пожарите в района на гръцката столица Атина са опожарили близо 2000 дома, една четвърт от които ще бъдат срутени след бедствието, съобщи Regnum. Жертвите на пожарите в Гърция стигнаха 80, арестувани са четирима заподозрени След проверката на властите, всяка сграда, призната за опасна за живеене, се бележи с червена буква \"Х\". Спасителите продължават да издирват загинали и изчезнали. Всъщност жертвите са 87, тъй като 62-годишен мъж почина от изгарянията си в болница. Броят им обаче ще се увеличи още, тъй като продължава издирването на останки от хора, обявени за безследно изчезнали, сред които и деца. Освен това, поради силните обгаряния, идентификацията на жертвите е особено трудна. Над 180 са ранените, 11 от тях с опасност за живота. Телата на две деветгодишни близначки, които изчезнаха след пожара в курорта Мати край Атина, бяха идентифицирани снощи, съобщи наетият от семейството следовател Йоргос Цукалис, цитиран от гръцките медии. Идентифицирани са и телата на техните баба и дядо, в чиито прегръдки бяха намерени децата. Издирването на София и Василики привлече вниманието на обществеността, когато баща им каза, че ги е разпознал в телевизионно предаване и изрази надежда, че са били спасени от кораб. По-късно обаче бе установено, че това не са дъщерите му, а други момиченца. Три дни траур в Гърция заради огнения ад Министър-председателят на Гърция Алексис Ципрас заяви снощи, че поема пълната политическа отговорност за опустошителните пожари, които доведоха до обвинения на опозицията за провала на правителството да защити живота на гръцките граждани, предава Reuters. Министърът на обществения ред Никос Тоскас подаде оставка заради трагедията, но премиерът не я прие. Според Тоскас анализ на сателитни снимки и проверки на място навеждат на мисълта, че е много вероятно пожарите да са предизвикани от умишлен палеж. Първи ден на траур в Гърция. Търсят се десетки изчезнали в огнения ад Три дни траур в Гърция заради огнения ад Първи ден на траур в Гърция. Търсят се десетки изчезнали в огнения ад", "date": "2018.07.28", "title": "Пожарите в Гърция унищожиха 2000 дома"}
