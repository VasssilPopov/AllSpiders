{"url": "http://clubz.bg/78211-i_prokuraturata_se_zaema_s_razoranite_dyuni_na_smokinq", "text": "Окръжната прокуратура в Бургас се самосезира по медийни публикации и изпрати на място служители на МВР, които да разследват случая с разораните дюни на къмпинг \"Смокиня\" край Созопол. Нова проверка кой разора дюните на \"Смокиня\" До момента няма информация какво е установила проверката на униформените. Ако се установи, че законът е бил нарушен, прокуратурата ще започне разследване по същество. Утре предстои нова проверка на регионалната екоинспекция по случая. Поканени са и представители на концесионера на плажа. От институциите не съобщават до момента кой е той, но според последните решения на Министерския съвет за отдаване на плажове в района през 2015 г. е бил сключен нов договор за концесия с \"Черноморска брегова група\" ООД. Дюните на къмпинг \"Смокиня\" са разорани (обновена) От управата на къмпинг \"Смокиня\" заявиха пред \"Нова телевизия\", че точно тази територия, за която става дума, не е в тяхно владение. Сигналът за разоарин дюни беше подаден в събота - 12 януари, като първи за случващото се съобщи музикантът Васил Гюров в социалните мрежи. Проверка на районната екоинспекция в Бургас установи, че увреденият имот е част от плаж \"Смокини\"- север, който е изключителна държавна собственост. Територията е от защитен вид и е част от крайбрежната плажна ивица, отдадена на концесия и под наем от Министерство на туризма. Според експерти част от дюните са трайно увредени от тежката техника, която е била използвана на място. Все още не е ясно кой е извършителят.   Дюните на къмпинг \"Смокиня\" са разорани (обновена)", "date": "2019.01.13", "title": "И прокуратурата се заема с разораните дюни на \"Смокиня\""}
{"url": "http://clubz.bg/78209-ludata_pobedna_seriq_na_manchestyr_yunajted_prodylji_na_uembli", "text": "\"Манчестър Юнайтед\" записа най-впечатляващата си победа от началото на сезона във Висшата лига - 1:0 срещу \"Тотнъм\" на \"Уембли\". Така временният треньор на тима Оле Гунар Солскяр постави клубен рекорд с шест поредни победи, откакто е начело на \"червените дяволи\". Никой преди него не е правил това. \"Юнайтед\" остава 6-и, но вече се изравни с \"Арсенал\" (по 41 т.) и е на шест точки от четвъртия \"Челси\". \"Тотнъм\" е трети на 2 т. от \"Манчестър Сити\" (50 т.), но ако \"гражданите\" спечелят утре срещу \"Уулвърхемптън\" ще дръпнат на 5 т. пред \"шпорите\". \"Ливърпул\" е №1 с 57 т. Маркъс Рашфорд реализира победния гол с техничен удар след образцова контра и асистенция на Пол Погба в 45-ата минута. Героят не вечерта за пореден път обаче е Давид де Хеа, който през второто полувреме спаси 11 удара (!), някои от които изглеждаха сигурни попадения. Де Хеа бе последна преграда при голови изстрели на Хари Кейн, Деле Али, Ерик Ламела, Фернандо Йоренте, Тоби Алдервайрелд... Преди срещата много се говореше за това, че до момента Солскяр не се е изправял срещу някой от най-силните в Англия. Днес той надви човека, който продължава да се спряга за най-желан от ръководството на манчестърци за постоянен треньор от лятото - Маурисио Почетино. Имаше и късмет, но тимът му показа, че израства много бързо и в никакъв случай шестото място не му отговаря. Игра колективно и с дух.  Почетино крещял при гол на Солскяр преди 20 г. В неделя двамата са съперници  Първото полувреме беше равностойно, като по-добрите ситуации бяха за гостите след пропуск от чиста позиция на Хари Уинкс в 9-ата минута. \"Юнайтед\" играеше агресивно и беше добре групиран, като се справяше и добре в защита срещу едно от най-добрите нападения в Англия. След почивката \"Тотнъм\" натисна и Де Хеа трябваше да показва класата си. \"Червените дяволи\" отвърнаха, Пол Погба не сполучи да огорчи сънародника си Юго Лорис в три ситуации до средата на втората част. Нататък символичните домакини имаха преимущество, като на моменти натискът им бе наистина страхотен. На трибуните мача проследи Димитър Бербатов - бивш играч и на двата клуба. Както и Алекс Фъргюсън, който си тръгна видимо доволен. От лидерите в класирането в 22-ия кръг загуби единствено \"Арсенал\" - с 0:1 в лондонски дерби от \"Уест Хем\".", "date": "2019.01.13", "title": "Лудата победна серия на \"Манчестър Юнайтед\" продължи на \"Уембли\""}
{"url": "http://clubz.bg/78208-lukojl_bila_golqma_ne_zaradi_dyrjavata_a_zashtoto_dobre_prodavala_stoka", "text": "Сагата \"бизнес срещу бизнес\" заради спорния т.нар. закон за горивата продължи и днес. Шефът на петролната асоциация, в която членуват \"Лукойл\" и останалите големи компании, търгуващи с горива - Андрей Делчев - обвини предедателя на КРИБ Кирил Домусчиев в \"лични нападки\" срещу Валентин Златев.  Думиите му пред бТВ бяха в отговор на интервю на Домусчиев пред същата телевизия преди дни, когато последният заяви, че няма нищо лично против Златев, но работодателската организация трябва да защитава всички свои членове, а не само някои. Домусчиев обвини Златев в лобизъм по закона за горивата Заради позицията на КРИБ против закона за горивата, за който критиците твърдят, че е лобистки и ще съсипе малките търговци на пазара, петролната асоциация обяви, че напуска организацията. След протести правителството реши, уж защото му трябва време да изработи подзаконовата нормативна уредба, да поиска от парламента отлагане на влизането в сила на нормативния акт. Петролната асоциация обаче е твърдо против отлагането, а още при приемането на спорните текстове беше ясно, че именно тя стои зад тях.  От думите му обаче се разбра, че като индивидуални членове повечето компании в бранша остават в КРИБ - тоест самото обединение от петролни и газови компании напусна. Изключение прави само \"Лукойл\" - компанията напуска КРИБ.  Делчев е на мнение, че евентуален провал на новия закон ще е   Според него данните на Министерството на финансите показват, че става дума за 20% дял от бизнеса, който е в сивата зона. Делчев отбеляза, че отлагането на влизавено в сила на текстовете от закона за 1 юли ще дойде точно между европейските и местните избори, а това е  Андрей Делчев обясни още, че \"Лукойл\" е толкова голяма фирма и държи огромен процент от пазара на горива не заради държавна политика в сектора,  Петролната асоциация на Златев напуска КРИБ заради закона за горивата   Петролната асоциация на Златев напуска КРИБ заради закона за горивата", "date": "2019.01.13", "title": "\"Лукойл\" била голяма не заради държавата, а защото добре продавала стока"}
{"url": "http://clubz.bg/78204-sega_kogato_znaqt_gorchivata_istina_za_velikobritaniq", "text": "Едва ли има депутат от Долната камара на британския парламент, който да не усеща значимостта на този  исторически момент: от това как ще завърши гласуването, ще зависи съдбата на Великобритания за поколения напред. Става дума за икономическото бъдеще, за реномето на Великобритания пред света, за разбирателството между поколенията в страната и за отношението към мигрантите. Съдейки по всичко, което се случи досега, може да се очаква, че министър-председателката Тереза Мей ще претърпи тежко поражение. И с право! В крайна сметка споразумението за излизането на Великобритания от ЕС е твърде далеч от онова, което поддръжниците на Брекзит обещаваха на своите избиратели. След няколко години Великобритания действително ще напусне институциите на съюза и сама ще може да определя кои мигранти от ЕС да пуска на своя територия. Но Брекзит вреди на икономиката и то чувствително. На избирателите бе обещано, че излизането от ЕС ще спести на Великобритания милиарди, които щели да се влеят в системата на закъсалото здравеопазване. Нищо подобно обаче няма да се случи. А представата за някаква напълно независима Великобритания, в която всичко вече ще тече по мед и масло, е само плод на болни фантазии. Тереза Мей: Без моя план за \"Брекзит\" иде катастрофа Тереза Мей допусна много грешки. Дълго време тя премълчаваше истината пред своите съграждани – не им каза колко тежки ще са икономическите последици от Брекзита, нито пък им обясни, че Великобритания ще е принудена да направи компромиси пред ЕС, ако не иска да излезе от съюза без споразумение и с цената на огромни загуби. Вместо да гради мостове и да се опита да си сътрудничи с другите партии в страната, тя задълбочи още повече дълбокия разлом в обществото, наричайки привържениците на проевропейския лагер „citizens of nowhere“ („ничии граждани“). Чувството ѝ за отговорност и желязната ѝ воля пораждаха уважение към нея – дори от страна на противниците ѝ. Но от прекалено голямо усърдие тя сякаш изгуби моралния си компас. Тереза Мей очевидно е обсебена  от идеята, че изпълнява историческа мисия - да реализира на дело волята на мнозинството, гласувало за излизане от ЕС. Заветната ѝ цел явно е да спре свободната миграция на европейски граждани към Обединеното кралство. От самото начало тя „препъна“ преговорите с ЕС и своя собствен екип с това, че очерта „червени линии“, отвъд които Великобритания нямало да се съгласи на никакви компромиси. Тя твърдеше например, че Обединеното кралство ще напусне единния европейски пазар и митническия съюз, каквото и да му струва това. А сега напразно се опитва да спечели подкрепа за линията си сред членовете на разединената Долна камара на парламента - твърдейки, че има само две алтернативи, ако те не приемат сделката, договорена от нея: или Великобритания напуска общността без споразумение, или изобщо няма да има Брекзит. Мей категорично отхвърля възможността да се проведе втори референдум. Затова нека депутатите отхвърлят сделката и проправят пътя към второ допитване. Разбира се, че Великобритания има право да напусне ЕС, но това ще ѝ нанесе чувствителни икономически загуби. Дали британците все още искат Брекзит при тези обстоятелства – единствено народът е в правото си да реши това!", "date": "2019.01.13", "title": "Сега, когато знаят горчивата истина за Великобритания..."}
{"url": "http://clubz.bg/78203-sydebniqt_izpylnitel_obvinen_zaradi_libijskiq_tanker_se_obqvi_za_nevinen", "text": "Частният съдебен изпълнител Тотко Колев, когото прокуратурата вече разследва заради задържането на либийски танкер в Черно море, твърди, че нищо незаконно не е извършил. Колев се появи в ефира на Нова тв за първи път публично.  Случаят предизвика напрежение между България и Либия, след като корабът БАДР беше задържан от българските власти и предаден във владение на българска фирма, която претендира, че либийската държава й дължи 10 милиона долара. Собственик на танкера е либийска държавна компания. Частен съдебен изпълнител обвинен за конфискувания танкер Според прокуратурата частният съдебен изпълнител Тотко Колев не се е съобразил с решение на Бургаския районен съд, което изрично спира действията му по отнемане на собствеността на танкера. Още  петък екип на икономическа полиция е посетила офиса на Колев, разказа адвокатката му Димитринка Радева. Захариева: Нищо не крием по случая с либийския кораб Захариева: Нищо не крием по случая с либийския кораб", "date": "2019.01.13", "title": "Съдебният изпълнител, обвинен заради либийския танкер, се обяви за невинен"}
{"url": "http://clubz.bg/78202-sasht_oficialno_preduprediha_za_sankcii_za_severen_potok_2", "text": "Посланикът на Съединените щати в Германия отправи писмено предупреждение за налагане на санкции на германските компании, участващи в спорния руско-германски проект за газопровода Северен поток 2, съобщиха световните агенции, цитирани от БТА. Говорителят подчертава, че тази опция е предвидена в Закона за \"санкциите за борба с противниците на Америка\" (CAATSA), приет през 2017 година и насочен срещу Иран, Северна Корея и Русия. Писмото, изпратено по искане на американската администрация във Вашингтон,  , подчерта говорителят. Йотингер: Критиките на Тръмп не са причина за спиране на \"Северен поток 2\" По думите му единственият възможен \"шантаж\" в тази връзка би бил, ако в бъдеще Кремъл контролира газовите доставки за Европа. В центъра на разногласията е проектът за газопровод Северен поток 2 за доставка на руски газ за Германия направо през Балтийско море и заобикаляйки Украйна, която досега беше основна транзитна страна. Този проект дублира и следва същия маршрут като Северен поток 1 - през териториалните води на пет страни - Русия, Финландия, Швеция, Дания и Германия. Целта е да се удвоят мощностите за подаване на газ. В проекта Северен поток 2 участват \"Газпром\", и няколко европейски компании: германските \"Винтерсхал\" (Wintershall) и \"Унипер\" (Uniper), британско-холандската \"Шел\" (Shell), френската \"Анжи\" (Engie) и австрийската \"О Ем Ви\" (OMV). Европарламентът: Спрете „Северен поток 2“ САЩ многократно критикуваха проекта, но вече преминават на нов етап, обръщайки се директно и официално към съответните германски компании, за да ги предупредят за опасността от санкции. Германия обаче брани проекта за втория газопровод, а и се ползва с подкрепа от Франция и Австрия, припомня БТА. Европейският парламент също излезе с призив за спиране на Северен поток 2. Украйна гледа на проекта като на средство Москва да я \"задуши\" в енергийно отношение и така да засили политическия натиск срещу нея. Двете страни са в конфликт заради анексирането на Крим от Русия и руската подкрепа за сепаратистите в източната част на Украйна. Европарламентът: Спрете „Северен поток 2“", "date": "2019.01.13", "title": "САЩ официално предупредиха за санкции за Северен поток 2"}
{"url": "http://clubz.bg/78206-gripyt_nastypva_chaka_se_bum_v_kraq_na_qnuari", "text": "Броят на болните от грип в страната се увеличава, а лекарите прогнозират, че бумът на заболелите ще е в края на януари и началото на февруари. Няколко области на страната вече в предгрипна обстановка. До края на следващата седмица ще стане ясно дали ще бъде обявена грипна епидемия и къде. В момента ни атакува щам на грипния вирус, който е близък от т.нар. свински грип, известен още като „Калифорния”. По данни на здравното министерство по време на всяка грипна епидемия поне 250-300 хиляди души се разболяват. Едва 2% от населението на България обаче си поставя противогрипна ваксина, въпреки оценката на експерти, че тя би предотвратила поне 2/3 от случаите на грип.   Сред усложненията, до които може да доведе грипът, който се разпространява в момента, са остри респираторни заболявания като пневмонии, ларингити, ангини, а често пациентите поддържат висока температура дълго време, обясняват лекари от Бургас - една от най-засегнатите вече области от вируса.  В Силистра, Смолян, Сливен и Пловдив процентът на болните също е висок. Увеличение на заболелите от грип отчетоха и в Монтана. ", "date": "2019.01.13", "title": "Грипът настъпва. Чака се бум в края на януари"}
{"url": "http://clubz.bg/78205-google_prodyljava_borbata_s_natrapchivite_reklami", "text": "Интернет гигантът Google продължава своята борба с досадните и натрапчиви реклами, започната преди повече от година, съобщиха от компанията. В началото на 2018 г. най-популярният браузър в света - Google Chrome - започна да блокира интернет реклами, които не отговарят на определени изисквания за ненатрапчивост. Става дума за изскачащите прозорци, които покриват съдържанието, автоматичните видеа, които стартират със звук, твърде огромните реклами и други.  Спират рекламата в сайтове, които разпространяват дезинформация От Google искаха да популяризират принцип на добросъвестно оформяне на реклами чрез отчетите Ad Experience Report, където потребителите можеха да докладват за проблеми в конкретни сайтове, а Google да създава обратната връзка към собственика на сайта. Блокирането на тези, които не спазват правилата и игнорират потребителите обаче бе въведено само в избрани държави. Сега от Google са решили, че е нужен по-строг регламент и разширяване на обсега на влияние. И ако собствениците на сайтовете отново игнорират съветите на интернет гиганта, ще последва блокиране на всички реклами, не само на проблемните. Google Chrome вече блокира най-досадните реклами За неприемливи ще е считат и блоковете с таймери, пълноекранните реклами на мобилните устройства, или тези, които заемат повече от 1/3 от екрана, а размерите за твърде голям рекламен блок са строго дефинирани (970х250 или 580х400 пиксела). Всъщност Google иска да намали броя на хората, които използват апликации за пълно блокиране на рекламите. Много хора вече инсталират във всяко ново устройство подобен софтуер, за да не търпят досадни изскачащи прозорци или други реклами, прекъсващи употребата им на съдържание. Така обаче интернет рекламата се обезценява още повече. Надеждата на Google е, че ако рекламистите започнат да правят по-умерени реклами, потребителите няма да ги блокират. Google Chrome вече блокира най-досадните реклами", "date": "2019.01.13", "title": "Google продължава борбата с натрапчивите реклами"}
{"url": "http://clubz.bg/78207-makron_pishe_do_francuzite_iska_debati_za_izhod_ot_krizata", "text": "Френският президент Еманюел Макрон ще публикува в понеделник писмо до сънародниците си, за да ги призове да участват в големия национален дебат за излизането от кризата с \"жълтите жилетки\", които от два месеца подлагат на натиск правителството, предаде Франс прес. Макрон  , заяви днес френският министър за връзки с парламента Марк Фено. Президентът обеща този дебат още в началото на декември в допълнение на мерките, обявени от него в отговор на исканията на \"жълтите жилетки\" и засягащи покупателната способност на французите, припомня БТА. 84 000 \"жълти жилетки\" срещу Макрон В писмото до сънародниците си Макрон има намерение да ги покани да използват тази възможност за диалог. Той ще посети във вторник Нормандия, за да постави началото на дебата. Утре се очаква френският премиер Едуар Филип да даде подробности за начина на протичане на дискусиите. Всички обичат \"жълтите жилетки\" \"Жълти жилетки\" обаче се обявиха срещу идеята и казаха, че  Четири теми засега са избрани за дебата - покупателната способност, фискалната политика, демокрацията и околната среда. От дебата са изключени теми като абортите, на смъртното наказание и на брака на хомосексуалните двойки. Всички обичат \"жълтите жилетки\"", "date": "2019.01.13", "title": "Макрон пише до французите. Иска дебати за изход от кризата"}
{"url": "http://clubz.bg/78210-gardiyn_turizmyt_v_bylgariq_pecheli_ot_brekzit", "text": "Една страна започва да получава дивиденти от предстоящия Брекзит и това е България, пише британският в.  . Според изданието Брекзит води до изненадващо засилване на потока на британски туристи в български курорти. Британски семейства търсят алтернативни туристически дестинации, затова все повече правят резервации в курорти в югоизточна Европа. Причина за това е, че традиционно популярните сред британските туристи места в еврозоната са станали по-скъпи, след като лирата рязко поевтиня спрямо еврото след референдума за напускане на Европейския съюз през 2016 г.  Британските семейства обмислят начини за действие срещу бъдещи колебания на курса на лирата в случай на липса на споразумение за Брекзит. По време на най-натоварените сезони за резервации през годината туристически агенции съобщават, че все повече хора избират варианта за ол инклузив сделки, където има по-изгодни цени за храна, напитки и настаняване. България като евтина дестинация както за летни почивки, така и за ски ваканции, извлича ползи от нестабилността на валутата, твърди \"Гардиън\". Асоциацията на британските туристически агенти съобщава за увеличаване с почти една трета на броя на резервациите за ваканция в страната за настоящата година в сравнение с 2018 г. През 2018 г. резервациите също са били повече в сравнение с предходната година. \n\t ", "date": "2019.01.13", "title": "\"Гардиън\": Туризмът в България печели от Брекзит"}
{"url": "http://clubz.bg/78175-po_vyzrastnite_razprostranqvat_poveche_falshivi_novini_vyv_fejsbuk", "text": "По-възрастните американци споделят фалшива информация във фейсбук по-лесно отколкото по-младите. Това е изводът от изследване, проведено от трима учени в областта на политическите науки и публикувано на 9 януари в сп.  . То хвърля нова светлина върху профила на хората, които разпространяват лъжлива информация във фейсбук. Андрю Гес, Джонатан Наглър и Джошуа Такър сравняват за периода от април до ноември 2016 г. отговорите на 3,5 хил. американци на въпросник по политическа социология с профилите на тези хора във фейсбук. Целта на учените е да разберат дали съществува някакъв фактор, който да позволи да се прогнозира склонността на потребителите на социалните мрежи да разпространяват фалшива информация, обяснява   . Изследователите стигат до два извода въз основа на получените резултати. 1. стремежът към споделяне на лъжлива информация не е толкова разпространено явление. 2. Вторият извод е още по-любопитен и той е свързан с профила на хората, които разпространяват по-често фалшиви новини. До този момент има няколко изследвания по темата, които се основават на данни от американската президентска кампания през 2016 г., където се подчертава, че консерваторите в САЩ са разпространявали повече лъжлива информация в сравнение с демократите. Това се потвърждава от това изследване. Тук обаче се появява и друг интересен фактор - възрастта. Хората на възраст над 65 години са били по-склонни да споделят фалшива информация два пъти по-често от по-младите, независимо от нивото на образование, доходи или политически позиции, пишат в изводите си авторите на проучването. За да обяснят явлението учените формулират няколко хипотези: поколението на американците, които са родени преди 1960 г., по-трудно разбира интернет и въобще начина на действие на онлайн медиите, с възрастта и отслабването на паметта тази възрастова група се оказва и по-уязвима за определен тип лъжливи съобщения. За да има обаче ясно обяснение защо възрастните споделят повече фалшиви новини има нужда от нови проучвания, тези факти трябва да бъдат потвърдени и в други ситуации, както и в други държави. Изследването освен това не разглежда въпроса дали фалшивата информация се споделя от възрастните хора искрено, т.е. те я смятат за достоверна, или с ясното съзнание, че е невярна, пише Le Monde. Проучването обаче предоставя нови аргументи на тези специалисти по медийно образование, които смятат, че усилията не трябва да са фокусирани само върху младото поколение, ккато това се случва в САЩ и във Франция, пише френското издание.", "date": "2019.01.13", "title": "По-възрастните разпространяват повече фалшиви новини във фейсбук"}
{"url": "http://clubz.bg/78200-pyrva_ministerska_ostavka_v_gyrciq_zaradi_dogovora_s_makedoniq", "text": "Министърът на отбраната на Гърция Панос Каменос подаде оставка в знак на протест срещу споразумението, което слага край на дългогодишния спор с Македония за нейното име, помрачавайки бъдещето на коалиционното правителство месеци преди общите избори, съобщи БНТ. Каменос, чиято партия \"Независими гърци\" крепи правителството на премиера Алексис Ципрас, отдавна се противопоставя на споразумението за името Северна Македония, подписано от двете правителства миналата година.  България вече граничи с Република Северна Македония На срещата е била обсъдена съдбата на кабинета след одобряването от парламента на Македония на промените в конституцията, предвиждащи промяна на името на страната в Северна Македония.  Каменос посочи, че ще извади от правителството и шестима други министри от неговата партия. Той ще съобщи подробности на пресконференция, която ще даде в скоро време в един от централните атински хотели.  Алексис Ципрас заяви, че е приел оставката на министъра на отбраната. Временно министерството на отбраната ще бъде ръководено от началника на генералния щаб адмирал Евангелос Апостолакис.  Гръцкият премиер ще поиска и вот на доверие от парламента.", "date": "2019.01.13", "title": "Първа министерска оставка в Гърция заради договора с Македония"}
{"url": "http://clubz.bg/78117-na_krak_o_pelargonium_zonale", "text": "Как да не си мечтаеш някой да напише български „Чевенгур“, след като си чел Платонов? Действителността си я имаме, макар и не точно ентусиазирана по болшевишки реалност от „Чевенгур“ , а уж точно обратното на нея, но в крайна сметка все същото безсмислие. Оставаше да се намери човек, който да я види през очи, които навън се смеят, а навътре плачат. Това нямаше как да не е човек струна, който е отеквал на всяка надежда за добро, но е оставал на тази честота само докато осъзнае, че и тази претенция за добро е познатото старо зло, преоблечено в нови думи, коя от коя по-привлекателни, но все така кухи в крайна сметка. Не знам дали сте виждали едни триъгълници, които описват как от три възможности всяка услуга може да бъде само две, никога и трите. В трите върха на триъгълника пише: качествена, бърза, евтина. Съответно услугата може да е качествена и евтина, но тогава няма да е бърза. Ако пък е бърза и качествена, няма да е евтина. Съответно може да е евтина и бърза, но забравете за качеството. Така е и в писането, където авторовият триъгълник обикновено се състои от следните три върха: талантлив, почтен, с характер. Тази комбинация е трудна почти до невъзможност, но Иво Беров е точно това – талантлив, почтен и с характер. Акцентът е на „с характер“, защото това е, което обикновено липсва на повечето творци. Талант небесата ръсят с по-голяма щедрост, отколкото характер. Поне по нашите земи. Определят новата книга на Иво Беров „Без невинни, революция пеларгониум зонале“ като сатира. Готова съм да споря по въпроса. Основният похват на сатирата, както знаем от часовете по литература, е хиперболата. Преувеличението. Странното е, че изглеждащото като хипербола в тази книга изобщо не е преувеличено. То е самата реалност не само защото в голямата си част книгата е почти автобиографична, а и защото всички ние сме виждали описаното в нея. То е като онези добавъчни стъкла, които ти слагат при преглед за предписване на очила, след които казваш, че изведнъж всичко започва да изглежда по-ясно, повече на фокус. А са ти сложили само някакъв ъгъл, който коригира астигматизма. Това прави Иво Беров, като описва реалността, защото явно той няма астигматизъм, а на нас ни изглежда хиберболично, преувеличено, защото не можем да видим нещата от същия ъгъл. Ако има литературен жанр „абсурд“, то това е жанрът на тази книга. „Абсурд“, който описва реалността, така стигаме до жанр „парадокс“. И добре, че жанрът няма никакво значение за насладата, с която четем, защото в случая трудно ще назовем съставките на насладата от четенето на „Без невинни“. Иска ми се да сравня книгата с други, които са излизали в последно време, но изборът не е голям. Абсурдното, парадоксалното време преди 1989-а не роди подобен роман, както казахме. В демократичните години се появиха няколко подобни книги и е забавно логично в какво съотношение се подредиха техните заглавия. През 2008 година Христо Карастоянов написа „Съпротива.нет“. През 2015-а Ваньо Вълчев издаде НОФОФ (национален отечествен фронт за освобождение на Фанагория). Онова, което в началото се виждаше като потребност от съпротива, а по-късно като отечествен фронт за освобождение, сега в заглавието на Иво Беров е революция – градацията е очевидна. Логично е Иво Беров като журналист и симпатизант на демократичните промени да е наясно с революциите и как те изяждат децата си, а после тя самата изяжда внуците – в морално отношение, не в друго. Затова той предлага друг тип революция, ето каква: „Революция Пеларгониум Зонале е изкуство. Тя е творчество. Тя е вдъхновение, себеотдаване и самозабрава. Тя е превъзмогване, извисяване и преодоляване. Сливане с общото чрез въздигане на личното. Тя е избухване на вътрешната същност. Тя е разцвет на възможностите. Битие, преобразено от ларва на пеперуда. Полетял като водно конче гърчав древен червей, който се носи над блатото така, както Духът Божи е летял някога над води и бездни.“ Трябва много да обичаш човека, не непременно хората, но човека, за да напишеш такава книга. Хората са обикновено лоши, човекът е обикновено добър. И ако не е от „грозните“ хора, всеки е подходящ за революционер, а някои дори за апостоли. Докато има хора, ще има Тайни вечери, казва Иво Беров и колкото и да е комична неговата Тайна вечеря в оранжерията, в която работят събрани от кол и въже храненици на някаква програма за преквалификация на бюрото по труда, човек остава с чувството, че каквото и да се случва, където и да се случва, когато и да се случва – винаги ще има един, който е готов да раздаде плът от плътта си и кръв от кръвта си. Знам точно колко ще ви накара да се смеете тази книга – точно толкова, колкото и да плачете. Не търсете в гугъл какво означава пеларгониум зонале. Ще ви кажа: мушкато. Най-обикновено нашенско мушкато. И точно когато ти се струва, че няма никаква светлинка на хоризонта, в книгата се ражда човече, син на главния герой. Човек, на когото бащата завещава революцията, като моли майка му да предаде молбата на бащата. Само че майката е здраво стъпилата на земята жена, която не се отплесва по революционни вихри, а прави само важни неща – като раждане на син. Затова казва на бащата просто да отиде и да полее мушкатото. Не революциите, а раждането на син и поливането на мушкатото въртят земята. ---  ", "date": "2019.01.13", "title": "На крак, о, пеларгониум зонале"}
{"url": "http://clubz.bg/78201-majk_pompeo_otiva_v_riad_i_pak_govori_za_ubijstvoto_na_kashogi", "text": "Дипломат номер едно на САЩ Майк Помпео ще настоява пред саудитския престолонаследник принц Мохамед бин Салман да бъде потърсена сметка на всички отговорни за убийството на журналиста Джамал Хашоги, предаде Франс прес, цитирана от БТА. Помпео заяви това по време на визита в Катар, която е част от обиколката му в Близкия изток.  Саудитска Арабия vs САЩ: Кашоги? Не се месете във вътрешните ни работи След визитата си в Доха той заминава за Рияд. Американският Сенат смята принц Мохамед за \"отговорен\" за това убийство, станало в началото на октомври в саудитското консулство в Истанбул. Правителството на Доналд Тръмп обаче не го обвини директно, отбелязва агенцията. В Доха Помпео каза още, че спорът между Катар и неговите съседи от Персийския залив е продължил прекалено дълго, предаде Ройтерс. Бахрейн, Египет, Саудитска Арабия, Обединените арабски емирства обявиха бойкот на Катар през юни 2017 г. Те твърдят, че Катар финансира екстремистки групировки и е прекалено близък до Иран. Катар отрича обвиненията за финансиране на екстремисти, но Доха споделя големи офшорни полета с природен газ с Техеран, което осигурява на гражданите му най-високия доход на глава от населението в света. US сенатори: Виновен за смъртта на Кашоги е принц Салман Катар възстанови дипломатическите връзки с Техеран след избухването на кризата, което беше удар за Саудитска Арабия, възприемаща Иран като основен регионален съперник, отбелязва Асошиейтед прес. По време на визитата на Помпео Катар и САЩ са се договорили за разширяване на военната авиобаза Ел Уейд в Доха. Това е най-голямата американска база в региона. В нея са разположени 11 000 военнослужещи на САЩ и на страни от антиджихадистката коалиция. Базата е ключова за операцията срещу Ислямска държава. US сенатори: Виновен за смъртта на Кашоги е принц Салман", "date": "2019.01.13", "title": "Майк Помпео отива в Риад. И пак говори за убийството на Кашоги"}
{"url": "http://clubz.bg/78192-zaharieva_nishto_ne_kriem_po_sluchaq_s_libijskiq_korab", "text": "Министерството на външните работи нищо не крие по казуса с либийския кораб, казусът е гражданско-правен и не бива да повлиява на двустранните отношения между България и Либия.  Това обяви вицепремиерката и мъншен министър Екатерина Захариева.  По думите й МВнР не е информирано официално за намерение на Либия да задържа наши плавателни съдове, които навлизат на нейна територия, каквато информация се появи след опита за \"превземането\" му от страна на българския собственик с помощта на институциите.  Конфискуваме частна собственост. Защо да не отвличаме кораби? Екатерина Захариева коментира и излизането на Великобритания от Европейския съюз. \"Брекзит\" влиза в началото на седмицата в дневния ред на британския парламент. Частен съдебен изпълнител обвинен за конфискувания танкер По повод промените, срещу които протестираха българските превозвачи в Брюксел, Захариева смята, че: \"Пакетът „Мобилност” не помага за единението на Европа и нарушава някои принципи, с които толкова много се гордеем\". Частен съдебен изпълнител обвинен за конфискувания танкер", "date": "2019.01.13", "title": "Захариева: Нищо не крием по случая с либийския кораб"}
{"url": "http://clubz.bg/78191-hilqdi_na_protest_sreshtu_vuchich_skandirat_nadigni_se_syrbiq", "text": "Хиляди сърби се събраха в събота вечерта на шествие в центъра на Белград, за да протестират срещу президента Александър Вучич и неговото правителство, предадоха световните агенции. \"Предателство\" и \"Вучич е крадец\" скандираха недоволните. Плакати \"Надигни се, Сърбия\" и \"Започна се\" бяха сред арсенала на протестиращите.  Демонстрациите в Сърбия срещу президента Вучич и управлението му започнаха преди шест седмици след побой над опозиционен политик. Демонстрантите настояват за повече демокрация и край на политическото насилие в страната. Студът и заледените улици не попречиха на протеста, който премина през центъра на Белград.  Този път демонстрации имаше не само в столицата, но и в сръбските градове Нови Сад, Крагуевац, Куршумлия, Крушевац, Ужице и Пожега, съобщава държавната телевизия в сайта си. Местните медии посочват, че Вучич се надява да обедини поддръжниците си по време на посещението на руския президент Владимир Путин идната седмица, а \"Ройтерс\" припомня, че докато Вучич твърди, че членството в Европейския съюз остава крайна цел на Сърбия, той поддържа тесни връзки с Русия. ", "date": "2019.01.13", "title": "Хиляди на протест срещу Вучич, скандират \"Надигни се, Сърбия\""}
{"url": "http://clubz.bg/78188-ruskata_ikonomika_raste_dva_pyti_po_bavno_ot_svetovnata_zashto", "text": "Световната банка понижи прогнозата си за икономическия ръст на Русия за текущата година на 1,5%. Само преди няколко месеца банката прогнозираше ръст от 1,8%. \"Това означава, че руската икономика расте два пъти по-бавно от световната\", казва професорът по икономика от Москва Валерий Викторович Миронов. Според него, причините за това развитие са икономически, но и психологически. Приходите от износа на суров петрол през 2018 година са се увеличили повече от очакваното. Но само една малка част от тях са били реинвестирани. Фирмите и държавата пестят за евентуални лоши икономически времена, каквито очакват мнозина в Русия. Все още не е ясно дали САЩ ще засилят санкциите срещу Русия. И Кремъл насърчава протекционизма. Държавното участие нараства от година на година. А изграждането на силно средно съсловие не напредва. Руснаците имат все по-малко пари в портмонето заради повишаването на ДДС и пенсионната реформа. Затова и харчат по-малко. Ето защо не е чудно, че прогнозите на Световната банка и за следващите години са песимистични. През 2020 и 2021 година стопанският ръст ще се забави още повече. Световната банка прогнозира растеж под 2 процента. Същевременно прогнозите на Кремъл са значително по-оптимистични. Президентът Путин обяви трипроцентен икономически ръст за 2021 година. Съмненията обаче остават. Сред западните инвеститори цари несигурност. Вярно, че германски фирми възнамеряват да инвестират над 626 милиона евро в руската икономика през 2019 година, според резултатите от анкета сред 168 германски фирми. А това е значително повече в сравнение с предходната година. Само че общият брой на германските фирми на руския пазар намалява. Почти всеки две от три германски фирми смятат, че през 2019 година руската икономика ще стагнира. 41 процента от анкетираните германски предприемачи гледат с оптимизъм към бъдещето. Песимистите съставляват 23 процента. И все пак: има и признаци на надежда. Слабата рубла например улеснява износа, твърди Валерий Викторович Миронов. Според него, ако Кремъл успее да реши своите политически проблеми, руската икономика ще расте значително по-силно. Само че по реализацията на договореностите от Минск няма никакъв напредък, преговорите за бъдещето на Курилските острови се протакат, няма и изгледи за подобряване на отношенията със САЩ. А това са все причини, поради които и през следващите години руската икономика ще забавя своя ръст.  ", "date": "2019.01.13", "title": "Руската икономика расте два пъти по-бавно от световната. Защо?"}
{"url": "http://clubz.bg/78189-tereza_mej_bez_moq_plan_za_brekzit_ide_katastrofa", "text": "Британската премиерка Тереза Мей предупреди депутатите, че евентуално отхвърляне на предложения от нея план за напускане на Европейския съюз би имало катастрофални последствия за страната, предаде Ройтерс. Член на британското правителство: Спрете с фантазиите за Брекзит Мей отправи призива си за подкрепа само два дни преди гласуването в парламента, което се очаква да загуби. През декември правителството отмени насрочено гласуване по договореното с Брюксел споразумение, след като стана ясно, че то няма да получи подкрепата на достатъчен брой депутати. Няма признаци премиерката да е много по-близо до спечелването на необходимата й подкрепа. \n\tДепутатите не трябва да разочароват хората, които гласуваха за Брекзита, заяви Мей в статия във в. \"Сънди експрес\". В петък външният министър Джереми Хънт заяви, че ако споразумението бъде отхвърлено, може изобщо да не се стигне до \"Брекзит\". Според в. \"Сънди таймс\" недоволни депутати смятат през идната седмица да се опитат да прекъснат или отложат Брекзита.", "date": "2019.01.13", "title": "Тереза Мей: Без моя план за \"Брекзит\" иде катастрофа"}
{"url": "http://clubz.bg/78193-ludogorec_dogovori_vratarq_plamen_iliev_oshte_za_proletta", "text": "Националният вратар Пламен Илиев ще бъде на разположение на \"Лудогорец\" още за мачовете през пролетта, съобщи официално 7-кратният шампион на България. \"Орлите\" се похвалиха с привличането на Илиев още преди дни, но тогава не беше ясно дали ще могат да разчитат на стража отсега или от лятото. \"Лудогорец\" се е договорил с клуба на българина - румънския \"Астра\" (Гюргево), така днес той ще се присъедини към лагера на отбора в Белек, Турция. \"Лудогорец\" привлича българи - от лятото Бившият №1 на \"Левски\" е второто ново попълнение на \"Лудогорец\" през зимата след румънеца Адриан Попа, който е преотстъпен от английския \"Рединг\". Клубът взе и Серкан Юсеин от \"Ботев\" (Пловдив), но най-вероятно той ще отиде в Разград през лятото, макар че ръководството на лидера в Първа лига опитва и него да уреди отсега. Привличането на Пламен Илиев буди въпроси. \"Лудогорец\" има двама класни вратари, които постоянно се борят за титулярно място - Ренан дос Сантос и Хорхе Броун. От известно време се говори, че единият може да бъде продаден. Владислав Стоянов, който беше национален вратар, наскоро получи ново усложнение на контузията, извадила го от игра от март 2017 г. Той ще претърпи нова операция в Барселона и няма да се завърне в игра по-рано от лятото. Фактът, че \"Лудогорец\" си осигури Пламен Илиев, може да означава сбогуване със Стоянов. С мъжкия отбор на шампионите тренира и 20-годишният младежки национал Даниел Наумов, който пази на дублиращия отбор на клуба, подвизаващ се във Втора лига. Така в настоящия момент \"Лудогорец\" има петима вратари.", "date": "2019.01.13", "title": "\"Лудогорец\" договори вратаря Пламен Илиев още за пролетта"}
{"url": "http://clubz.bg/78190-84_000_jylti_jiletki_sreshtu_makron", "text": "Около 84 000 \"жълти жилетки\" в цяла Франция участваха в протестите срещу икономическите реформи на президента Еманюел Макрон, предаде Франс прес, позовавайки се на данни на вътрешното министерство. Това означава нарастване на обществената мобилизация в сравнение с миналата събота, когато в протестите се включиха 50 000 души, но по-малко от рекордните 282 000 души, участвали в първия ден на протестите. В Париж демонстрантите бяха около 8000. Общо в цялата страна бяха задържани 244 души, от които 201 останаха в ареста. 149 бяха арестувани в Париж за носене на забранено оръжие или принадлежност към група, готвеща се да извърши насилствени прояви, от тях 108 останаха в ареста. По данни на Асошиейтед прес силите за сигурност са използвали сълзотворен газ и водно оръдие край Триумфалната арка, където няколко протестиращи замерваха силите на реда с камъни и други предмети. Бронирани автомобили попречиха на протестиращите да излязат на булевард \"Шан-з-Eлизе\". \n\tПо телевизията бяха показани протестиращи на различни места, включително на площада на Бастилията, които носеха жълти жилетки и плакати с надписи \"Спрете полицейското насилие\" и \"Макрон оставка!\", отбелязва ДПА. \n\tПолицията в Бурж забрани на протестиращите да преминат през центъра на града, но около 500 участници в шествието нарушиха забраната и влязоха в сблъсъци със силите на реда, отбелязва ТАСС. Журналистка на телевизия Бе Еф Ем съобщи, че екипът е бил замерван с камъни. \"Жълтите жилетки\" са недоволни от начина, по който Бе Еф Ем отразява протестите. \n\tВътрешният министър Кристоф Кастанер приветства работата на полицията, която е позволила да бъдат избегнати сериозни сблъсъци. Той порица остро насилието срещу журналисти, заявявайки в Туитър, че то е посегателство както срещу свободата на медиите, така и срещу свободата на информацията, отбелязва БТА.", "date": "2019.01.13", "title": "84 000 \"жълти жилетки\" срещу Макрон"}
{"url": "http://clubz.bg/78150-elektronnoto_upravlenie_v_bylgariq_e_seriq_ot_provali", "text": "Първите няколко дни на 2019 г., освен големите студове и завръщането по работните места, донесе и поредния шумен провал на нова електронна услуга, този път  тази за издаване на електронни винетни стикери, която трябваше да замести досегашните физически. Този път обаче няма да обсъждаме самия (частичен този път) провал на системата, който споделя чертите на много други преди това, а вместо това ще се спрем на по-дълбоките системни фактори, които до голяма степен движат тази серия от провали и много вероятно в бъдеще да продължат да причиняват проблеми. Тъй като подреждането им по важност е трудна задача, най-вече заради взаимовръзките и различната им значимост в отделните случаи, изброяването на факторите не следва определена последователност.    Въпреки че на теория съществува стратегия за развитието на електронното управление и пътна карта към нея, която  би следвало да ръководи въвеждането на отделните електронни услуги на администрацията и връзките между тях през втората половина на десетилетието, на практика събитията в тази сфера през последните няколко години нямат почти нищо общо с нея. Повечето от заложените принципи не се спазват, а в областите, където има прогрес, той е изолиран от останалите. Връзки между отделните електронни услуги също липсват. Работещото електронно управление обаче предполага наличието на единна, взаимообвързана екосистема и лесен обмен на информация между отделните услуги и бази данни, което в България отсъства. Резултатът, вместо плътна мрежа от услуги, са по-скоро отделно работещи „островчета“, между които има доста малка връзка. В случая с електронните винетки – няма причина, поради която наличието на платена пътна такса да не е просто характеристика на регистрирано возило в електронен регистър на моторните превозни средства, вместо отделна, самостоятелна система. . Сред големите проблеми е честото неразбиране от страна на администрацията, която следва да се грижи за поддръжката на електронните услуги. Тук не иде реч за чисто техническата поддръжка, извършвана от фирмите-изпълнители на отделните проекти, а по-скоро за липсата на разбиране как работят електронните услуги, защо са необходими и как да бъдат ползвани правилно. Липсата на капацитет от една страна води до неправилната употреба на електронни услуги от страна на администрацията, от друга – до неадекватен контрол върху изпълнението и поддръжката на техническата им страна от фирмите-изпълнители (това беше, например, един от важните фактори за кризата с Търговския регистър). Отвъд това, често у самата администрация се наблюдава известна инерция и противопоставяне спрямо въвеждането на електронни услуги, тъй като това налага промени в начина, по който работи от десетилетия.  Наглед нито една от парламентарно представените партии не се противопоставя на развитието на електронните услуги на администрацията. На практика обаче, няколко поредни управления изглеждат по-скоро безразлични към този процес, при това тогава, когато не полагат активни усилия, за да го възпрат (като в случая с няколкократното, понастоящем безсрочно отлагане на въвеждането на електронното гласуване от разстояние, например). Тъй като въвеждането на нови услуги и подобряването на старите обаче често се нуждае от политическа подкрепа, най-малкото заради промени в законодателството, липсата на такава се оказва непреодолима пречка.  Всеки път, когато възникнат неизбежните проблеми с някоя от електронните услуги, наблюдаваме една от две възможни реакции. Ако проблемът е малък и не получи значителен обществен отзвук, то обикновено се замита под килима, с надеждата никой да не обърне внимание. Ако е значителен и съответно доведе до голямо отразяване, реакцията най-често са уволнения на ръководството на администрацията, под чието ръководство е провалилата се услуга, и закърпване на проблема до някакво работещо състояние. Нито един от натрупалите се проблеми обаче не доведе до промяна в начина на мислене и отношението към електронните услуги, която именно е необходима, както и към повече мерки за предотвратяването на кризи в бъдеще.  Понастоящем това вероятно е най-значимият от изброените тук фактори. Той е достатъчно значим, за да го отделим от проблемите на административния капацитет. С други думи, необходимо е преди пристъпването към създаване на електронна услуга, администрацията, която ще я ползва, да е напълно наясно с това, което очаква да получи от изпълнителите – цели, функционалност, интеграция с други системи, поддръжка, дори технически спецификации. Тъй като повечето администрации обаче не са в състояние да изразят ясно потребностите си по всички особености на необходимите електронни системи, то често се случват необмислени, непълни и дори невъзможни поръчки, които от своя страна водят до също толкова необмислени, непълни или невъзможни в предложения си вариант електронни услуги. Възможен е и друг вариант, за който някои хора от кухнята също говорят (виж, например, тук) – служители на фирмите, участващи в конкурсите (или дори на предопределената фирма да спечели конкурса) участват в писането на заданието с администрацията. В този случай конкуренция и избор на най-добра техническа и финансова оферта реално няма, от което, очаквано, страда както разходът за услугата, така и качеството ѝ  Този аспект на изграждането на електронни услуги е пряко следствие както на относително слабия контрол от страна на администрацията, така и на формулирането на обществените поръчки. От значение, разбира се, са и самите фирми-изпълнители – напълно е възможно в част от случаите те просто да не разполагат с необходимия капацитет, за да изпълнят правилно, до край и в срок поетите задължения към администрацията. Причините за това могат да са много и различни – от липса на добри разработчици и ръководство, през хаотична и немарлива работа до липса на алтернативен изпълнител, но крайният резултат тук са недомислени и недоизпипани електронни услуги, както и недостатъчното им изпитване и поддръжка след началото на реалната им употреба.  Проблем, който не може да не бъде споменат, но пък и надали се нуждае от много обяснения. Там, където поръчките се печелят от фирми с политически връзки, а целта е „да се разпределят едни пари“, вместо да се изградят качествени и работещи услуги, губещите са както крайните потребители, така и администрациите, които трябва да я ползват  Често както хардуерът, така и софтуерът, ползван от администрацията, е морално остарял; същото важи и за изградените отдавна електронни системи и услуги. Предвид бързото развитие на технологиите, включително в областта на електронните административни услуги и е-управлението, то остарялата техника, регистри и услуги се превръщат в пречка пред разработването и интеграцията на нови.  Въпреки че проблемите с ключови услуги, които сме свикнали да ползваме, често водят до бурни реакции, като цяло общественият интерес към развитието на електронните услуги не е особено значителен. Възможно е при наличие на по-голям интерес от страна на обществеността – включително с обсъждания, предложения, мнения, оценки – да се достигне и до по-голям фокус върху качеството на услугите. Въпреки че този текст по-скоро представя негативната страна на развитието на електронното управление в България, това далеч не значи, че няма и добри примери (услугите на Националната агенция по приходите идват наум), или че тези пречки са непреодолими.", "date": "2019.01.13", "title": "Електронното управление в България е серия от провали"}
{"url": "http://clubz.bg/78198-dps_oshte_ne_kazva_kak_shte_glasuva_za_f_16", "text": "ДПС ще реши във вторник дали ще подкрепи решението на правителството да започне преговори със САЩ за купуване на изтребители F-16 или не. Това обяви депутатът от движението Хамид Хамид пред БНР. Партията е единствената сред парламентарните сили, която не е заявила официална позиция до момента. Ясно е, че ГЕРБ и партньорите им във властта ще подкрепят искането на правителството. А от БСП обявиха, че ще са \"против\" - заради начина, по който бе реализирана процедурата по изпълнение на инвестиционния разход. Социалистите са и против промени във финансовите параметри на сделката - в гласувания вече инвестиционен проект е заложен таван на цената за 8 самолета от 1,8 млрд. лв. Офертата на САЩ обаче е доста по-скъпа, въпреки че от Белия дом неотдавна дойде съобщение, че в хода да преговорите цената може да се предоговори. \"Воля\" пък е против купуването на нови самолети по принцип са против  За евроизборите Хамид обясни, че те ще са   По думите му това рефлектира и върху националната ни политика и политическото развитие на страната. Хамид припомни и позицията на ДПС, че трябва да се върви към промяна в управлението на страната, но не и към предсрочни избори, а към нова конфигурация в настоящия парламент:", "date": "2019.01.13", "title": "ДПС още не казва как ще гласува за F-16"}
{"url": "http://clubz.bg/78194-nova_proverka_koj_razora_dyunite_na_smokinq", "text": "Регионалната инспекция по опазване на околната среда и водите (РИОСВ) в Бургас ще извърши повторна проверка на увредените дюни на къмпинг \"Смокиня\" край Созопол, съобщиха оттам.  Проверката ще бъде утре, понеделник. Ще бъдат определени точните координати от засегнатия имот, а за процедурата е поканен концесионерът или наемателят на плажа \"Смокиня-Север\". В съобщението от РИОСВ не става ясно кой е въпросният концесионер или наемател. Твърди се обаче, че той  Дюните на къмпинг \"Смокиня\" са разорани (обновена) Паричната санкция по закон е между 1000 и 10 000 лв. за подобен род нарушения. Първата проверка на разкопаните дюни бе извършена на 12 януари след постъпил сигнал. Тогава от РИОСВ казаха, че нарушеният терен представлява дюнни местообитания, попадащи в Защитената територия \"Природна забележителност пясъчни дюни местност \"Каваци\".  Извършителят още не е установен. Увреденият имот е изключителна държавна собственост. Дюните са част от морския плаж \"Смокини-север\". Ивицата е отдадена на концесия или под наем от Министерство на туризма. ", "date": "2019.01.13", "title": "Нова проверка кой разора дюните на \"Смокиня\""}
{"url": "http://clubz.bg/78199-sluchaqt_vojvodinovo_ili_kak_bitov_konflikt_se_etnizira_s_lekota", "text": "Така социалният антрополог Харалан Александров обобщи историята с Войводиново, където имаше протести заради това, че бивш командос бе набит от двата младежи от ромски произход. Младежите са в ареста.  Истерията около Войводиново минава границите на допустимото , обясни още Александров.  Социалният антрополог смята, че сме били опасно близо до задълбочаване на конфликта. Той е категоричен, че трябва да си дадем сметка за това какво става, да извлечем поуките си, както и да сме по-предпазливи в говоренето и мисленето си: Баки Хюсеинов – зам.-председател на Комисията за защита от дискриминация и бивш заместник социален министър, се съгласи с Александров. Военни протестират: “Не на циганизацията на държавата” По думите му има напредък по отношение на интеграцията на ромите, но това не е достатъчно. \" , подчерта още Баки Хюсеинов и изказа мнение, че кметовете трябва да са ангажирани повече. Според него тази политика трябва да се води с участието на ромите.  До момента в Комисията за защита от дискриминация са получели 4-5 жалби по отношение на изказвания на Каракачанов за ромите, стана ясно още от разговора в ефира на БНР. Според Харалан Александров пък навлизането в изборната 2019  година може да блокира и да върне назад добрите процеси, които се случват. Кметът на селото Димитър Тасев излезе с апел към хората да преустановят протеста, докато текат сроковете за събаряне на постройките. Целта е да се съкрати огромният разход за охрана на протестите, както и на ромската махала в селото.  Кметът съобщи, че се обмисля освободеният терен да бъде озеленен и превърнат в парк. Ромите от махалата са настанени при роднини и приятели, а багажът и вещите им се пазят в кметството, като до момента никой от ромите не ги е потърсил.  Очаква се през настоящата седмица да бъде изписан и пострадалият военен, чието състояние вече се подобрява.  Военни протестират: “Не на циганизацията на държавата”", "date": "2019.01.13", "title": "Случаят Войводиново или как битов конфликт се етнизира с лекота"}
