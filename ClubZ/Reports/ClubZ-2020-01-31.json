{"url": "https://clubz.bg/93712-vasil_bojkov_e_bil_zadyrjan_v_obedinenite_arabski_emirstva", "text": "Васил Божков е задържан в Обединените арабски емирства. Това съобщи главният прокурор Иван Гешев, уточнявайки, че информацията не е потвърдена. Но залавянето е \"в резултат на добрата работа на българската прокуратура, в резултат на добрата работа на Министерство на вътрешните работи, в резултат на добрата работа на Министерство на външните работи и не на последно място - на добрата работа на българските служби за сигурност\".  Очаквайте подробности", "date": "2020.01.31", "title": "Васил Божков е бил задържан в Обединените арабски емирства"}
{"url": "https://clubz.bg/93688-trymp_plashta_10_mln_za_60_sekundi_reklama_v_mach_za_superkupata", "text": "Американският президент Доналд Тръмп, чийто процес за импийчмънт в Сената се приближава към края си, ще похарчи $10 млн. в неделя за два 30-секундни рекламни клипа. Те ще бъдат излъчени по един път по време на мач за Суперкупата на Националната футболна лига между отборите на \"Канзас сити чийфс\" (Kanzas City Chiefs) и \"Сан Франсиско фортинайнърс\" (San Francisco 49s) . Редуват се данни за нарастването на заплатите и исторически ниската безработица (3,5%). Клипът завършва със саундбайт на Тръмп от предизборен митинг:  Другият клип на Тръмп все още се пази в тайна. Милиардерът Майкъл Блумбърг, който се бори за кандидатурата на демократите за президент,  ще плати $11 млн. за еднократно излъчване на негов 60-секунден клип по време на същия мач. Той ще бъде за работата му за налагане на контрол върху огнестрелните оръжия в САЩ. Блумбърг е бивш кмет на Ню Йорк и основател на едноименната медия. ", "date": "2020.01.31", "title": "Тръмп плаща $10 млн. за 60 секунди реклама в мач за Суперкупата"}
{"url": "https://clubz.bg/93576-dobromir_jivkov_socialnoto_naprejenie_veche_e_faktor_za_ocelqvaneto_na_kabineta", "text": "  . Няма да започна оптимистично, но напоследък съм поразен от хората, които виждам по улиците. Много от тях ми изглеждат изпаднали не толкова в материална, колкото в духовна нищета. Угрижени хора, с уморени лица, без живец, без надежда. Хора, затворени в собствените си ежедневни проблеми и сякаш напълно изключили се от това, което се случва в света около тях. Вероятно преувеличавам, но смятам, че отчуждението почти напълно е завладяло обществото ни. Преди 20 години разговарях с един шотландец, който години наред прекарваше по няколко месеца в България. Питах го, какво толкова намира у нас, че да се задържа толкова и той каза, че е пътувал на много места, но на само на малко от тях е виждал толкова озарени лица и че именно това го привлича тук. Описваше, че в други страни вижда това, което се опасявам, че понастоящем е присъща част на нашата действителност. Това е дълъг процес, през който преминахме през последните 10 години. Процес на концентрация на власт, в който институциите отстъпваха пред силния лидер. В тежки моменти, много лидери са спасявали държави и дори цивилизации. Питам се, дали нашето общество изпитваше необходимостта да заменим, донякъде балансираната властова конструкция в държавата, с толкова силно лидерство. От друга страна, всяко лидерство извървява естествения си жизнен път и идва момент, в който промяната става неизбежна. Виждаме, че дори немислимото се случва пред очите ни – години наред очаквахме да стане видим първият знак за настъпваща трансформацията на властовия модел в Русия. Той дойде и ни показва стремеж за поне частично възстановяване именно на този нарушен баланс на разпределение на властовия ресурс между институциите и силното лидерство. Принципът на приемствеността е този, който отрезвява и оздравява обществото в подобни ситуации. Протестиращи чупят врата на министерство, полицията ги напръска с лютив спрей (ВИДЕО) Управляващата коалиция и премиерът са поставени под сериозно напрежение и определено са в ниска точка, изправени пред поредна политическа и социална криза. Ситуацията през последните десетина дни се усложнява и вече можем да отчетем като фактор за устойчивостта на кабинета не само персоналната роля на г-н Борисов и политическата тежест на ДПС, но и потенциалните проявления на натрупаното социално напрежение.  Ситуацията, в която се намираме се характеризира с крехко равновесие, базирано на калкулираните потенциални ползи и рискове при предсрочни избори. Ако изключим евентуален натиск от улицата, няма особен политически и икономически интерес от оставка на правителството. Да не забравяме, че към момента на хоризонта няма политическа сила, която да излезе едноличен победител в битката за властта с ГЕРБ. Резултатите от последния вот на недоверие са поредното косвено потвърждение. Лично за мен, самоналагащият се паралел е с безвремието в края на мандата на премиера Любен Беров. Тогава беше очевидно, че формулата на управление е загубила обществена подкрепа. Имаше няколко вота на недоверие в Народното събрание, блокирани реформи в редица области. Голямата разлика между тогавашното и сегашното управление е във финансово-икономическото развитие. В края на 94-та, страната ни беше със сериозно влошаващи се показатели, включително сериозен спад в производство, увеличаваща се безработица и т.н. Ако си позволим да спекулираме за някакъв по-дълбок политически смисъл в това, което виждаме, хипотезите са няколко. Можем да започнем с една от най-разпространените, че това е целенасочено отклоняване на обществения фокус от кризата с водата и повишаващото се обществено напрежение. Бих изключил това да е просто отговор от страна на главния прокурор на опита на президента да инициира дискусия за конституционни промени. Румен Радев: Атаката срещу мен придобива уродливи размери Независимо дали виждаме, или не, политическа игра в настоящето развитие на ситуацията, вероятният позитивен резултат за управлението би бил по-лесното постигане на известна стабилизация в краткосрочен план. Неизбежено, обаче, ще станем свидетели на още по-силна политическа поляризация в обществото ни, която ще повиши градуса на социалното напрежение. Обществената тъкан е силно наранена. Това отчуждение, за което споменах в началото и тоталният срив на доверието в институциите поставят въпроса какъв тип лидерство е необходим на страната ни. Не мен ми се струва, че трябва да бъде възстановен не само властовият баланс между политическия елит, гражданите и институциите, но и да се даде стратегическа перспектива на страната ни. Мисля, че ни е нужен изцяло нов разказ за бъдещето ни. Гешев: Край на контактите с Президенството, за да няма влияние Успешната работа на изследователските агенции се основава на неписаното правило за почтеност. Почтеност от страна на професионалната гилдия – да работи, придържайки се към най-високите стандарти. Почтеност от страна на гражданите, които би било добре да приемат, че доброволното и добронамерено участие в проучвания дава важна информация за цялото общество. И не на последно място, почтеност от страна на политическата класа, която трябва да надрасне партизанщината и да не злоупотребява с предизборните проучвания с пропагандна цел. За съжаление, трябва да призная, че в тези три аспекта започват да се натрупват проблеми, които рушат и без това много деликатната конфигурация на средата.  Последните проучванията преди парламентарните избори във Великобритания показаха, че индустрията се справя добре с прогнозите в добре структурирана среда, в която всяка от трите заинтересовани страни се държи отговорно. Затова и смятам, че пътят е дълъг и не е задължително да минава през нови законови изменения. Румен Радев: Атаката срещу мен придобива уродливи размери Гешев: Край на контактите с Президенството, за да няма влияние", "date": "2020.01.31", "title": "Добромир Живков: Социалното напрежение вече е фактор за оцеляването на кабинета"}
{"url": "https://clubz.bg/93689-shte_mojem_da_triem_wordpad_i_paint", "text": "Както смартфоните днес, така и компютрите страдаха някога от болката да не можеш да изтриеш определени приложения. И то не системните, важни програми, а твърде елементарни редактори за текст или за снимки. И Paint си отива (ВИДЕО) Като например WordPad и Paint - две програми, които никой не ползва сериозно, при наличието на десетки техни еквиваленти, които се намират и свалят в мрежата - безплатно или не. Те вече могат лесно да се премахнат. Първата върви с операционната система на Microsoft от 1995 г., а втората е там от самото начало през 1985 г.  Досега и двете програми бяха сложни за изтриване, и то не винаги беше пълно. Но това имаше значение, когато бяха голям процент от наличната памет - както при смартфоните преди няколко години.  Засега и двете програми остават заложени по подразбиране във всяка инсталация на Windows, много хора още ги ползват.  Функцията вече е налична в тестовата версия 19041, която може да е и кандидат за финална версия, която се очаква през април и май.", "date": "2020.01.31", "title": "Ще можем да трием WordPad и Paint"}
{"url": "https://clubz.bg/93709-novo_porajenie_za_cska_sofiq_v_majorka", "text": "ЦСКА-София записа трета загуба от четирите си проверки в Майорка, като отново не успя да отбележи гол - 0:3 срещу чешкия гранд \"Виктория\" (Пилзен). Коварик се разписа в 37-ата и 47-ата минута, а в 67-ата Алвир оформи крайния резултат. Треньорът Милош Крушчич заложи на експериментален състав, предимно с резерви и младоци. Причината за това е, че в събота ЦСКА-София играе нова контрола - срещу \"Яблонец\". ЦСКА-София привлече играч от втория отбор на \"Ювентус\" \"Червените\" бяха надиграни от \"Виктория\". След почивката на терена влезе привлеченият наскоро юноша на \"Ювентус\" Стефано Белтраме. Халфът участва в две опасни атаки ЦСКА-София в края на срещата - единствените за целия мач. Мачът с \"Яблонец\" ще е последен в Испания. Последната част от подготовката на тима ще е в България.", "date": "2020.01.31", "title": "Ново поражение за ЦСКА-София в Майорка"}
{"url": "https://clubz.bg/93697-rokadi_na_pozitano_20_pita_se_shte_se_kandidatira_li_kiril_dobrev_za_lider", "text": "Рокади на \"Позитано\" 20 в разгара на кандидат-лидерската кампания в партията. Днес стана ясно, че от екипа на Корнелия Нинова си отива медийният й съветник Бояна Бозаджиева. Тя бе и на ръководна позиция като зам.-директор и в БСТВ - тв каналът на БСП. Вестта бе съобщена официално от централата на партията, а и самата Бозаджиева написа в социалните мрежи за промяната, като благодари на всички за съвместната работа досега.  Клуб Z научи, че освен медийната съветничка, която досега бе неотлъчно до лидерката на социалистите Нинова, \"Позитано\" 20 се разделя и с Калинка Николова. Тя бе начело на организационния отдел на левицата. За тази смяна от \"Позитано\" 20 съобщение нямаше, но бе потвърдена от двама независими източници.  Това се случва в разгара на вътрешнопартийната кампания за избор на лидер на БСП по новите правила, прокарани в устава от Нинова. А именно пряк вот от всички членове на левицата. Изборът е на 26 април, а право на вот се очаква да имат около 80 000 души с партийна книжка. Предстои и 50-ият юбилеен конгрес на партията.  Социалисти: В БСП има зависими хора или страх. Вижте им гласуванията Днес - на 31 януари, според хронограмата за провеждане на изборите, основните партийни огранизации по места трябваше да са напраливи своите номинации за лидер на БСП. Обобщена информация все още няма. Според правилата за регистрация на претенденти за поста на Нинова - до 10 февруари тези организации трябва да представят имената на местните организации, а те след заседание да определят кои имена за издигнат. И да съобщят това в София. Неофициално обаче се знае, че освен Нинова, която е сигурен кандидат за нов лидерски мандат по предложените от самата нея правила, сериозно количестно номинации в първия етап има и организационният секретар на БСП и бивш депутат Кирил Добрев. Той е и един от хората, които напуснаха Народното събрание, за да се занимават с партийна работа като част от екипа на Нинова, след като се въведе несъвместимост между заемането на избираем пост в институциите и в ръководните органи на партията.  Станишев: Честността на избора на лидер в БСП носи риск за репутацията ѝ Според социалисти обаче е твърде вероятно, ако не почти сигурно, Добрев да се яви като конкурент на Нинова за поста. Официална или неофициална заявка от самия него до момента няма, а ако се появи - то се очаква след да е \"селекцията\" на номинации от местните партийни конференции, твърдят източниците ни от Националния съвет на партията. В смяната на кадри на \"Позитано\" 20 партийци също виждат връзка с евентуална кандидатура на Добрев. Добрев е човекът, който в БСП се занимава с местните структури. От кръга около Нинова \"подозирали\" такъв вариант и заради обиколките му по места в последно време. Обратната теза - това е нормално - все пак именно контактът със структурите е основната партийна работа на организационния секретар. Номинации за лидерския пост има и за депутата Красимир Янков, който вероятно пак ще участва в надпреварата за поста на Нинова. Други имена от списъците са и тези на депутатите Валери Жаблянов и на Антон Кутев - и двамата първоначално бяха част от партийното ръководство при настоящата лидерка, но вече не са. Номинации има и за депутата Георги Свиленски, и за други социалисти от Националния съвет.  Окончателно кои са кандидатите за председател на БСП трябва да е ясно през март. До 18 март номинираните трябва да подадат специална декларация, че са съгласни да участват в избора. В противен случай не биват регистрирани, гласят приетите правила.  БСП гласува за първи път пряко за лидер на Томина неделя - 26 април Станишев: Честността на избора на лидер в БСП носи риск за репутацията ѝ БСП гласува за първи път пряко за лидер на Томина неделя - 26 април", "date": "2020.01.31", "title": "Рокади на \"Позитано\" 20 - пита се ще се кандидатира ли Кирил Добрев за лидер"}
{"url": "https://clubz.bg/93711-hvanaha_nqkolkostotin_kilograma_kokain_na_zelenchukova_borsa_v_sofiq", "text": "Голяма пратка наркотици е заловена на зеленчуковата борсата в \"Слатина\", съобщава Нова тв, като не назовава източник. Това е станало при международна операция.   Става въпрос за няколко стотин килограма кокаин, импрегниран в кашони.  Към мястото пътува главният прокурор Иван Гешев.", "date": "2020.01.31", "title": "Хванаха няколкостотин килограма кокаин на зеленчукова борса в София"}
{"url": "https://clubz.bg/93707-govoritelkata_na_geshev_medii_cenzurirat_prokuraturata", "text": "Това заяви днес говорителката на главния прокурор Сийка Милева. От думите й не се разбра нито какво точно има предвид, нито кои са тези медии, нито в какво се изразява въпросната цензура. Стана ясно само, че думите й имат касателство по случая с Васил Божков, по който държавното обвинение ударно работи, а началникът на Милева Иван Гешев всеки ден дава изявления и пресконференции. Двамата държат и речи за ролята на прокуратурата и грижата й за обикновения човек, за пенсиите и коледните добавки на пенсионерите. Гешев: 7 обвинения срещу Божков, има заповед за ареста му (ВИДЕО) Иначе днес Милева отрече антиките от колекциите на намиращия се някъде в чужбина бизнесмен да са изнасяни в чували, както твърдят служителите на фондацията, отговаряща за колекциите. Служители на Божков: Изземват световно културно наследство в чували И изведе извода: Тя отказа да коментира има ли подадени сигнали срещу Божков и за изнасилвания. Тази сутрин авторът на сигнала срещу собственика на \"Нове холдинг\" за спестени милиони от такси от хазарт Цветомир Найденов обяви Божков сериен изнасилвач и заяви, че е сезирал обвинението за това. Служители на Божков: Изземват световно културно наследство в чували", "date": "2020.01.31", "title": "Говорителката на Гешев: Медии цензурират прокуратурата"}
{"url": "https://clubz.bg/93705-bylgariq_i_gyrciq_obshta_turisticheska_destinaciq_celqt_se_v_sasht", "text": "България и Гърция започват работа по съвместно представяне като обща туристическа дестинация на далечни пазари. Първата цел е САЩ. Това стана известно на съвместна пресконференция на министрите на туризма на двете страни Николина Ангелкова и Харис Теохарис, които днес подписаха Програма за съвместни действия в областта на туризма, съобщава БТА. За пазар САЩ нямаме ограничение по отношение на визите, тъй като има директни полети от Атина и от Солун, първата дестинация ще бъде Гърция, след което ще обсъдим колко дни ще е престоят в България, обясни министър Ангелкова. Ангелкова отчита \"едва 0,02%\" спад на туристите спрямо \"рекордната 2018 г.\" Тя съобщи още, че в понеделник ще бъдат уточнени експертите от двете министерства, които ще участват в работната група, която се създава по споразумението, за да се обсъдят всички детайли на съвместния продукт. Тя уточни, че следваща стъпка е свързана с интеграцията на туристическия сектор, който ще осъществява този продукт. Министърът изтъкна, че след другите обсъждани пазари са Китай, Япония и Южна Корея. Националният борд по туризъм поиска спешни мерки след фалита на \"Томас Кук\" Тя напомни, че за миналата година, въпреки големите трудности, страната са посетили над 9,3 млн. чуждестранни туристи, което, по думите й, е опровергало негативизма. Гърция традиционно е в Топ 3 на важните за България пазари, а за миналата година е била на второ място по брой посещения на чуждестранни туристи, като над 1,130 млн. гърци са посели България за целогодишен туризъм. Само за последните четири години 12 на сто е отчетеният ръст на гръцките туристи, които посещават България, допълни министър Ангелкова. Българите, които посещават Гърция, са над 1,4 млн. По думите на министъра това показва изключително сходни цифри във взаимните посещение на двете страни и дава основание за фокусиране върху усилията за предлагане на България и Гърция като съвместна туристическа дестинация за далечни пазари. Туризъм в ремонт: властта пак пипа закона - за трети път през 2019 г. Министърът на туризма на Гърция Харис Теохарис изтъкна, че туризмът е универсалният посланик на приятелството и допълни, че с подписването на споразумението ще се задълбочи стратегическото сътрудничество между двете държави. Той отбеляза, че всяка година Гърция посреща много български туристи, а България приема много гръцки туристи, особено в ски курортите, като по брой туристи страната ни е в Топ 3 за Гърция. Гръцкият министър изрази надеждата, че двете страни ще положат съвместни усилия, за да може преминаването през граничните пунктове да стане по-добро, каквото е искането на бизнеса. В отговор на въпрос за Наредба Н-18 министър Ангелкова напомни, че ролята на ведомството е на медиатор между компетентните институции и допълни, че има решение за нейното отлагане с шест месеца, за да се търсят варианти, с които да се отчетат спецификите на сектора на хотелиерите и ресторантьорите. Националният борд по туризъм поиска спешни мерки след фалита на \"Томас Кук\" Туризъм в ремонт: властта пак пипа закона - за трети път през 2019 г.", "date": "2020.01.31", "title": "България и Гърция - обща туристическа дестинация. Целят се в САЩ"}
{"url": "https://clubz.bg/93708-eyrbys_se_otkupva_ot_delo_za_korupciq_s_globa_ot_%E2%82%AC36_mlrd", "text": "Европейският самолетостроител \"Еърбъс\" се съгласи да плати глоба от $3,6 млрд. ($4 млрд.) , за да бъдат спрени разследвания за корупция срещу него в три държави, предадоха днес Ройтерс и Франс прес. Групата ще плати въз основа на споразумение €2,1 млрд. във Франция, €984 млн. във Великобритания и €526 млн. в САЩ. Антикорупционните експерти смятат сделката за най-голямата, сключвана някога по дело за корупция, отбелязва Ройтерс. Агенцията припомня, че споразумението слага край на четиригодишна криза, довела до промени в ръководните органи на групата. Повдигането на обвинения би означавало компанията да бъде изолирана от обществени поръчки в САЩ и в Европейския съюз. Британските и френските власти разследваха \"Еърбъс\" по подозрения в корупция при продажбите на реактивни самолети повече от 10 години. Американските следствени органи разследваха фирмата по обвинения за нарушетие на контрола върху износа, припомни Ройтерс. Централно място в делото заемаше съществуваща от десетилетия система на продажби на агенти по продажбите, представляващи трети страни в сделките,  която се е управлявала от вече разформирована централа. Във върха на развитието си тя е имала персонал от 250 души в различни части на света няколкостотин милиона евро плащания в годината, са казали пред Ройтерс източници, запознати с проблема.", "date": "2020.01.31", "title": "\"Еърбъс\" се откупва от дело за корупция с глоба от €3,6 млрд."}
{"url": "https://clubz.bg/93686-prokuroryt_ne_e_politik_tabloid_selski_kmet_ili_vodoprovodchik", "text": "С неподправената си гаменска първичност, г-н Гешев показа на всички какъв е проблемът с безконтролната, произволна прокуратура. Проблем, който съществува от 30, или всъщност - от 75 години, но е принципно разбираем само за хора, запознати с принципите на конституционната демокрация. А сега е видим за всички. Дори за бившите комунисти, на които дължим сбърканата си конституционна уредба... Републиката функционира и е полезна за гражданите си само тогава, когато различните институции си вършат работата и взаимодействат. Държавата се разпада, когато взаимно си пречат и вършат това, което не им е работа. А Конституцията казва кое чия работа е. Гешев: Имах покана и от... как се казваше - Златев мисля, че беше (ВИДЕО) Прокуратурата не казва например кой е \"олигарх\" и кой не е. От Аристотел насам, \"олигарх\" е политическа, а не правна квалификация. Божков вероятно е \"олигарх\", Доган - със сигурност. Но задачата на прокурора не е да раздава политически квалификации или да си ги спестява. А да установи и докаже в съда престъпление, довело до появата на олигарси в демократична държава. Защото олигархът е продукт на властници, на овластени политици, които са го допуснали и създали. А ето тези отношения, нашата прокуратура НЕ разследва. Прокуратурата не казва дали \"преходът е криминален\" и дали богатите са безнаказани, а бедните - нещастни. Това са типични политически въпроси и определения. Накратко - прокурорът не е и не може да бъде политик. Прокурорът не е и не може да бъде и таблоидна медия, и разследващ журналист. Неговата задача не е да пуска сензационни клипчета в YouTube, нито да събира лайкове. Нито да публикува СРС-та. Прокурорът не може да атакува нито президента, нито съда. Сезираха Спецпрокуратурата за ОПГ с участник Гешев Прокурорът също така не е селски кмет, семеен терапевт, квартален полицай или водопроводчик, който \"решава проблемите на обикновените хора\". Когато в една конституционна демокрация важни институции не си вършат работата, но се намесват и пречат на работата на другите, това създава системно напрежение и институционални кризи. Тогава се стига до пълна нефункционалност на държавата - институционален разпад, какъвто наблюдаваме в момента за водата, за хазарта, за боклука, за политиките в енергетиката и околната среда, в сигурността... И може би най-лошото – тогава самата прокуратура престава да върши своята работа. А нейната работа е много важна, изключително съществена, за да работи държавата. И хиляди честни прокурори и служители в прокуратурата искат да си вършат работата – да събират доказателства, да повдигат обвинения и успешно да ги защитават пред независимия съд. Не да бъдат кафяви журналисти, рекетьори, политици ... Радан Кънев: Прокуратурата не може да използва СРС като кафява медия Прочее, г-н Гешев може би не е лош човек. Не го познавам. Не харесвам стила му на изказ, юридическия му речник и поведението му. Но това са дребни проблеми. Големият проблем е, че той се намира в конституционни рамки, които го карат да се самозабравя и да се държи като популистки политически лидер от типа на Уго Чавес, а не като прокурор в конституционна европейска република. И това самозабравяне вреди и на политиката, и на прокуратурата, и на съда, и на медиите. Затова е важно прокуратурата да бъде вкарана в републикански конституционни рамки на контрол – за благото на нейните собствени представители и на тяхната важна общественополезна дейност. Сезираха Спецпрокуратурата за ОПГ с участник Гешев Радан Кънев: Прокуратурата не може да използва СРС като кафява медия", "date": "2020.01.31", "title": "Прокурорът не е политик, таблоид, селски кмет или водопроводчик"}
{"url": "https://clubz.bg/93703-pyrvi_final_za_dominik_tijm_v_melbyrn", "text": "Доминик Тийм за първи път в кариерата си ще играе на финала на Откритото първенство на Австралия по тенис. Във втория полуфинал австриецът спечели срещу Александър Зверев след обрат - 3:6, 6:4, 7:6(3), 7:6(4). В неделя от 10:30 ч наше време Тийм ще спори на финала с шампиона Новак Джокович. Сърбинът не е губил досега в сблъсък за титлата в Мелбърн - балансът му е седем от седем. Тийм има два загубени финала на \"Ролан Гарос\" - от Рафа Надал в последните две издания. Джокович се справи с Федерер и е на финал Балансът в мачовете между двамата е 6:4 за Ноле, но Тийм е спечелил четири от последните пет срещи, включително на полуфинал в Париж през миналата година на \"червено\". След разменени сетове третият и четвъртият бяха равностойни. Стигна се тайбрекове, в които Тийм продължи отличната си серия в тази фаза от сетовете по време на \"Аустрелиън оупън\". Зверев за първи път достигна до полуфинал в турнира от Шлема и показа голямо израстване в първата за годината надпревара от \"Гранд слам\". Женският финал в събота (отново от 10:30) противопоставя Гарбине Мугуруса и София Кенин.", "date": "2020.01.31", "title": "Първи финал за Доминик Тийм в Мелбърн"}
{"url": "https://clubz.bg/93710-shturecyt_kiril_marichkov_s_orden_stara_planina", "text": "Президентът Румен Радев удостои с държавни отличия дейци на културата, науката и медицината. На церемония в Гербовата зала на „Дондуков“ 2 с орден „Стара планина“ първа степен беше удостоен музикантът Кирил Маричков за изключително големите му заслуги в областта на културата и изкуството. С орден „Св. св. Кирил и Методий“ огърлие бяха удостоени проф. д-р Венко Александров, художникът Симеон Спиридонов и проф. Христо Баларев. Проф. Венко Александров е награден за особено значимите си заслуги за развитието на медицинската наука и образованието, художникът Симеон Спиридонов – за особено значимите си заслуги в областта на културата и изкуството, а проф. Христо Баларев получи награда за особено значими заслуги в областта на общата и неорганична химия. Държавният глава отбеляза, че в своята хилядолетна история България е възкръсвала и просперирала благодарение на силата на българския дух, съзидаван и предаван през поколенията от българския творец в стих, в песен и в картина. Днешното поколение български творци са стъпили здраво на силната българска традиция и с изключителната си дейност продължават да бъдат спойващия елемент на българската нация и стожер на нейните морални ценности, подчерта Румен Радев. Кирил Маричков благодари от името на наградените за оказаните голяма чест и признание. Щастлив съм, че усилията, работата и желанията за откритие се поощряват и награждават, отбеляза творецът. Желанието да предам на публиката музиката, която е в мен, ме е водело през всички тези години, както и това да направиш живота на хората по-щастлив, по-усмихнат и по-добър, каза Маричков и допълни, че това важи в еднаква степен за полето на изкуството, науката, медицината.", "date": "2020.01.31", "title": "\"Щурецът\" Кирил Маричков с орден \"Стара планина\""}
{"url": "https://clubz.bg/93702-pribirame_tri_bylgakri_ot_uhan_s_nemski_i_frenski_polet", "text": "България ще евакуира трима от четиримата си граждани, които се намират в китайския град Ухан, огнище на епидемията от новия коронавирус, съобщи днес външно министерство. Връщат се три българки, а българин, който живее там, е подписал отказ да се върне у нас. Една от жените е записана за немски полет от Ухан, самолетът за който днес по обяд е излетял от Берлин.  Другите две жени за записани за френски самолет, чието разписание още не се знае. Един френски полет от Ухан вече се приземи във военна база в Южна Франция днес с 200 пътници на борда.  САЩ предупредиха гражданите си да не пътуват до Китай Външно министерство обещава да информира за пътя на трите българки към дома \"поетапно\".  По-рано тази седмица Франция обяви, че ще евакуира своите граждани от Ухан. Министърката на солидарността и здравеопазването Аниес Бюзен каза, че у дома те ще бъдат подложени на медицински прегледи и на 14-дневна карантина. За българките също ще има карантина, но още не е ясно дали тук или в Германия и Франция, каза източник от външното ни министерство. Китайските медицински власти съобщиха, че вирусът се предава от човек на човек и че носителите му могат да го предават, докато болестта е в инкубационен период и липсват симптоми. До днес Китай обяви 213 смъртни случая и над 9 600 потвърдено заразени с него. Вирусът е проникнал вече във всички провинции. Населени места с общо над 50 милиона жители са поставени под карантина. По света са установени общо 129 заразени, но в чужбина няма нито един смъртен случай.", "date": "2020.01.31", "title": "Прибираме три бългакри от Ухан с немски и френски полет"}
{"url": "https://clubz.bg/93692-i_lora_krumova_napusna_nova_tv", "text": "Популярната водеща Лора Крумова напусна Нова телевизия.  Това съобщава  , като новината бе потвърдена за Клуб Z от екипа на медията. Пред \"Свободна Европа\" Крумова е коментирала: По думите й решението е отдавна обмисляно и напускането е по нейна инициатива, телевизията първоначално искала тя да остане. Пред Клуб Z журналистката поясни, че има предвид масовите прекратявания на договори на продуценти, водещи и репортери от медията. Подчерта, че \"там остават много качествени колеги и приятели\".  На практика Крумова няма да се върне в телевизията, като в момента е по майчинство. Ще продължава своята кариера като журналист, но в момента няма план къде. Последно водеше предаването \"Събуди се\", което се излъчва през уикенда. Новината идва само два дни, след като стана ясно, че медията се разделя с режисьора, карикатурист и монтажист Валдес Радев. И в случая раздялата била по взамно съгласие. Инициативата обаче не дошла от него. Радев е бил на трудов договор, но е прекратил взаимоотноешнията си веднага, без предизвестие. И Валдес Радев уволнен от Нова ТВ Той не е първият човек, който напуска Нова тв, след като нейни собственици станаха братя Домусчиеви.  Оставки вече подадоха (по различни причини) или им бяха \"подадени\" множество продуценти, водещи и репортери -  Уволнен от спортния сайт \"Гонг\" бе Николай Александров, което доведе до напускането на целия екип създал предаването и сайта. Прекратен бе и договорът на изпълнителния директор на \"Нет инфо\" Христо Христов.", "date": "2020.01.31", "title": "И Лора Крумова напусна Нова тв"}
{"url": "https://clubz.bg/93704-putin_naznachi_bivsh_ministyr_na_pravosydieto_v_konstitucionniq_syd", "text": "Руският президент Владимир Путин продължава рокадите по високите етажи на властта. Днес той назначи бившия министър на правосъдието Александър Коновалов за пълномощен представител на държавния глава в Конституционния съд на Русия, предаде ТАСС. Заемащия досега този пост Михаил Кротов е освободен от длъжност. Работна група, назначена от Путин, работи върпу правния текст на изменения в руската конституция, които той предложи по-рано тази година. Те предвиждат да бъде увеличена властта на парламента и на министър-пресдетателя за сметка на президентската и да бъде създаден нов орган - Държавен съвет, чиито функции са още неясни.  Новият руски кабинет - въплъщение на Путиновата мечта Сегашният шестгодишен мандат на Путин изтича през 2024 г. В началото му,  през 2018 г., той каза, че няма да се кандидатира на следващите президентски избори. ТАСС отбелязва, че Путин също е променил състава на комисия при президента на федерацията, която разглежда предварително кандидатурите на съдии във федералните съдилища, включвайки в него Коновалов и изключвайки Кротов. Както и Путин, Коновалов  (49 г.) от Санкт Петербург, има юридическо и богословско образование и кариерата му е преминала в прокуратурата, а министър на правосъдието е бил от 2008 до януари 2020 г. Той загуби поста си при оставката на правителството на предишния руски премиер Дмитрий Медведев.", "date": "2020.01.31", "title": "Путин назначи бивш министър на правосъдието в Конституционния съд"}
{"url": "https://clubz.bg/93696-neno_dimov_e_obvinqem_i_za_koncesiqta_na_yulen_v_bansko", "text": "Специализираната прокуратура е образувала досъдебно производство за извършени действия по служба на бившия министър на околната среда и водите, свързани с концесията на ски зона „Банско“, чийто концесионер е търговското дружество \"Юлен\" АД. Това беше съобщено от институцията днес. Оттам не дават повече подробности.  Това е второ обвинение за Димов - в момента той се намира в ареста по обвинение в безстопанственост и съпричастност към създаването на водната криза в Перник.  Според информацията от прокуратурата - разследването е възложено на следователи от Следствения отдел при Специализирана прокуратура. Повече подробности засега не се съобщават. Новината обаче не е изненада. Още при ареста на Димов заради водната криза в Перник, от обвинението намекнаха, че ще се работи и по линия на концесията. Ако Нено Димов не беше давал вода на фирми, Перник нямаше да е на режим Преди повече от година - тогавашият главен прокурор Сотир Цацаров, заплаши от телевизионния ефир, че ще търси отговорност от правителството, ако в спешен порядък не бъдат предприети мерки за изменение на договора за концесията на ски зоната в Банско. И последва решение на кабинета в тази посока. Правителството закъсня, защото още през юли 2018-а прокуратурата излезе с искане към Министерски съвет да изчисти проблемите по договора и заграбената от концесионера площ. Чак през декември 2018 г. кабинетът възложи на екоминистъра Нено Димов да проведе преговори с \"Юлен\" АД за изменение и допълнение на концесионния договор, но така, че да се съобрази с препоръките на прокуратурата. Договорът с \"Юлен\" не е актуализиран от 2001 г., когато е подписан със сегашния концесионер, чийто мажоритарен дял до скрито се държеше от кипърската офшорка Маренго Трейдинг. Но условията на тогавашния закон за подземните богатства бяха съвсем различни от сегашните. А и през декември 2018 г. изненадващо стана известно, че ски легендата Марк Жирадели е придобил \"Юлен\" още през 2016 г.  Цацаров пише до Борисов: Променете договора с \"Юлен\" (ПЪЛЕН ТЕКСТ) От години природозащитниците алармират, че концесионерът, зад когото се смята че стои собственикът на ПИБ и председател на федерацията по ски Цеко Минев, се разпростира на площ от 165 ха при определени му по договор 95,5 ха. Срещу това плаща концесионна такса от средно 270 000 лева на година (тя се определя на база приходи, а не на база площ, б.р.). Проверка на прокуратурата по сигнал на „Зелените“ потвърди тези заключения и поиска от кабинета да ревизира договора с \"Юлен\", което и досега не се е случило. През 2017 година, предколедно, Нено Димов и бившият вече вицепремиер, сега депутат – Валери Симеонов, се опитаха да прокарат на тъмно, без предварително обществено обсъждане, изменение в договора за концесията на ски зоната. Внесоха анекс, който Министерският съвет трябваше да одобри. Това се случва малко преди парламентът да гласува новият закон за концесиите, за който тогава се гарантираше, че ще привнесе повече прозрачност при раздаването на държавните земи за стопанисване. Законът вече е в сила. Под натиска на Цацаров: кабинетът започва преговори за Банско с \"Юлен\" Вечерта преди разглеждането на тази точка обаче проектоанексът изтече в медийното пространство, като с него на „Юлен“ се даваха повече земи срещу 30% скок на таксата. И екозащитниците веднага реагираха: „увеличават площта, в която може да се сече и застроява Национален парк „Пирин“ десетократно – от 99,5 ха на близо 1000 ха“. На следващия ден, раздразнен от медийните публикации, премиерът Бойко Борисов нареди точката да бъде отложена. И такава си е до днес. Междувременно се случиха две други неща, които спомогнаха за протакането. Едното е, че в началото на 2018 година прокуратурата започна проверката си за ски зоната, а другото е, че паралелно с проекта за анекс, Димов и Симеонов бяха предложили и частично изменение в Плана за управление на парк „Пирин“, с което се даваше възможност за строителство и за извършване на водохващания на 48% от територията на целия парк. Това се случи в последния работен ден на правителството преди Нова година и доведе до вълна от протести. Решението бе мотивирано със строителството на т.нар. втора кабинка. Проект за таква все още не е видял бял свят. Според решението на МС 48 на сто от територията на парк \"Пирин\" се отварят за застрояване, тъй като такива дейности се разрешават в Зоната за сгради и съоръжения (0,6% от парка), Зоната за туризъм (2,2% от парка) и в Зоната за опазване на горските екосистеми и отдих (45,2% от парка). Бойко Борисов: Всички знаем кой е собственикът на \"Юлен\", Цеко Минев За това изменение от екоминистерството твърдяха, че няма нужда от извършване на екологични оценки. Така казусът бе отнесен от екозащитниците в съда. Тричленен състав на Върховния административен съд (ВАС) отсъди, че министерството трябва да назначи екооценки и също като еколозите изрази „съмнение“, че ако в парка се правят водохващания, то ще е за целите на питейните нужди, а не за захранването на ски пистите с изкуствен сняг. Законът разрешава водохващания да се правят само за питейни нужди, но е факт, че за сегашните писти има изградени съоръжения за сняг. ВАС попита също така какво налага да се прави частично изменение в плана за управление на парка, след като в момента се разработва нов план. Въпросът с плана и този с концесията са свързани, защото правителството реши докато ВАС не се произнесе окончателно за плана за управление, да не се изменя и договорът за концесия с „Юлен“. Докато течаха делата прокуратурата излезе с резултат по собствената си проверка. И с две препоръки към правителството: Две години след като прие решение за изменение в плана за управление на Национален парк \"Пирин\", довело до серия от екологични протести и съдебни дела, правителството прие ново решение - с което отмени даването на мандат Нено Димов да започне преговори за изграждането на втори кабинков лифт в Банско.  Това се наложи, след петчленен състав на ВАС задължи кабинета да отмени решението си за изменение в плана за управление на парка. Според съда там се допуска единствено ремонт, но не и изграждане на нови съоръжения, на базата на Закона за защитените територии. Освен това не са спазени и изискванията на евродирективата за екологичните оценки Междувременно Димов все пак излезе с идея за нов договор с \"Юлен\". Според първоначалния вариант рогнозната концесионна такса за следващите три години трябваше да е 350 000 лева. За сравнение, при сегашните условия \"Юлен\" е плащала малко над 274 000 лв. през 2014 г., 261 000 през 2015 г., а за 2016 година - 270 000 лв. Или държавата щеше получава около средно 80 000 лева повече на година от стопанисването на най-големия ни ски курорт. В новото споразумение бяха предвидени и глоби за концесионера при неизпълнение и на други клаузи, извън плащането на таксата, каквито досега нямаше. Цацаров пише до Борисов: Променете договора с \"Юлен\" (ПЪЛЕН ТЕКСТ) Под натиска на Цацаров: кабинетът започва преговори за Банско с \"Юлен\" Бойко Борисов: Всички знаем кой е собственикът на \"Юлен\", Цеко Минев", "date": "2020.01.31", "title": "Нено Димов е обвиняем и за концесията на \"Юлен\" в Банско"}
{"url": "https://clubz.bg/93695-globiha_dyrjavni_bolnici_s_30_mln_lv_za_nereglamentirana_dejnost", "text": "Заради нерегламентирани дейности здравното министерство е глобило държавни болници с близо 30 милиона лева. Това беше съобщено здравния министър Кирил Ананиев, който участва в днешния парламентарен контрол. От думите на Ананиев стана известно, че в периода 2017 г. до септември 2019 са проверени 25 лечебни заведения в 14 области, като с установени нарушения в 7 болници. Подаден е и сигнал до Върховната касационна прокуратура (ВКП). Разходите по нарушенияата - малко над 29,4 млн. лв., трябва да бъдат възстановени.  Според депутата от БСП Милко Недялков в законодателството ни няма мерки за възстановяване на тези средства. Но от здравното министерство уверяват, че са затегнали мерките за контрол и разходване на средства за здравеопазване. Не сме спрели, каза Ананиев.  Днес Ананиев се похвали още, че в четвъртък е завършил успешно първият електронен търг – този за онкологични и онкохематологични лекарства. Той е бил проведен чрез Електронната система за закупуване на лекарствени продукти за нуждите на лечебните заведения в България. Здравният министър посочи, че по първоначална спецификация, прогнозната  стойност на онкологичните и онкохематологични лекарства за нуждите на болниците за две години, е била около 1,280 млрд. лв. След това на ниво лечебно заведение ще бъдат постигани по-ниски цени на база проведени обществени поръчки.", "date": "2020.01.31", "title": "Глобиха държавни болници с 30 млн. лв. за нерегламентирана дейност"}
{"url": "https://clubz.bg/93700-borisov_kym_zelenski_200_000_bylgari_v_ukrajna_sa_most_na_priqtelstvo_ni", "text": "Много важен и градивен елемент на двустранните ни отношения е над 200-хилядната българска общност в Украйна, която винаги сме разглеждали като мост на приятелство и сътрудничество между нашите страни, сподели министър-председателят Борисов по време на телефонен разговор с украинския президент Володимир Зеленски, предава правителствената пресслужба. Министър-председателят акцентира, че страната ни бе сред първите държави, ратифицирали Споразумението за асоцииране между Европейския съюз и Украйна, и подкрепили въвеждането на безвизов режим за украинските граждани за пътуване в ЕС. Валери Симеонов гласен за \"Човек на годината\" за българите в Украйна Разговорът се състоя в присъствието на заместник-председателя на Народното събрание Валери Симеонов. Българският министър-председател посочи, че за доказаната връзка между двете страни съществена роля оказват културната, духовната и езиковата близост, както и споделяните ценности. В хода на телефонния разговор премиерът Бойко Борисов отбеляза, че България е последователна в категоричната си подкрепа както за суверенитета, независимостта и териториалната цялост на Украйна, така и за нейните европейските и евроатлантическите аспирации. Борисов и Чавушоглу: за \"Турски поток\" и споразумението за миграцията Борисов и Валери Симеонов изтъкнаха пред президента Зеленски, че изключително важно е Болградският район, населен предимно с украински граждани от български произход, да запази административно-функционалната си цялост в настоящите му граници като самостоятелен окръг. Министър-председателят добави също, че от голямо значение за децата от Болградския район е изучаването на български език. Фокус бе поставен и върху подобряването на инфраструктурата в региона, което пряко влияе върху икономическото му развитие. Борисов и президентът Володимир Зеленски се разбраха да работят още по-активно по всички тези въпроси от взаимен интерес. В най-скоро време българска делегация на високо ниво ще посети Украйна, за да бъдат обсъдени поставените теми. А от своя страна президентът Зеленски отправи покана към премиера Борисов да му гостува в Украйна. Борисов и Чавушоглу: за \"Турски поток\" и споразумението за миграцията", "date": "2020.01.31", "title": "Борисов към Зеленски: 200 000 българи в Украйна са мост на приятелство ни"}
{"url": "https://clubz.bg/93687-pompeo_sasht_vse_oshte_podkrepqt_ukrajna", "text": "Американската подкрепа за Украйна остава непоколебима, заяви днес при посещение в Киев държавният секретар на САЩ Майк Помпео, цитиран от Франс прес и БТА. Помпео отива в Украйна, но ... Киев и Вашингтон ще намерят време за организиране на визита в Белия дом, допълни Помпео. Той подчерта, че за евентуално посещение на Зеленски не е поставено условие Украйна да започне разследване срещу сина на бившия американски вицепрезидент Джо Байдън, предаде Ройтерс. Държавният секретар на САЩ направи изявлението си на фона на процеса по импийчмънт срещу президента Доналд Тръмп, който бе провокиран от негов телефонен разговор със Зеленски. Украйна е   за САЩ, даде да се разбере Помпео. Тръмп незаконно е задържал помощта за Украйна, казва US надзорен орган Украинският президент Володимир Зеленски отрече процесът по импийчмънт срещу американския му колега да е влошил отношенията между двете страни. Зеленски изрази готовност да посети САЩ за среща с Тръмп, но само в случай че двете страни са постигнали предварително конкретни договорки, предаде ТАСС. Ние сме  , заяви Зеленски на Помпео. Украинският президент изрази надежда, че американски компании ще участват в разработването на петролните и газовите находища на украинския черноморски шелф. Тръмп незаконно е задържал помощта за Украйна, казва US надзорен орган", "date": "2020.01.31", "title": "Помпео: САЩ все още подкрепят Украйна"}
{"url": "https://clubz.bg/93684-ek_otpuska_10_mln_evro_za_izsledvaniq_na_koronavirusa", "text": "Еврокомисията ще отпусне 10 милиона евро от програмата за изследвания и иновации „Хоризонт 2020“ в подкрепа на изследване на новия коронавирус, съобщиха от централата на ЕК. От Комисията обявиха спешно   на заинтересовани от проекти, които трябва да помогнат за разбирането на тръгналата от Китай епидемия. Те трябва и да помогнат за по-ефективни клинични грижи за заразени пациенти, както и да подобрят степента на подготовка и реакция на заразата. В готовност да подпомогнат изследователите в работата им за разработването на нови лечения и ваксини ще бъдат европейските центрове със суперкомпютри, допълни тя. Тези центрове са 8 на брой и единият от тях се намира в София. СЗО обяви глобална здравна заплаха заради коронавируса от Китай ЕК работи в тясно сътрудничество и със Световната здравна организация (СЗО) и други международни организации. Повече информация за изследванията може да бъде открита  , а за предприетите от Комисията досега действия в тази насока –  .", "date": "2020.01.31", "title": "ЕК отпуска 10 млн. евро за изследвания на коронавируса"}
{"url": "https://clubz.bg/93690-okolo_50_levskari_se_sybraha_pred_parlamenta_snimki", "text": "50-ина фенове на \"Левски\" се събраха пред парламента на нещо като протест заради събитията, свързани със собственика на клуба Васил Божков. \"16 месеца психологическа помощ в ареста. Мисля, че не е много здравословно\" Не се стигна до масово стълпотворение на \"сини\" на жълтите павета, но не се и очакваше да има такова. Идеята се роди във фен страници на левскарите в социалните мрежи, но и там си остана. Националният клуб на привържениците (НКП), Тръст \"Синя България\" и останалите по-големи фракции не призоваха членовете и сподвижниците си за протест. Те оценяват усилията на Божков да стабилизира клуба, благодарни са, но и не са готови на шествия, тъй като за тях най-важен е \"Левски\", а не корпоративни интереси. Това обобщава позицията им. На практика запазиха неутралитет. Фенове, дошли пред Народното събрание, също заявиха пред журналисти, че първата им мисъл е \"Левски\", а не Божков, но изразиха недоволство от начина, по който \"се отнема\" бизнеса му. Запитаха защо не се направи същото с Кирил Домусчиев и Гриша Ганчев - босовете на основните им конкуренти. Държавата била майка за едни и машеха за други, според тях. Те са на мнение, че \"атаката\" срещу Васил Божков е атака срещу \"Левски\" с цел клубът най-сетне да бъде ликвидиран, каквито опити се правели от десет години насам. Един от запалянковците заяви, че проявата им не е протест, а просто \"събиране на раздумка\" пред сградата на законодателния огран. Нямаше скандирания, нито пък проява на каквато и да било агресия.", "date": "2020.01.31", "title": "Около 50 левскари се събраха пред парламента (СНИМКИ)"}
{"url": "https://clubz.bg/93694-i_v_rusiq_otkriha_dvama_zarazeni_ot_noviq_koronavirus", "text": "В Русия бяха регистрирани първите два случая на заразени от новия коронавирус, предаде \"Интерфакс\", като цитира вицепремиерката Татяна Голикова, която оглавява оперативния щаб по контрол на болестта. Жертвите на коронавируса в Китай станаха 213. Първи случаи и в Италия Голикова обяви, че и двамата са граждани на Китай. Единият от разболелите се е намирал в Тюменската област, а другият - в Забайкалския край. Така Русия става 23-ата страна, в която са открити заразени от новия коронавирус. По-рано през деня двама заразени бяха открити и в Обединеното кралство.", "date": "2020.01.31", "title": "И в Русия откриха двама заразени от новия коронавирус"}
{"url": "https://clubz.bg/93693-pernichani_sa_i_na_studeno_avariq_sprq_parnoto", "text": "Перник, остана без парно заради авария в основно съоръжение в ТЕЦ \"Република\". Работи се по отстраняването ѝ,   от местната топлофикация. Очаква се нормалният режим на работа да бъде възстановен в края на деня.  Аварии оставиха без вода голяма част от Перник и Асеновград От дружеството се извиняват на абонатите за причинените неудобства. Това се случва на фона на обявената от ноември водна криза, заради която перничани нямат и нормално подаване на вода. По-рано днес бе съобщено, че перничани ще могат да следят какво се гори в пещите на ТЕЦ \"Република\". Топлофикацията предостави на община Перник достъп до камерите си. Системата за видеонаблюдение и контрол осигурява проследяване в реално време на вида на подаваното гориво от всички точки към котелния цех, както и на общото място за съхранение на горивото, съобщава БНР. Бившият шеф на ВиК-Перник е арестуван. За безстопанственост По настояване на кмета Станислав Владимиров на партера в сградата на общината е поставен монитор, така че да може да бъде осъществяван и граждански контрол. Бившият шеф на ВиК-Перник е арестуван. За безстопанственост", "date": "2020.01.31", "title": "Перничани са и на студено. Авария спря парното"}
{"url": "https://clubz.bg/93685-dyrjavata_propusnala_da_registrira_2700_antiki_na_vasil_bojkov", "text": "Около 2700 предмета от античната колекция на Васил Божков все още не са регистрирани от държавата. Това стана ясно от разговора на „Площад Славейков“ с д-р Ружа Попова, служител на Фондация „Тракия“, която управлява и стопанисва сбирката. На 29 януари МВР започна акция по „претърсване и изземване“ на културните и историческите ценности, притежавани от бизнесмена Васил Божков, обявен за лидер на престъпна група. Според държавното обвинение, групата от 2014 г. се е занимавала „с множество тежки умишлени престъпления“ – изнудване, данъчни и длъжностни престъпления, както и подкупи. Вчера, 30 януари, бяха иззети предмети на изкуството от вилата на Божков на Витоша. Подобна акция е имало в апартамента му на бул. „Васил Левски“. Оглед е направен и на античната колекция на бизнесмена на столичната ул. „Московска“. Нищо не е взето, защото при опит на служителите на МВР да приберат артефакти в чували и кашони, специалистите от фондацията са се възпротивили и ръководителят на акцията е спрял процедурата. През нощта предметите са били оставени в сградата на отговорно пазене от служителите на фондацията и представители на МВР. В 10 ч. тази сутрин започва изземването на предметите от музея. По думите на д-р Ружа Попова, вчера акцията е била стопирана благодарение на следователя Иван Иванов от Специализираната прокуратура, под чието ръководство се провежда операцията. Като следовател от Софийска градска прокуратура, Иванов работеше заедно с Иван Гешев по делото срещу ръководни служители в КТБ. Служители на Божков: Изземват световно културно наследство в чували От Фондация „Тракия“ твърдят, че МВР не са представили за изземването ревизионен акт. Според д-р Ружа Попова, за основание на акцията е представено постановление на прокуратурата. В екипа по изземването са били специалистите д-р Петя Ганчовска от Инспектората по опазването на културното наследство в Министерството на културата, археологът Мартин Христов от Националния исторически музей и представител на Музея за история на София. Д-р Попова сподели пред „Площад Славейков“ учудването си, че екипът, ръководен от следовател Иванов, заявява на място, че колекцията няма регистрация. Историчката разказа, че колекцията е регистрирана на три пъти – първо през 2006-а, след това през 2008-а, и най-голямата част от предметите през 2010-а. Законът за културното наследство, гласуван през 2009 г., задължи частните колекционери да регистрират притежаваните от тях антики и така ги амнистира. Преди приемането на този закон частните сбирки съществуваха според Наредбата за отчитане и опазване на движимите паметници на културата, в сила от времето на социалистическа България. За първите две регистрации колекцията на Васил Божков е получила от държавата обратно картоните за всеки заявен предмет. Но не и за третата регистрация, когато са представили документи за около 2700 предмета, казва Ружа Попова. От подаването на документите през април 2010 г. вече 10 години не е получен отговор, посочва тя. Така, практически, около 2700 безценни предмета от колекцията на бизнесмена не са регистрирани. Д-р Ружа Попова е уредник на колекцията, управлявана от Фондация „Тракия“. Управител на фондацията е Васил Божков, председател е Кирил Христосков. Сред експертите във фондацията са били акад. Светлин Русев и до днес проф. Иван Маразов, автор на научни трудове за някои от предметите. Иззеха и културни ценности на Божков, той официално е лидер на банда Много от предметите в Колекция „Васил Божков“ имат статут „национално богатство“, казва д-р Попова. Само от първите две регистрации с такъв статут са между 50 и 60 предмета. На въпрос на „Площад Славейков“ за липсващите детайли около произхода на някои предмети в колекцията, д-р Попова посочи, че много от прочутите артефакти в най-известните музеи в света също са с неясен произход. Но категорично отрече съмненията около начините на придобиване на предметите в сбирката – по думите ѝ, всички те са закупени на търгове. Според държавното обвинение компании на Васил Божков не са платили такси за над половин милиард лева от 2014-а до 2020 г. На въпрос дали стойността на колекцията е в рамките на тази сума, д-р Попова заяви, че стойността на предметите надвишава многократно тази цифра. И даде за пример само застрахователната оценка на 120 предмета от колекцията, пътували през 2009 г. до Москва за изложбата „Спасените съкровища от Древна Тракия“ – 200 млн. евро. В момента сбирката надвишава 4 хил. артефакта. Д-р Попова категорично отрече да са изнасяни предмети от сградата на ул. „Московска“ около излизането на Васил Божков от страната. Историчката от Фондация „Тракия“ сподели своето и на колегите си притеснение, че след изземването на предметите те ще бъдат съхранявани в депата на Националния исторически музей. Специалистите се опасяват, че НИМ не разполага с подходящи условия за съхранение на артефактите на Васил Божков – мазетата на музея не са изолирани от влага, а като цяло сградата има проблеми с парното отопление. Иззеха и културни ценности на Божков, той официално е лидер на банда", "date": "2020.01.31", "title": "Държавата пропуснала да регистрира 2700 антики на Васил Божков?"}
{"url": "https://clubz.bg/93681-demokratite_nqma_da_mogat_da_prizovat_klyuchov_svidetel_sreshtu_trymp", "text": "Демократите най-вероятно няма да могат да призоват нови свидетели на процеса срещу президента Доналд Тръмп в Сената, съобщават днес световните медии. За целта те се нуждаеха от гласовете на четирима колебаещи се републикански сенатори. Републиканците имат мнозинство от 53 места в 100-членната горна камара на Конгреса. Един от четиримата, Ламар Алекзандър, обаче заяви днес, че няма да подкрепи призоваването на нови свидетели. Това означава, че процесът се движи към бързо оправдаване на Тръмп чрез гласуване по линията между партиите в Сената. В писмено изявление Алекзандър (79 г.) каза, че Тръмп е действал неправилно, но провинението му не предполага отстраняване от длъжност (импийчмънт). Той добави, че въпросът не е дали Тръмп е направил нещо, а дали то е осъдително и че този въпрос трябва да решат американските гласоподаватели на изборите през ноември. Това беше и тезата, към икоято защитата на президента превключи вчера, след като демократите оказаха силен натиск Сенатът да призове като свидетел неговия бивш съветник по националната сигурност Джон Болтън. Другите трима колебаещи се републиканци в Сената - Сюзън Колинс, Лайза Мъркоуски и Мит Ромни - казаха, че са готови да подкрепят призоваването на още свидетели. Болтън е готов да свидетелства, но се намира под издадена от Тръмп забрана хора, които са служили или служат в неговата администрация, да сътрудничат на разследването. \"Ню Йорк таймс\" съобщи за мемоари на Болтън, които трябва да излязат в книга на 17 март, където той пише, че Тръмп изрично е наредил военна помощ за Украйна да бъде спряна, докато Киев не започне криминално разследване срещу неговия вероятен съперник в изборите, демократа Джо Байдън и сина му Хънтър. Хънтър Байдън е бил част от управителния съвет на украинска енергийна компания, обект на подозрения в корупция.  Завчера Болтън получи писмо от Белия дом, че в мемоарите му има части, които са класифицирана информация и че в този си вид те не могат да бъдат публикувани.  Той обаче може да сподели подлежащото на заличаване съдържание в свидетелство пред сенаторите, ако те се съгласят да го призоват.", "date": "2020.01.31", "title": "Демократите няма да могат да призоват ключов свидетел срещу Тръмп"}
{"url": "https://clubz.bg/93677-britanskite_deputati_napusnaha_ep_pod_zvucite_na_gajdi_video_snimki", "text": "73-мата британски евродепутати днес напуснаха окончателно Европейския парламент в Брюксел. Тази вечер в полунощ централноевропейско време (1 часа българско време на 1 февруари) Обединеното кралство ще прекрати членството си в ЕС. Край! Брекзит вече е необратим На церемонията дори свиреха гайди. Довиждане, Британия Британските депутати направиха обиколка на центравния площад „Люксембург“.   На гара \"Люксембург\" депутатите се качиха на влак до Южната гара в Брюксел. Там те се прехвърлиха на „Юростар“, който ги откара в Лондон през тунела под Ламанша. След Брекзит Европарламентът ще се състои от 705 депутати вместо досегашните 751. Тръгнаха си 73-ма британци, но на тяхно място ще дойдат 27 представители от други страни. Сред тях обаче не е България. Довиждане, Британия", "date": "2020.01.31", "title": "Британските депутати напуснаха ЕП под звуците на гайди (ВИДЕО, СНИМКИ)"}
{"url": "https://clubz.bg/93682-fon_der_lajen_dobri_otnosheniq_s_london_ne_sa_kato_chlenstvoto", "text": "Тя говори малко, след като британските депутати напуснаха окончателно Европарламента. Тази нощ Обединеното кралство ще прекрати членството си в ЕС. Британските депутати напуснаха ЕП под звуците на гайди (ВИДЕО, СНИМКИ) Според нея това са климатичните промени, Зеленият пакт, дигиталната революция, управлението на миграцията по един човешки и нормален начин и т.н. Довиждане, Британия Урсула фон дер Лайен увери, че ЕС ще отвори нова страница в отношенията си с Великобритания и ще ѝ предложи възможно най-доброто партньорство. Председателят на Европейския съвет Шарл Мишел изтъкна, че колкото повече Великобритания се отдалечава от единния европейски пазар, толкова по-малък достъп ще има до него.  Пресконференцията се състоя в Парламентариума – посетителския център на Европарламента. И тук не мина без технически гаф. Председателят на Европейския парламент Давид Сасоли говори първи, и то на родния си италиански език. А преводът на английски, френски и немски заработи чак по средата на изявлението му. Довиждане, Британия", "date": "2020.01.31", "title": "Фон дер Лайен: Добри отношения с Лондон не са като членството"}
{"url": "https://clubz.bg/93678-petima_zaginaha_sled_eksploziq_v_ruski_zavod", "text": "Петима души загинаха и трима бяха ранени след взрив в завод в руския град Мценск, съобщи пресслужбата на министерство на извънредните ситуации на Русия, цитирано от ТАСС. Деветима ранени при нови взривове във военен склад в Русия По данни на агенцията един от починалите е турски гражданин. Тримата ранени също са от Турция. Първоначално бе съобщено, че четирима души са загинали, трима са ранени и още един е бил затрупан от развалините на сградата. По-късно спасители извадили трупа на жена. Образувано е досъдебно производство по Глава Трета, член 143 от Наказателния кодекс (\"Нарушение на изискванията за защита на труда\").   По данни на ТАСС тримата ранени работници са от Турция и в момента са настанени в болница. Четвърти турски гражданин е починал от раните си.", "date": "2020.01.31", "title": "Петима загинаха след експлозия в руски завод"}
{"url": "https://clubz.bg/93675-strelba_v_chastna_bolnica_v_plovdiv", "text": "Мъж е стрелял в частна болница в Пловдив. Сигналът е получен в 11:37 ч. На спешния телефон 112 е получена информация, че мъж с пистолет е произвел изстрели в частната болница \"Тримонциум\". По-късно стана ясно, че е бил въоръжен с газов пистолет. Насочил се към рецепцията, където работела бившата му съпруга и произвел изстрели във въздуха, викайки на очевидците да се махнат. След това нападнал бившата си съпруга с нож и я ранил в крака. Тя не е сериозно пострадала. На място пристигна и комисар Виктор Празов, началник на Отдел \"Охранителна полиция\" към Областната дирекция на МВР-Пловдив. Стрелецът е задържан.", "date": "2020.01.31", "title": "Стрелба в частна болница в Пловдив"}
{"url": "https://clubz.bg/93679-bosyt_na_efbet_otnovo_iska_da_e_sponsor_na_levski", "text": "Босът на \"Ефбет\" Цветомир Найденов заяви, че е готов да се върне като основен спонсор на \"Левски\" при оттегляне на Васил Божков от клуба. Хазартният бос направи изказването на излизане от бТВ, след като преди това даде гръмко интервю срещу Божков, в което му отправи и обвинения за изнасилвания, в т.ч. на непълнолетни момичета. Изнасилвания, килъри, Иван Костов, Румен Петков и Явор Колев - замесени в историята на Божков Босът на \"Нове холдинг\", който е извън България, отговори. \"16 месеца психологическа помощ в ареста. Мисля, че не е много здравословно\" Найденов обяви, че няма опасност паричните потоци като спонсорство към спорта от страна на \"Ефбет\" да престанат покрай войната с Васил Божков. Той заяви, че подпомагането на българския спорт за него е \"кауза\". Дали феновете на \"сините\" ще приемат такова спонсорство? Колко пари са дадени на \"сините\"? \"16 месеца психологическа помощ в ареста. Мисля, че не е много здравословно\"", "date": "2020.01.31", "title": "Босът на \"Ефбет\" отново иска да е спонсор на \"Левски\" "}
{"url": "https://clubz.bg/93676-kak_frenskite_ribari_shte_potopqt_velikobritaniq_sled_brekzit", "text": "За правителството на Джонсън успешен Брекзит би означавало да се наложи британският икономически суверенитет и да се подпише изгодна сделка с ЕС. Капитан Стефан Фет и неговите френски рибари могат да потопят този план, съобщава Ройтерс. Край! Брекзит вече е необратим Фет и неговият екипаж, които са базирани в най-натовареното рибарско пристанище във Франция - Булон сюр Мер, продават предимно риба, уловена в британски води. При старта на преговорите за търговска сделка Обединеното кралство ще обяви, че плавателни съдове като \"Нотр Дам дьо Булон\" (корабът на Фет) нямат право на автоматичен достъп до морските му територии. Френските рибари обаче няма да приемат това и разполагат с мощен лост: ще принудят Брюксел чрез президента Макрон да спре преговорите, докато Великобритания не отстъпи. Петдесетгодишният рибар обяви, че препитанието му е поставено на риск и добави, че френският държавен глава трябва да се противопостави на всякакви ограничения от страна на Лондон, като забрани вноса на уловени във Великобритания риби за ЕС. Сферата на риболова доказва как една малка индустрия може да разбие амбициите на кралството за постигане на широкообхватна сделка, в която да бъде съхранен достъпа до Европейския пазар. Фараж за Клуб Z: След Брекзит идат Полша, Дания и Италия Британските води са сред най-богатите на риба в североизточната зона на Атлантическия океан. Настоящите регулации позволяват на лодките на ЕС да ловят риба до шест морски мили до британското крайбрежие, но след Брекзит изключителната икономическа зона ще обхваща до 200 мили от брега. Ако не бъде постигната нова сделка, Фет няма да може да прекосява средата на Ламанша. Ще бъде , ако френските лодки не бъдат допуснати до британски води. Това заяви пред Ройтерс френският министър на земеделието Дидие Гилом. Възвръщането на контрола върху водите на Великобритания беше основна тема за водачите на кампанията за Брекзит. Британските рибари твърдят, че са направени твърде много отстъпки, когато кралството се присъединява към Европейската икономическа общност през 1973 г. Меркел: Брекзит трябва да събуди ЕС Общата политика на ЕС в областта на риболова определя колко на брой от всеки вид риба може да бъде уловен, фиксирани са и национални квоти. След като Великобритания стане независима крайбрежна държава, тя ще управлява своите рибни запаси самостоятелно. Европейски дипломат обаче изттъкна, че целта е   за достъпа до британските води. Европейската комисия поддържа позицията, че не бива да има споразумение за свободна търговия без споразумение за риболов. Друг европейски дипломат увери, че столиците на ЕС ще бъдат обединени по въпроса за риболова, както бяха по казуса с Ирланската граница по време на преговорите за сделка за Брекзит. Риболовът има малък принос за икономиката на ЕС, като осигурява едва 180 000 работни места.  Но той е от изключително значение за крайбрежните общности във Франция, Швеция, Дания, Белгия и Нидерландия, така че преговорите ще отидат далеч отвъд достъпа до риболовни зони. Брекзит може да струва на Великобритания по-скъпо от 47-годишното ѝ членство в ЕС В Булон сюр Мер около 5000 души работят в хладилни складове и преработвателни заводи, като годишно разпределят 400 000 тона риба из пазарите на Европа. По-малко от 10 процента са заловени край пристанището - рибите, омарите и мидите, хванати в Шотландия, Норвегия и Фарьорските острови често пристигат с камиони от британските пристанища. Великобритания може и да заема по-твърда позиция по отношение на достъпа на плавателни съдове до водите си, но британските рибари не са подготвени да се откажат от Европа. Това е мнението на Емерик Хършан - шеф на местен клон на Съюза на риболовците. Фараж за Клуб Z: След Брекзит идат Полша, Дания и Италия Меркел: Брекзит трябва да събуди ЕС Брекзит може да струва на Великобритания по-скъпо от 47-годишното ѝ членство в ЕС", "date": "2020.01.31", "title": "Как френските рибари ще потопят Великобритания след Брекзит?"}
{"url": "https://clubz.bg/93671-vypreki_zelenata_sdelka_bylgariq_shte_pazi_vyglishtnite_centrali", "text": "Българският парламент ще бъде опозиция на т.нар. Зелена сделка на Европейския съюз, поне що се отнася до частта й за въглищните електроцентрали. Това стана ясно от пространното обсъждане на въпроса днес в Народното събрание, на което присъства и лично министърът на енергетиката Теменужка Петкова. Тя потвърди, че такава позиция заема и правителството и обяви, че България ще настоява централите ни да работят и след 2030 година. Дебатът в парламента произведе и няколко решения. Първо - Народното събрание задължи Министерски съвет да предприеме необходимите мерки за нормално функциониране на ТЕЦ \"Марица Изток 2\", както и да опита да оздрави дружеството чрез ново капиталово увеличение до края на февруари. Освен това - МС да гарантира производствения капацитет на въглищните топлоелектрически централи в България. Правителството трябва да предприеме и действия за присъединява на страната към платформата \"Въглищни региони в преход\", но без да поема каквито и да било ангажименти за закриване на въглищни централи.  Борисов обвини европейски парньори в лицемерие за \"Зелената сделка\" Решенията, одобрени с почти пълно мнозинство и критикувани само от ДПС от присъстващите в залата депутати от всички политически сили, означава, че България ще бъде една от страните, които ще противостоят на плановете на новата Европейска комисия да превърне Европа в първия въглеродно неутрален континент в света като започне политика за рязко намаляване на електроенергията от емисионни източници. Срещу евентуалното затваряне на въглъщните ни централи се изказаха от почти всички парламентарни групи. Някои бяха цветисти - като Александър Сиди от ВМРО, който нарече Зелената сделка \"лицемерна\", защото съседна Турция продължавала да поддържа мръсна, но евтина икономика и отнемала от конкурентноспособността ни.  В разговорите бяха припомнени моменти от миналото - как ЕС ни накарал да затворим част от блоковете ни в АЕЦ \"Козлодуй\", което било ненужно и България много пострадала. Още - бяха изброени всички неосъществени енергийни проекти, наречени от Павел Шопов от \"Атака\" \"печален списък от капитулации\". Председателят на енергийната комисия Валентин Николов от ГЕРБ пък дори стигна по-далеч и обясни, че всъщност - ако България затвори въглищните си централи ще започне да замърсява повече. Причината - сложи ли се край на добива от Маришкия басейн, то в Габрово, Сливен и Русе топлоподаването щяло да спре. Тогава хората, искат или не, щели да почнат да горят дърва и въглъща в домовете си.  България в топ 5 на ЕС по производство на ток от въглища Накратко аргументите на депутатите звучат така - България не е готова за прехода, тец-овете са прекалено важни за енергийната сигурност, защото произвеждат над 40% от електроенергията в страната. Освен това в сектора работят над 30 000 души, които не могат да бъдат оставени без работа, а косвено да бъдат засегнати около 100 000. Другият основен аргумент е, че въглищните централи могат само теоретично да бъдат заместени от ВЕИ мощности и с природен газ, но на практика това е сложно, скъпо и трудно постижимо. Поне според Таско Ерменков от БСП. Точката на обсъжданията беше сложена от министър Петкова, която беше категорична: Припомняме, че преди около месец беше представена визията на България за бъдещето енергийно развитие на страната, наречена \"Климат - енергетика 2030\". В него е записано, че след 2025 година властта ще опита малко по-малко да намалява зависимостта на държавата от въглищните централи. Днес обаче разбираме, че те ще останат релевантни и след 2030 година, ако ЕК го разреши. Планът включва засилване на мощностите от ядрена енергия, заради строителството на втората АЕЦ - тази край Белене.  Днешното становище на депутатите обаче е доста спорно, поне що се отнася до отношението на ЕК към въпроса. ЕС е категоричен в желанеито си да прекрати емисионните централи и България, заедно с още няколко държави като Чехия и Полша, са едни от малкото, които ще противостоят.  Отделно обаче - блокът ще раздаде близо трилион евро през годините, за да преминат зависимите държави към по-чиста енергия. Ако България избере да не тръгне по този път може да не получи средства. В същото време, според повечето експерти, Зелената сделка е необратима. България в топ 5 на ЕС по производство на ток от въглища", "date": "2020.01.31", "title": "Въпреки \"Зелената сделка\": България ще пази въглищните централи"}
{"url": "https://clubz.bg/93674-podgotvq_se_nov_dogovor_s_ruskata_atomstrojeksport_za_licenza_na_aec_belene", "text": "Очаква се до февруари 2020 г. НЕК и руската \"Атомстройекспорт\" да сключат договор за нова оценка на проекта \"Белене\" и да се продължи процедурата по лицензирането на проекта от Агенцията по ядрено регулиране (АЯР). Документите за процедурата са изработени от НЕК вчера, самата процедура е за пряко договаряне с руската компания - тоест без открит търг, а след одобряването й ще се пристъпи към преговори за подписване на договор. Това стана ясно от думите на минисърката на енергетиката Теменужка Петкова в парламента на въпрос защо лиценцията на \"Белене\" се бави. Питането бе поставено от Иво Христов от БСП, а поводът - преди дни от АЯР заявиха, че от НЕК няма постъпила документация за продължаване на процедурата по лицензиране, която е спряна през 2012 г. Депутатът припомни, че според обещанията на самата Петкова, че до началото на 2020 г. лиценз ще има.  В отговор Петкова предостави хронология на събитията. От думите й стана ясно, че подготовка за окончателно издаване на лиценз за нова атомна централа тече от 2018 г. Той обаче не може да се случи без нова оценка на проекта за съответствие с актуалните изисквания за ядрената енергетика и мощности. Такава обаче можел да направи само проектантът на самия проект. В случая - руската компания \"Атомстройекспорт\" и НЕК (в това число и подизпълнителите им). Действащи договори между двете компании обаче нямало, затова трябвало да се пристъпи към изготвянето на нов договор - в съответствие с реда по Закона за обществените поръчки. Въпросната подготовка е текла през 2019 г., а преди ден документацията, която да стартира преговори с руснаците, е станала готова. И процедурата продължава.  Несъстоятелността на АЕЦ „Белене“ Петкова не се съгласи съвсем с Христов, че има забавяне. Според нея във втората половина на 2020 г. оценка щяло да има, както и лиценз от АЯР за изграждането на АЕЦ \"Белене\". Техническият проект, подлежащ на лицензиране от АЯР, е от 2008 г. Реализацията на \"Белене\" обаче първо бе прекратена, а с това и процедурата по лицензиране (от първия кабинет на ГЕРБ, когато за премиера той бе \"гьол\" - б.р.), но възобновена, макар и с различни икономически параметри, през 2018 г. - отново от ГЕРБ. Като сега е основна част от енергийната политика на управляващите. А в последно време и от екологичната такава, доколкото министерството твърди, че атомната централа ще участва в прехода към нисковъглеродна икономика. Според Теменужка Петкова готовият лиценз ще е нужен на България при стартирането на преговорите с потенциални инвеститори, които ще строят атомната централа. Те се очаква да започнат след подаване на обвързващи оферти от въпросните инвеститори, заявили интерес досега - тоест през втората половина на 2020 г. Румен Радев: Държавата да провери добре желаещите да строят \"Белене\" Към момента няма яснота какви ще са финансовите измерения на новия договор с \"Атомстройекспорт\" за оценката на проекта, нужна за лиценза. През есента на 2019 г. НЕК е направила реорганизация на инвестиционната си програма за обезпечаване на процедурите, припомни Петкова.  Тя съобщи още, че в края на деня днес изтича срокът,  който компаниите от \"късата листа\" на потенциалните инвеститори в \"Белене\", селектирани от държавата, трябва да потвърдят, че биха подали и обвързващи оферти за проекта.  Министърката пак каза, че имало сериозен инвеститорски интерес. Без изненада: избрахме Русия, Китай и Южна Корея за АЕЦ \"Белене\" В кратката листа с инвеститори, обявена в средата на декември, са руската корпорация \"Росатом\", китайската CNNC и Корейската хидроядрена компания. Френската Fran Atom и американската General Electric останаха в частта за доставка на част от технологичното оборудване. Петте компании ще могат да преговарят помежду си и да участват заедно или поотделно в надпреварата за избор на стратегически инвеститор. Българските заявки за участие в проекта бяха отрязани на първия етап на пресяване на заявени намерения. Самите обвързваши оферти се очакват през април. Страната ни ще има блокираща квота и, най-вероятно, ще притежава около 1/3 от централата. Румен Радев: Държавата да провери добре желаещите да строят \"Белене\" Без изненада: избрахме Русия, Китай и Южна Корея за АЕЦ \"Белене\"", "date": "2020.01.31", "title": "Подготвя се нов договор с руската \"Атомстройекспорт\" за лиценза на АЕЦ \"Белене\""}
{"url": "https://clubz.bg/93662-iznasilvaniq_kilyri_ivan_kostov_rumen_petkov_i_qvor_kolev_zameseni_v_istoriqta_na_bojkov", "text": "Изнасилвания, наемни убийци, рекет, шефът на \"Киберпрестъления\" в ГДБОП Явор Колев, Иван Костов и американският посланик... Всички тези предполагаеми престъпления и лица бяха замесени днес в казуса „Васил Божков“ от един от бизнеспартньорите му от началото на 90-те до сега Цветомир Найденов. Найденов и брат му Боян бяха тези, които подадоха сигнал срещу Божков не само за това, че не е платил 250 милиона лева (по сигнала) на хазната заради облекчено облагане на лотарийните игри, но и за това, че собственикът на „Нове холдинг“ ги заплашил с убийство, ако не се разделят с бизнеса си в негова полза. Иззеха и културни ценности на Божков, той официално е лидер на банда По този сигнал се задействаха светкавично през декември и финансовият министър Владислав Горанов, който разпореди проверка на държавните инспектори в Държавната комисия по хазарта, и Специализираната прокуратура, която започна проверки във фирмите на Божков. Найденови от два месеца разказват своята версия пред различни медии, като днес Цветомир Найденов намери изява и в национален ефир – в студиото на бТВ. Голяма част от разговора обаче премина в това да пита защо не е бил поканен по-рано. Разказа как още преди 45 дни е занесъл в телевизията историята си, но там така и не откликнали. И атакува, че „това същото лице“ (Божков) „разправя наляво-надясно, че ви е купило“.  Атака Найденов отправи и към други медии, с представители на които се е срещал, но пак не публикували сигнала му.  Васил Божков: Опасявам се да се върна в България. Чувствам се застрашен за живота си В отговор водещият заяви, че медиите не са пощенска кутия и информацията трябва да бъде проверенаq преди да бъде оповестена. Все пак разговорът продължи дълго и партньорът на Божков разказа своя версия за множество негови прегрешения, като загатна и за роля на редица публични личности, но без да дава подробности. Найденов първо разказа как семейството му се запознало със собственика на „Нове“ през 1990 г. - бил им клиент в кафенето, в което развивали „Еврофутбол“. Решили да „обединят усилия в бизнеса със спортни залагания\". През 1993-та Божков влиза, като по взаимно съгласие се разбират делът да е 60 на 40 в полза на Божков. Сега Найденови държат 16 на сто, Божков 51%, като по думите на Боян Найденов „не ги получаваме (дивидентът/парите), откакто ни заплаши, че ще ни убива“. Били съдружници на хартия. И твърди, че и той наскоро го разбрал. Но:  На въпроса защо след близо 30 години партньорство Найденови сезират сега властите за греховете на Божков, имат ли гръб и знаели ли са за различното таксуване на хазартните игри, гостът в студиото посочи: , попита водещият. И получи в отговор:  Не сигнализирал досега, защото  От нищо не съм облагодетелстван, а съм бил спиран от Васил Божков постоянно – заяви още Цветомир Найденов и приведе в пример как Божков спрял инициативата му да създаде още една лотария. 16 задържани след акция в Комисията по хазарта, с тях и председателят Разговорът продължи хаотично заради настояването на Найденов да не дава подробности, защото е подписал клетвен лист в прокуратурата и който искал - можел да изгледа старите му участия в медии. Но пък с недомлъвки намекна за протекции от страна на властимащите десетилетия назад спрямо Божков. Върна се до покушението срещу Манол Велев. Както и че всички председатели на комисията на хазарта от 20 години насам са ходили крака при Божков – без Мария Филипова и Калоян Кръстев. Що не питахте Димитър Терзиев колко пъти е идвал в офиса на „Нове холдинг“ и на ресторант \"Грозд\".  След което Найденов обяви, че Божков е „блеклистнат“ от САЩ и страните от Европейския съюз и не може да развива бизнес там. После пък разказа как чел по медиите, че Божков е „поръчал някакви грузински килъри срещу нас“. На финала Найденов обяви, че от 15 дни срещу сайта за онлайн залагания на „Ефбет“ се извършва „петата по големина в историята на интернет хакерска атака“. Хазартната война - история, факти, последствия Аз съм се оплакал от тия хакерски атаки в Специализираната прокуратура. И аз ще помисля дали да имам доверие там (на Колев) - допълни. Накрая постави под съмнение думите на самия Божков, който от дни в е чужбина и няма намерение да се прибира, че бил на Балканите, на половин час със самолет. Васил Божков: Опасявам се да се върна в България. Чувствам се застрашен за живота си 16 задържани след акция в Комисията по хазарта, с тях и председателят Хазартната война - история, факти, последствия", "date": "2020.01.31", "title": "Изнасилвания, килъри, Иван Костов, Румен Петков и Явор Колев - замесени в историята на Божков"}
{"url": "https://clubz.bg/93667-borisov_i_chavushoglu_za_turski_potok_i_sporazumenieto_za_migraciqta", "text": "Стабилното и устойчиво развитие на двустранните отношения с Турция е важна част от българската външна политика, заяви министър-председателят Бойко Борисов по време на срещата си с министъра на външните работи на Република Турция Мевлют Чавушоглу, съобщава правителствената пресслужба. Двамата са разговаряли както за \"Турски поток\" (наричан от Борисов \"Балкански\"), така и за споразумението за киграцията, става ясно още от съобщението. По време на разговора им в Министерския съвет премиерът Борисов отбеляза интензивния двустранен политически диалог, който българската и турската страна водят, съблюдавайки принципите на добросъседство и взаимно уважение., се посочва. Според българския министър-председател настоящата му среща с Чавушоглу, предхождана от разговора им в Давос, както и срещата му с турския президент Реджеп Тайип Ердоган при откриването на \"Турски поток\" в Истанбул са добра възможност да бъде затвърдена положителната атмосфера в отношенията между двете страни.  В този контекст изтъкна работата на българското правителство за диверсификация в енергийната сфера, акцентирайки върху сътрудничеството между България и Турция. Борисов посочи, че Турция е наша непосредствена съседка, съюзник в НАТО и важен партньор на ЕС за справяне с редица предизвикателства като миграционния натиск върху Европа, борбата срещу тероризма, енергийните доставки и енергийната сигурност, инфраструктурата, селското стопанство, търговията и икономиката. Премиерът отбеляза сериозната тежест, която Турция носи, предоставяйки убежище на голям брой сирийски бежанци на своя територия.  В рамките на разговора на премиера Бойко Борисов с турския външен министър беше поставен фокус и върху наличието на значителен потенциал за по-нататъшно развитие на търговските и икономическите отношения между България и Турция. Министър-председателят Борисов обърна внимание на нарастващия стокообмен, който за периода януари – септември 2019 г. се е увеличил с 10,7% на годишна база и достига 3 017 млн. евро. Туризмът беше посочен като друго поле за сътрудничество между двете страни с големи възможности за развитие.  Това каза президентът Румен Радев по време на срещата с Мевлют Чавушоглу. Държавният глава посочи, че от не по-малко значение е сътрудничеството между двете държави в областта на енергетиката.", "date": "2020.01.31", "title": "Борисов и Чавушоглу: за \"Турски поток\" и споразумението за миграцията"}
{"url": "https://clubz.bg/93683-prez_fevruari_pitejnite_qzoviri_nqma_da_se_polzvat_ot_industriqta", "text": "Министерството на околната среда и водите изготви нов график за ползването на водите от комплексните и значими язовири за февруари, според който питейните язовири ще преустановят подаването на вода за промишлени нужди и за енергетика. Това става ясно от публикувано днес съобщение на страницата на ведомството.  Решението идва като опит на министерството да се справи с критично ниските нива на някои от най-големите язовири в страната и на фона на продължаващата водна криза в Перник. Такава идея беше лансирана преди време от бившия министър Нено Димов, който в момента се намира в ареста по обвинение в безстопанственост.  ВиК криели течове като не отчитали колко взимат от язовирите Така например -  за язовир \"Дяково\", който е с процент на запълване 35,5% и реално постъпващ незначителен приток, води за промишлено водоснабдяване не са разрешени. Промишлените предприятия са уведомени, че следва да се осигуряват от алтернативни водоизточници, съгласно издадените разрешителни за водовземане от повърхностни и подземни водни обекти. МОСВ: При режим е била отклонявана вода от яз. Студена за Радомир Води за питейно-битово водоснабдяване на промишлените предприятия ТЕЦ „Бобов дол” и „Ай Ви Пи Комършъл“ не се разрешават докато не бъдат монтирани измервателни устройства за измерване на водите, които използват от предприятията за питейно-битови цели. За язовир „Студена“ са предприети действия за максимално ограничаване на водовземането от язовира, като се подават води единствено за питейно-битово водоснабдяване. Удовлетворена е заявката на ВиК Перник за месец февруари в размер на 752 000 м3., твърдят от МОСВ. От съобщението се разбира още, че положението е критично и в язовир \"Асеновец\", чийто процент на запълване към момента е на едва 28,2%. Поради тази причина там са редуцирани и обедимите за питейно-битово водоснабдяване. От ведомството задължават ВиК-СЛивен да осигури останалото количество, необходимо за нуждите от алтернативни източници.  Ексшефът на ВиК-Перник - на свобода под гаранция по обвинението в безстопанственост Интересното - от МОСВ твърдят, че някои язовири подават системно неверни или манипулирани данни. Поради тази причина басейновите дирекции в районите са задължени да направя проверки за наличие на сертифицирани и заверени измервателни устройства на язовирите с основно предназначение за питейно-битово водоснабдяване – „Искър”, „Бели Искър”, „Среченска бара”, „Христо Смирненски”, „Йовковци”, „Тича”, „Камчия”, „Ясна Поляна”, „Асеновец”, „Боровица”, „Студена”, „Ястребино”, „Дяково”, „Калин” и „Карагьол”.  На всички язовири, които се използват за питейно-битовото водоснабдяване, не се разрешава работа на ВЕЦ на енергиен режим. Изключение се прави само за някои отделни вецове в страната.  МОСВ: При режим е била отклонявана вода от яз. Студена за Радомир Ексшефът на ВиК-Перник - на свобода под гаранция по обвинението в безстопанственост", "date": "2020.01.31", "title": "През февруари: питейните язовири няма да се ползват от индустрията"}
{"url": "https://clubz.bg/93635-uchenichka_ot_lovech_pecheli_evropejska_nagrada_mlad_prevodach", "text": "Ан-Никол Мартинчева е българският победител в тазгодишното 13-о издание на конкурса по превод Juvenes Translatores „Млади преводачи“) на Европейската комисия. По един   има във всяка от 28-те страни членки на ЕС Със своя   от испански на български език Ан-Никол се е преборила с конкуренцията на 79 свои  връстници от общо 17 средни училища в България. Тазгодишната тема е свързана с ролята на младежите в изграждането на бъдещето на Европа. А преведеният от сънародничката ни текст представлява писмо до братовчед с призив за участие в доброволен труд в младежки лагер на Балканите за опазването на околната среда. Ан-Никол Мартинчева учи в Профилирана езикова гимназия ,,Екзарх Йосиф I“ в Ловеч. Наградата отива за втори път в това училище от 2010 г. насам. Ученичка от същата гимназия - Антония Радославова, печели и една от общо седемте специални отличия за български преводи с много високо качество. Преводачите на Еврокомисията избраха победителите сред 3116 участници от цяла Европа. През пролетта победителите от 28-те страни ще пътуват до Брюксел, за да получат наградите си и да се срещнат със свои връстници, както и с професионални преводачи от ЕК.", "date": "2020.01.31", "title": "Ученичка от Ловеч печели европейска награда \"Млад преводач\""}
{"url": "https://clubz.bg/93618-chili_uvelichava_danycite_na_bogatite", "text": "Парламентът на Чили прие закон, който увеличава данъците на богатите и намалява данъчното бреме за възрастните хора и за малките бизнеси, предаде Ройтерс, цитирана от БТА. Мярката бе гласувана след месеци протести срещу неравенствата в южноамериканската държава. Тя се очаква да увеличи размера на събраните от държавата средства и с тях да се финансират други искания на протестиращите, включително гарантирана минимална работна заплата, пенсионна реформа и промени в здравеопазването. Увеличават се данъците на чилийците, които изкарват над 18 900 щатски долара месечно или тези, които имат втори имот. Корпоративният данък за големите компании ще стане 27 процента. Очаква се промените да влязат в сила през март, след като бъдат разгледани от конституционния съд.", "date": "2020.01.31", "title": "Чили увеличава данъците на богатите"}
{"url": "https://clubz.bg/93666-jordan_conev_obshtestvoto_otdavna_ochakva_tova_ot_prokuraturata", "text": "Така заместник-председателят на парламентарната група на ДПС Йордан Цонев обобщи пред Нова тв събитията от последните дни, в които главният прокурор и подчинената му институция застанаха в центъра на новинарски поток. Първо заради \"войната\" Иван Гешев - Румен Радев, която започна с искане Конституционният съд да тълкува текста за имунитета на държавния глава и продължи с безпрецедентно разпространение на записи от СРС по текущо разследване срещу началника на ВВС ген. Цанко Стойков. В разговорите обаче \"протича\" и президента - по тема \"проверка за конфликт на интереси\" за позицията на Десислава Радева във ВВС преди 2016 г. Намекът е за опит за укриване на документи (КПКОНПИ разреши казуса, че такъв няма - б.р.) И второ - заради акцията срещу Васил Божков и бизнеса му.  Прокуратурата: записи уличават \"г-жа Д. Р. \" или просто Деси (АУДИО) По темата с президента - Цонев не видя \"нищо лошо\" в това главният прокурор да иска тълкувания от Конституционния съд, а разпространяването на въпростите СРС той вижда като изпълнение на част от обещанията на Иван Гешев при встъпването му в длъжност: \"да информира обществото по важни теми още в хода на досъдебното производство\". Заради разпространените СРС, които Гешев отрече да са СРС (въпреки че в публикувания от прокуратурата документ пише, че записите направени именно при прилагане на СРС - б.р.), от \"Европейска народна партия\" сезираха... прокуратурата, че това е престъпление по НК.  Сезираха Спецпрокуратурата за ОПГ с участник Гешев По думите му ДПС отдавна се е отказало \"да пробва да регулира тази материя\". Но: Към момента нямало достатъчно и от двете. Причината - казаната в началото - \"всеки опит започва с обвинения, процесът спира, настава хаос\". По думите на икономиста от ДПС законодателството е ясно, но друг е въпросът за контрола. Той не влезе в разговора възможно ли е в цялата държава само Държавната комисия по хазарта да е била наясно с различното облагане на лотариите (собственост на Божков - б.р.). Похвали обаче идеята на министър Владислав Горанов, хрумнала му в последно време, подопечната му ДКХ да стане агенция с председател, който да носи еднолично отговорност, вместо органът по хазарта да е колективен.  16 задържани след акция в Комисията по хазарта, с тях и председателят Симеонов: Служители на МФ е трябвало да контролират Комисията по хазарта  По темата трябва ли България да се стреми към т.нар. чакалня на Еврозоната (ERM II) и в бъдеше - към приемане на еврото - Цонев припомни, че има политически консенсус \"за\" (България има и такова задължение според Договора с ЕС, макар в него да няма фиксиран срок - б.р.) Без промяна в Закона за БНБ, която да позволи плаващ курс на лева към еврото обаче вратата на еврозоната е щяла да бъде затворена още вчера - заради разминаване между българското законодателство и европейските правила, обясни Цонев. \"Валутният курс не се променя, но поправката в закона за БНБ е направена неразумно\" Това наложило поправката \"Менда Стоянова\", която по същество е правилна, но като законодателен ход - да се внесе на тъмно и в друг закон без дискусия и обяснение - ходът е бил лош.  Промяната в закона за БНБ мина и на второ четене По думите му обаче резултатът от решението хем да променин закона, така че да е в синхрон с европейските правила, хем да се приеме решение на Народното събрание, което забранява предоговаряне на курса на лева към еврото и ако се поиска такова - то ние ще откажем влизане в Еврозоната, е, че  България няма да приеме еврото, ако бъде поискана промяна на курса на лева Сезираха Спецпрокуратурата за ОПГ с участник Гешев 16 задържани след акция в Комисията по хазарта, с тях и председателят Симеонов: Служители на МФ е трябвало да контролират Комисията по хазарта  \"Валутният курс не се променя, но поправката в закона за БНБ е направена неразумно\" Промяната в закона за БНБ мина и на второ четене България няма да приеме еврото, ако бъде поискана промяна на курса на лева", "date": "2020.01.31", "title": "Йордан Цонев: Обществото отдавна очаква това от прокуратурата"}
{"url": "https://clubz.bg/93680-pravosydie_za_vseki_prokurorski_prevrat_sreshtu_legitimniq_prezident", "text": "\"Правосъдие за всеки\" разпространи позиция по повод действията на прокуратурата срещу президента Румен Радев. Според инициативата това е опит за \"прокурорски преврат\" срщеу легитимно избран президент. От инициативата изтъкват още, че държавният глава трябва да ускори консултациите и да внесе по-скоро предложение за промени в Конституцията, свързани със съдебната власт. Ето пълния текст на \"Позиция на Инициатива \"Правосъдие за всеки\" относно безпрецедентната ситуация в държавата\":", "date": "2020.01.31", "title": "\"Правосъдие за всеки\": Прокурорски преврат срещу легитимния президент"}
{"url": "https://clubz.bg/93670-slujiteli_na_bojkov_izzemvat_svetovno_kulturno_nasledstvo_v_chuvali", "text": "„Грубо погазване на основни закони“, опит „без каквито и да било документи и правна обосновка да изземат безценните предмети от Kолекция „Васил Божков“, нарекоха пред „Площад Славейков“ служители на Фондация „Тракия“ полицейската акция по прибирането на ценностите бизнесмена. Фондация „Тракия“ стопанисва и се грижи за сбирката с артефакти от древността на Васил Божков, разположена в сграда със статут на музей на столичната ул. „Московка“. Във фондацията работят историци, специалисти по история на изкуството, археолози, някои от които с научни степени, реставратори, куратори.  Вчера, 30 януари, служители на МВР са започнали акция по „претърсване и изземване“ на културни и исторически ценности, притежание на бизнесмена, обявен за лидер на престъпна група. Според държавното обвинение, групата от 2014 г. се е занимавала „с множество тежки умишлени престъпления“ – изнудване, данъчни и длъжностни престъпления, както и подкупи. МВР разпространи снимки от изнасянето на картини и скулптури от вилата на Божков в парк Витоша. Подобна акция е имало в апартамента му на бул. „Васил Левски“. Оглед е направен и на античната колекция на бизнесмена на „Московска“. Иззеха и културни ценности на Божков, той официално е лидер на банда И ако сред картините в колекцията на Васил Божков според специалистите вероятно няма културни ценности (рисувани преди повече от 50 г. и на единична цена над 300 хил. лв.), сред предметите от древността със сигурност има находки със статут „национално богатство“. Бизнесменът притежава истинско съкровище от над 3 хил. артефакта. Най-ценните от тях са показвани в изложби в Москва, Брюксел и у нас. Последно бяха представени в експозицията „Златното руно. Пътят на аргонавтите“, открита през 2018-а в Националната галерия, филиал Двореца. Сбирката му бе легализирана с приемането на Закона за културното наследство, влязъл в сила през 2009 г., когато бе обявена амнистия за частните колекционери. Преди приемането на този закон частните сбирки съществуваха според Наредбата за отчитане и опазване на движимите паметници на културата - в сила от времето на социалистическа България. На въпрос на „Площад Славейков“ с какво основание са изземвани предметите, от Фондация „Тракия“ отговарят: Гешев: 7 обвинения срещу Божков, има заповед за ареста му (ВИДЕО) Служителите на Васил Божков твърдят, че на 30 януари от МВР са се опитали да приберат античните ценности в чували и кашони: Освен отговорите на въпросите на „Площад Славейков“, от Фондация „Тракия“ изпратиха и писмо, в което посочват, че колекцията „има всички необходими документи“, регистрирана е в Министерството на културата. Служителите настояват експонатите да бъдат съхранявани при определени условия и да се транспортират при строго определени правила. Спецпрокуратурата влезе в офисите на Васил Божков. Той е в чужбина Те подчертават, че „всяка непрофесионална намеса ще доведе до огромни щети върху предмети с уникална научна и културна стойност“:   Гешев: 7 обвинения срещу Божков, има заповед за ареста му (ВИДЕО) Спецпрокуратурата влезе в офисите на Васил Божков. Той е в чужбина", "date": "2020.01.31", "title": "Служители на Божков: Изземват световно културно наследство в чували"}
{"url": "https://clubz.bg/93672-16_meseca_psihologicheska_pomosht_v_aresta_mislq_che_ne_e_mnogo_zdravoslovno", "text": "Васил Божков бе включен в ефира на бТВ, за да отговори на обвиненията на съдружника си Цветомир Найденов, отправени отново в предаването \"Тази сутрин\" на същата телевизия малко по-рано. Изнасилвания, килъри, Иван Костов, Румен Петков и Явор Колев - замесени в историята на Божков В края на миналата година Найденов подаде жалби в прокуратурата срещу Божков, а днес го обвини в укриване на данъци, заплахи за убийство и отнемане на бизнеса му, като го нарече  Той засипа ефира и с други обвинения по негов адрес - за наемане на убийци, за корупция, монополизъм и т.н. \"Нове\": Платени са задължения на \"Левски\" към агенция и НАП Три момичета са подали жалби срещу боса на \"Нове холдинг\", по думите на шефа на Efbet. Свързан ли е Васил Божков с покушението срещу Манол Велев, пак според твърдение на Цветомир Найденов още от края на 2019-а? Дали все пак Божков е оправял заплахи за убийство към Найденови? Гешев: 7 обвинения срещу Божков, има заповед за ареста му (ВИДЕО) Водещият Антон Хекимян запита как се е стигнало до разрива между двата враждуващи вече лагера. За колко пари става въпрос? Монополист ли е Васил Божков, корумпираше ли всички в комисията по хазарта - каквито обвинения има? Опитвал ли се е да ги корумпира? Истина ли е, че е предлагал подкуп от 10 хиляди лева всеки ден на човек от комисията, както пък твърди държавното обвинение? С Явор Колев от отдел \"Сигурност\" към ГДБОП, познавал ли се е? Колев е и бивш член а Комисията по хазарта... Той не помни и дали се е срещал с Огнемир Митев, на когото също са повдигнати обвинения, но допусна, че може да са се срещали. Служители на Божков: Изземват световно културно наследство в чували Нататък разговорът вървеше за колекцията на Васил Божков, която се изземва след повдигнатите обвинения срещу него. Иззеха и културни ценности на Божков, той официално е лидер на банда Разговорът тръгна в посока за обвинението за неплатените данъци. Васил Божков: Опасявам се да се върна в България. Чувствам се застрашен за живота си Какво мисли Васил Божков за \"психологическа помощ\", каквато предложи Гешев за завръщане в България на бизнесмена? По данни на медии самолетът на боса бил засечен за последно в Дубай? \"Кой съм аз, че да говоря с премиера?\" (СНИМКИ) Той заяви, че съпругата му вече е на свобода и допълни: За финал Васил Божков каза следното на българските граждани: \"Нове\": Платени са задължения на \"Левски\" към агенция и НАП Гешев: 7 обвинения срещу Божков, има заповед за ареста му (ВИДЕО) Служители на Божков: Изземват световно културно наследство в чували Иззеха и културни ценности на Божков, той официално е лидер на банда Васил Божков: Опасявам се да се върна в България. Чувствам се застрашен за живота си \"Кой съм аз, че да говоря с премиера?\" (СНИМКИ)", "date": "2020.01.31", "title": "\"16 месеца психологическа помощ в ареста. Мисля, че не е много здравословно\""}
{"url": "https://clubz.bg/93665-dovijdane_britaniq", "text": "Днес е денят на Брекзит. В 1 часа след полунощ българско време Обединеното кралство ще излезе от Европейския съюз и ще се превърне в трета страна след 47 години членство. За първи път в историята на това, което днес е ЕС, държава го напуска. Европа ще загуби втората си по големина икономика, една от двете си ядрени сили и една от двете си постоянни членки в Съвета за сигурност. Заедно с тях ще загуби близо 12 на сто от населението си и между 10 и 12 на сто от приходите в общия си бюджет. Край! Брекзит вече е необратим Разводът е миролюбив и планов - със споразумение. Той започва с преходен период - засега до края на тази тодина - в който разведените трябва да договорят бъдещите си отношения - основно в икономиката и отбраната и сигурността. Повечето наблюдатели са на мнение, че времето няма да им стигне да направят това. Преговорите реално ще започнат през март, т.е. , за да се договорят помножество деликатни въпроси Брюксел и Лондон ще имат реално осем месеца. Периодът може да бъде продължен, ако британците поискат това най-късно през юли т.г. През преходния период Обединеното кралство няма да вземе участва във вземането на европейските решения, но ще бъде длъжно да ги изпълнява. ЕС и кралството ще изпълняват серия взаимни договорености за правата на британските граждани в Европа и на европейските на Острова, така че да не настъпят драматични промени техния живот и в живота на техните семейства. Британия ще трябва да изплати на европейския бюджет остатъка от задълженията, които е поела към него по време на членството си - около 40 милиарда евро.  Между британската провинция Северна Ирландия и Република Ирландия, която остава част от ЕС, няма да има физическа граница и по този начин споразумението от 1998 г., което сложи край на размириците между юнионисти и републиканци в Ълстър, ще бъде запазено. Това обаче няма да стане за сметка на целостта на единния европейски пазар. През Ирландско море ще минава митническа и регулаторна граница. Стоките, които пристигат от Великобритания в Северна Ирландия, ще се обмитяват. Ако останат в британската провинция, търговците ще получават обратно платеното мито. Това няма да става, ако стоките продължат към Република Ирландия.  И двете страни ще бъдат изправени пред трудни въпроси, които следват от развода. ЕС ще трябва да реши накъде и как да върви, за да остане Брекзит единичен прецедент, а не се окаже начало на верижен процес. Утре е Брекзит Обединеното кралство е изправено пред предизвикателството да остане обединено, защото Шотландия в мнозинството си не иска да излиза от ЕС, а Северна Ирландия не е доволна от споразумението за развода. Вън от митническия съюз на Европа и от най-големия в света свободен пазар, Британия ще трябва да търси техни заместители - двустранни споразумения за свободна търговия не само с ЕС, но и с основните икономики в света, на първо място - със САЩ. Идния месец се очаква министър-председателят Борис Джонсън да пътува за Вашингтон и заедно президента Доналд Тръмп да обявят начало на търговски преговори. Ограничаването на миграцията, особено трудовата, на Острова беше главен мотив на привържениците на Брекзит. ЕС е непоколебим, че четирите му цитирани свободи са неделими. За Обединеното кралство, особено за сърцевината на икономиката му - банковия сектор - е жизнено важно да запази колкото може по свободен достъп до пазара на ЕС. Той е не по-малко важен и за останалите сектори, които през последния почти половин век тясно са се интегрирали с европейските си аналози. Близо половината от британския износ е предназначен за ЕС, а малко над 50 на сто от вноса също идват от там. Загубата на такъв пазар може да има тежки икономически последици за британците и съдържа политически риск за правителството на консерватора Джонсън въпреки убедителната му изборна победа и комфортното парламентарно мнозинство след изборите от миналия 12 декември.  Джонсън ще търси усилено компенсация на загубата на пълния достъп до европейския пазар, но това няма да бъде лесно. Въпреки специалните отношения, които Великобритания има със САЩ исторически, Вашингтон не склонен да прави компромиси с интересите на своя бизнес, особено в изборна година като тази, и не гледа с добро око на строгите европейски регулации в социалната сфера, опазването на околната среда и защитата на потребителите. Това означава, че Лондон ще трябва да балансира по тънко и опънато въже между най-големите си партньори от двете страни на Атлантика.и Въпреки консолидираната си партия и парламентарна група Джонсън има да обединява разделена нация. Привържениците и противниците на Брекзит са почти поравно и възгледите им са непримирими. Шотландските националисти искат нов референдум за независимост, който \"Даунинг стрийт\" 10 вече отказа, но това едва ли ще бъде краят на историята. Северна Ирландия не е доволна от сделката за Брекзит и отхвърли като недостатъчно предложение на правителството за допълнителни инвестиции от 2 милиарда лири в провинцията.  Речта, която Джонсън се очаква да произнесе един час преди Брекзит тази вечер в 22 часа местно време (полунощ- българско) той се опитва да ободри сънародниците си и да им върне чувството да общност, дълбоко накърнено още от референдума за еврочленството през юни 2016 г. Утре е Брекзит", "date": "2020.01.31", "title": "Довиждане, Британия"}
{"url": "https://clubz.bg/93668-po_zaryka_na_borisov_shte_moje_da_se_sydqt_nepylnoletni_i_kato_vyzrastni", "text": "Депутати от ГЕРБ написаха и внесоха в Народното събрание промени в Наказателно-процесуалния кодекс (НПК), които премахват задължителното намаляване на присъди за тежки престъпления, когато извършителите са непълнолетни. Поправката в закона бе поръчана от премиера Бойко Борисов след жеското убийство на момиче в Галиче, за което бе задържан непълнолетен младеж. Заръката дойде след среща с бащата на жертвата - 18-годишната Андреа.  Тектовете, представени от избраника Маноил Манев, гласят, че съдът ще има право да преценява дали да има редукция на присъда за непълнотелен, който е извършил тежко престъпление срещу личността - убийство, изнасилване, блудство. Ако все пак съдът реши да съди непълнолетния като такъв, а не като възрастен човек - то таванът на наказанието скача от максимум 12 г. затвор на 20 години затвор.  ГЕРБ предлага и завишаване на редукцията на присъдата, ако непълнолетен е извършил престъпление, за което на възрастен се предвижда наказание над 10 г. затвор. В такива случаи тийнейджърите вместо от 2 до 8 г., ще лежат от 5 до 10 г., се разбра от думите на Манев, който сам мотивира предложенията с поетия при Борисов ангажимент.  Герджиков: Еднакви присъди за непълнолетни и пълнолетни е Средновековие Той заяви, че ГЕРБ има становища на юристи по темата, както и на \"независими адвокати\", но не ги назова. Факт е, е среща имаше с Висшия адвокатски съвет, откъдето обещаха да излязат с мнение.  Официално становища можело да има между двете четения на законопроекта, обясни депутатът. И добави как сега дори непълнолетен да получи 12 г., каквато е максималната присъда, може да излезе от затвора на 4-ата година. Затова се дава възможност на съда да разглежда всеки случай поотделно и да реши дали да приложи или не редукцията на наказанията. По думите му имало освен Конвенция за защита на децата, и директива на ЕС, която казвала, че не се взема отношение по националното законодателство при определяне на възрастта, за която да има по-тежки наказания.  Юристи и експерти от самото начало са в спор дали отпадане на задължителната редукция на наказанията за непълнолетни е разумна мярка или не. ", "date": "2020.01.31", "title": "По заръка на Борисов: ще може да се съдят непълнолетни и като възрастни"}
{"url": "https://clubz.bg/93657-glavbolgarstroj_zavede_isk_sreshtu_levski_za_38_mln_lv", "text": "Строителната компания \"Главболгарстрой\" е завела иск срещу ПФК \"Левски\" за задържения от малко над 3,8 млн. лв. за изграждането на сектор А на стадиона на \"сините\" - \"Георги Аспарухов\". Това е станало на 29 януари - или в последния възможен срок преди 5-годишната давност на претендираното задължение да изтече.  Исковата молба е заведена в Софийския градски съд, става ясно от справка в сайта на институцията. Не става въпрос обаче за искане на несъстоятелност на клуба заради дълг, а за предявяване на претенции само за плащането. Нове: Държавата нарушава законите, унищожава частен бизнес и \"Левски\" Ремонтът на сектор А на \"Герена\" бе през 2013 г.  а сметките е трябвало да бъдат уредени до предпоследния ден на януари 2015 г. - по договор. Оттогава тече давностният 5-годишен срок, в който ако няма плащане, споразумение между страните или заведено по съдебен ред искане за изплащане на сумата - задължението спира да бъде дължимо.  \"Главболгарстрой\" отговори на \"Левски\" От \"Главболгарстрой\" са предложили на \"Левски\" споразумение за отлагане на плащането с 5 години. От клуба обаче и официално заявиха, че не са съгласни с размера, за който претендира компанията. Според \"сините\" имало начислени лихви. \"Левски\" заяви, че ще заведе дело. Според компанията - става дума за главница и ДДС - без лихви.  По процедура - предстои съдът да прецени дали заведената молба е редовна и ако да - да образува търговско дело и на насрочи дати за разглеждането му.  \"Нове\": Платени са задължения на \"Левски\" към агенция и НАП \"Кой съм аз, че да говоря с премиера?\" (СНИМКИ) \"Главболгарстрой\" отговори на \"Левски\" \"Нове\": Платени са задължения на \"Левски\" към агенция и НАП \"Кой съм аз, че да говоря с премиера?\" (СНИМКИ)", "date": "2020.01.31", "title": "\"Главболгарстрой\" заведе иск срещу \"Левски\" за 3,8 млн. лв."}
{"url": "https://clubz.bg/93663-sasht_preduprediha_grajdanite_si_da_ne_pytuvat_do_kitaj", "text": "САЩ препоръчаха на гражданите си да не пътуват до Китай, след като жертвите на коронавируса там станаха повече от 200, а Световната здравна организация обяви междунродно извънредно положение заради заразата, предаде Ройтерс. Китай обяви днес, че смъртните случаи от коронавирус в страната са вече 213, а потвърдените случаи на заразени са 9 692. Под карантина е население от 50 милиона души. Заразата се е разпространила във всички китайски провинции. Япония се готви да препоръча на гражданите си да пътуват за Китай, само ако това е крайно наложително, предаде Ройтерс. Как да се предпазим от новия коронавирус? Британското външно министерство евакуира днас с чартърен полет 83 британски и 27 други чужди граждани от Ухан, съобщи агенцията. Самолетът е трябвало да излети вчера със 150 британски и 50 небритански пътници на борда, но китайските власти са го спрели по неизвестни засега причини. Ройтерс цитира някои от британците да обясняват, че китайските власти им казали, че не могат да вземат със себе си членове на семействата си, които имат и китайски паспорти. Агенцията припомни, че досега са потвърдени 129 случая на заразата в 22 страни и региони извън континентален Китай. Те включват Австралия, Франция, Германия, Хонгконг, Япония, Тайланд, Италия и САЩ. По-късно АФП съобщи, че двама души в Обединеното кралство са дали положителна проба за коронавирус. Не се съобщава за смъртни случаи извън Китай. В други развития, свързани с коронавируса днес властите започнаха задължително да мерят температурата на пътуващите в метрото на столицата Пекин, Фейсбук съобщи, че ще премахва фалшивата информация, свързана със заразата, а Монголия затвори границата си с Китай. Все повече авиокомпании спирт да летят за Китай, предават световните агенции. Авиопревозвачите, които съобщиха днес, че замразяват полетите си до тази страна, включват японската \"Джапан еърлайнс\", виетнамската \"Виетджет\", сингапурската \"Сингапур еърлайнс\" и нискотарифното ѝ поделение \"Скут тайгъреър\", турската \"Тюрк хава йоларъ\" - що се отнася до полетите до континентален Китай. Китайската агенция Синхуа предаде, че в провинция Хубей, където възникна заразата, вече са построени 70 нови медицински заведения. Властите ще отпуснат зимни и пролетни зеленчуци от държавния резерв за големите градове в северната част на страната, за да облекчат недостига в снабдяванетов разгара на вирусната епидемия, съобщи още агенцията.  Заради епидемията Китай може временно да намали вноса на енергийни въглища, но това се очаква слабо да се отрази на цените, прогнозира британската консултантска компания \"Ууд Макензи\". Според анализаторите най-силно от мерките за овладяване на заразата ще бъде засегнат стоманодобивният сектор. Две трети от търсенето на стомана в страната идва от сроителния сектор, а той ще бъде в застой заради продължените заради епидемията почивни дни.  \"Ууд Макензи\" очакват брутният вътрешен продукт на Китай да се понижи значително в първото тримесечие заради ограниченията, наложени от  коронавируса.", "date": "2020.01.31", "title": "САЩ предупредиха гражданите си да не пътуват до Китай"}
{"url": "https://clubz.bg/93664-kmetyt_na_gerb_v_plovdiv_i_mvnr_branqt_alosha", "text": "Кметът на Пловдив Здравко Димитров (ГЕРБ) изказа възмущение от заливането с червена боя на паметника \"Альоша\". Монументът, който е един от многото в България, посветени на Червената армия, осъмна залят вчера сутринта. Това каза Здравко Димитров, цитиран от БНР. В основата на монумента е изписано с големи червени букви \"Не сме забравили\", \"Няма да простим\". Само за 15 дни паметникът бе изрисуван за втори път.  Министерството на външните работи също излезе със специална позиция в защита на \"Альоша\". Старши комисар Йордан Рогачев, директор на Областната дирекция на МВР уточни, че при посегателства срещу паметници изпращат автоекип, който на място извършва оглед, след което се уведомява със сигнал компетентната прокуратура. Той увери, че полицията издирва авторите на \"хулиганската проява\". От администрацията на Район \"Централен\" заявиха, че започва почистването на монумента и че в следващите месеци предстои поставянето на камери на територията на цялото тепе \"Бунарджика\", където се намира паметника. Кметът Георги Стаменов, според когото подобни \"вандалски прояви\" са недопустими, каза, че за видеонаблюдение на тази част от \"Бунарджика\" са нужни 60 000 лева.  В момента видеонаблюдение има само в източната част на хълма, където миналата година бяха вложени 2 млн. лева за реновиране.   През 2020 г. предстои да се изпълни проект за реконструкция на подходите и алеите, които водят към мемориалния комплекс. От кметството на \"Централен\" са подали количествено стойностната сметка на голяма община и за целта са нужни 1 млн. лева. Още вчера в 9 часа сутринта екип на ОП \"Чистота\" беше на място и се зае с почистването на монумента, допълни изпълняващият длъжността директор на общинското предприятие Николай Георгиев. С пясъкоструйка почти изцяло са отстранени драсканиците и петната с червена блажна боя. Съвсем малка част от северната страна на паметника остава да се изчисти днес, тъй като се е наложило обработването ѝ с разтворител. В мандата на настоящото правителство паметникът на Съветската армия в София се сдоби с постоянна охрана от МВР. Този паметник също често осъмва с антикомунистически и антисъветски надписи. Пред него обаче при всеки повод се събират почитатели на СССР и БКП, за да отбележат една или друга важна за тях дата. МВР охранява Паметника на Съветската армия денонощно. С патрул и камери В отговор на депутатски въпрос в парламентарния контрол вътрешният министър Младен Маринов преди година и половина заяви, че  МВР ще предприеме сериозни мерки за охрана на Паметника на Съветската армия в София. Сред мерките, посочени от Маринов, са всекидневен автопатрул за района, а при възможност и необходимост и пеши патрул. Извършва се наблюдение и проверка на лица от рискови групи в близост до обекта, включително ако наблюдават и заснемат.", "date": "2020.01.31", "title": "Кметът на ГЕРБ в Пловдив и МВнР бранят \"Альоша\""}
{"url": "https://clubz.bg/93623-google_shte_pozvoli_otnovo_zapisa_na_razgovori", "text": "Google се готви да позволи отново записа на разговори и дори да включи функция за автоматична транскрипция, съобщи 9to5Google, позовавайки се на бета тестъри на операционната система Android. Подобно на Microsoft, Google ще форсира Android 10 Преди 2015 г. смартфоните с Android имаха официално функция за записване на разговори, от която се възползваха редица приложения, дори официални. След това обаче Google реши, че това е опасно и блокира опцията. До версия 8.1 на операционната система съществуваше и \"задна вратичка\", която обаче бе затворена с версията 9.0 Pie през 2018 г. По-рано този месец обаче хора, които имат достъп до тестови версии на операционната система, са забелязали, че тази функция отново е включена. Има обаче и гласово съобщение, което обявява, че е започнал запис, така че да не можете да записвате човек, без той да знае, и друг, който обявява кога записването спира.  То вероятно съществува заради регулации като GDPR в ЕС, които изискват подобно предупреждение. Ще обновяваме app-ове в Android без влизане в Google. Е, и? А опцията за транскрипция, която вероятно дълго време ще работи само с английски език, е подобна на тази, представена в приложението Recorder на последния им смартфон - Pixel 4.  Не е ясно кога компанията планира да пусне функцията - при някои междинен ъпдейт на настоящата Android 10, или в новата версия 11, която се очаква през май. Ще обновяваме app-ове в Android без влизане в Google. Е, и?", "date": "2020.01.31", "title": "Google ще позволи отново записа на разговори"}
{"url": "https://clubz.bg/93661-jertvite_na_koronavirusa_v_kitaj_stanaha_213_pyrvi_sluchai_i_v_italiq", "text": "Първите два потвърдени случая на заразяване с коронавирус в Италия и преустановяването на всички полети от и до Китай, обяви италианският премиер Джузепе Конте, предаде Франс прес, цитирана от БТА. Заразените са двама китайски туристи, които са пристигнали в Италия преди няколко дни. Те са поставени в изолация в център за инфекциозни болести в Рим. Конте отбеляза, че доколкото му е известно, Италия е първата европейска страна, която е решила да преустанови полетите от и до Китай. За днес е свикано заседание на правителството за обсъждане на по-нататъшни мерки, заяви Конте, цитиран от Ройтерс. По-късно правителството в Рим обяви извънредно положение във връзка със заазата, съобщиха италианските медии. Как да се предпазим от новия коронавирус? Германските здравни власти пък съобщиха за пети случай на заразяване с коронавируса. Болният е служител на фирмата в Бавария, където вече са установени предишните четири случая. Междувременно Китай съобщи за 9692 потвърдени случая на заразяване с \"2019-nCov\" вируса и 213 починали от него. Предишните официални данни за Китай бяха 132 смъртни случая и 7711 заразени. Почти всички смъртни случаи и повечето заразени са в провинция Хубей, чиято столица Ухан е епицентърът на епидемията. СЗО обяви глобална здравна заплаха заради коронавируса от Китай Китай ще изпрати граждански самолети за възможно най-скорошно връщане на намиращите се в чужбина жители на централния град Ухан, откъдето тръгна епидемията на новия коронавирус, заяви китайското външно министерство, цитирано от Франс прес. Правителството взе това решение заради \"практическите трудности, с които се сблъскват в чужбина жителите на провинция Хубей и по-специално тези на Ухан\", се казва в изявление на министерството. Държавният департамент на САЩ пък разреши заминаването на повечето си дипломатически служители в Китай и техните семейства заради епидемията. Разрешението важи за всички неизпълняващи задачи от първостепенна важност служители и техните семейства в посолството в Пекин и генералните консулства в Чънду, Гуанчжоу, Шанхай и Шънян. Новият корона вирус е по-малко смъртоносен от САРС Държавният департамент също така препоръча на американските граждани да не посещават Китай, а намиращите се там американци да обмислят възможността да напуснат страната с пътнически полети, предаде Франс прес. СЗО обяви глобална здравна заплаха заради коронавируса от Китай Новият корона вирус е по-малко смъртоносен от САРС", "date": "2020.01.31", "title": "Жертвите на коронавируса в Китай станаха 213. Първи случаи и в Италия"}
{"url": "https://clubz.bg/93655-kak_da_se_predpazim_ot_noviq_koronavirus", "text": "Новият коронавирус, открит за първи път в китайския град Ухан, се смята за все още непознато заболяване и учените не могат да кажат дали има някаква особеност, която отличава разпространението му от това на вирусите от същата група. Това, което знаем със сигурност е, че най-честият начин за разпръскването му е от човек на човек чрез кашляне и кихане, пише „Гардиън“. Когато заразен човек кашля или киха, той пръска (понякога невидими) капки слюнка или слуз. Тези пръски могат да попаднат върху намиращите се в близост хора, да бъдат директно вдишани от тях или да се озоват върху ръцете им, а оттам при допир до лицето (най-често устата) да влязат в организма им и да ги инфектират. Златното правило е, ако видите човек, който в продължение на десет или повече минути кашля и/или киха, . Вероятността да ви зарази с грип е голяма. Това не е всичко –  , като седалки и дръжки в превозни средства, чиновете в училище, бюрата в офиса и т.н. Дали ще се заразим от тях зависи от това колко дълго вирусът оцелява на повърхността, което все още не знаем – но обичайно това време варира между няколко часа и няколко месеца. Другата невидима опасност е, че някои вируси  . До каква степен това важи за заразата от Ухан, все още не е ясно. И така... : намокрете ги с чиста течаща вода, използвайте сапун по цялата повърхност, включително отгоре, между пръстите и под ноктите. Търкайте поне 20 секунди. Изплакнете. Когато кашляте или кихате,  , след това я изхвърлете в кошчето за боклук и измийте ръцете си. Ако нямате подръка кърпичка,  , а не в ръцете (шепите) си – така намалявате вероятността да заразите други хора, като ги докоснете или да разпространите вируса като пипате различни повърхности. , но не забравяйте, че тя предлага частична защита. Маската блокира течните пръски, но не може да спре по-малките аерозолни частици, които могат да проникнат през тъканта ѝ или да минат, там където тя не покрива плътно лицето. Освен това маската оставя незащитени очите, а някои вируси могат заразят човек, ако попаднат в зрителните органи. , ако имате температура, кашлица, затруднено дишене. Особено, ако сте пътували наскоро в чужбина. Ако работата ви е свързана с посещения в държави, където е регистриран вирусът, и то , избягвайте директен контакт с тях и повърхности, до които те са се допирали. Ако се намирате в държава, където вече са регистрирани случаи на зараза,  . Ако сте били в Китай през последните две седмици,  . Това означава да не ходите на работа, училище или да посещавате обществени места. Ако сте се върнали от държава, в която вече е регистрирана зараза с новия коронавирус и развиете висока температура, кашлица, хрема, болки в гърлото или имате проблеми с дишането,   .", "date": "2020.01.31", "title": "Как да се предпазим от новия коронавирус?"}
{"url": "https://clubz.bg/93660-51_po_rihter_razlyulq_rajona_na_vrancha", "text": "Земетресение с магнитуд от 5,1 по Рихтер разлюля Източна Румъния в района на Вранча. Трусът е регистриран в 3 часа и 26 минути. Епицентърът е бил на 153 километра северно от столицата Букурещ и на 140 километра дълбочина. Земетресение разлюля Вранча, слаб трус и край Шабла Няма информация за пострадали хора и за нанесени щети. Земетресението е било усетено на територията на цяла Румъния, както и у нас - в Русе, Плевен, Шумен и др. населени места на север. Усетен е и в Украйна и Молдова. Очакват се вторични трусове.", "date": "2020.01.31", "title": "5,1 по Рихтер разлюля района на Вранча"}
