{"url": "https://clubz.bg/90185-fon_der_lajen_odobri_rumynka_za_evrokomisar_po_transporta", "text": "Урсула фон дер Лайен одобри румънката Адина-Йоана-Вълян за бъдещ еврокомисар по транспорта, съобщиха за Клуб Z от преходния екип на ЕК. По-рано от Букурещ изпратили писмо с две кандидатури. Номиниран бил и Зигфрид Мурешан. И той, и Вълян са депутати от Европейската народна партия (ЕНП) - първата сила в Европарламента. Фон дер Лайен бе поискала от северната ни съседка да номинира и мъж, и жена, за да може да бъде спазен балансът между половете. Така всички страни членки на ЕС (ако не се брои напускащата Великобритания) имат свои кандидати за еврокомисари. Фон дер Лайен иска двама кандидати за комисар от Великобритания И Мурешан, и Вълян са провели интервюта с Фон дер Лайен, каза говорителят. Румънската кандидатка е евродепутат с голям опит в транспортната сфера, изтъкнаха пред Клуб Z източници от „Берлемон“. Тя е била докладчик по Механизма за свързване на Европа (МСЕ), насърчаващ инвестициите в транспорта, енергетиката и дигиталните услуги. Занимавала се е с въпроси като електромобили и декарбонизация на колите. Вълян е била председател на Комисията по околна среда в Европарламента. В момента оглавява Комисията по промишленост, изследване и енергетика. Предстои тя и другите двама номинирани еврокомисари – унгарецът Оливер Вархей и Тиери Бретон, да бъдат проверени за конфликт на интереси от Комисията по правни въпроси. Това трябва да стане идната седмица. След това тримата трябва да бъдат изслушани от ресорните комисии в ЕП. Ако бъдат одобрени, предстои евродепутатите да гласуват за новата Еврокомисия. Вотът е насрочен за пленарна сесия в Страсбург през последната седмица на ноември. Ако всичко мине по план, новата ЕК, оглавявана от Урсула фон дер Лайен, ще встъпи в длъжност на 1 декември. Избирането на Комисията вече бе забавено с месец. Кандидатите Рована Плумб от Румъния и Ласло Трочани от Унгария бяха уличени в конфликт на интереси още от правната комисия. Французойката Силви Гулар пък бе отхвърлена от евродепутати след допълнително второ изслушване.", "date": "2019.11.06", "title": "Фон дер Лайен одобри румънка за еврокомисар по транспорта"}
{"url": "https://clubz.bg/90184-matros_pochina_v_barokamera", "text": "Тридесет и шест-годишен матрос почина днес при извършване на медицински прегледи с имитационни водолазни спускания в барокамера,  Починалият е на 36 години и служи в армията от 2014 година. Той е семеен с едно дете. По случая се води досъдебно производство и повече информация може да се получи след разрешение от наблюдаващия прокурор, отбелязва министерството. Ръководството му изказва съболезнования на семейството и близките на матрос Пенчев.", "date": "2019.11.06", "title": "Матрос почина в барокамера"}
{"url": "https://clubz.bg/90178-igrachite_na_napoli_ne_iskat_da_sa_zatvornici", "text": "Скандалът в един от най-добрите италиански клубове - \"Наполи\", все повече се разраства и заплашва да помрачи сезона на тима. Всичко започна в събота вечерта - след загубата от \"Рома\" в \"калчото\". Президентът на клуба Аурелио де Лаурентис влязъл в съблекалнята и се накарал на играчите. Той също така разпоредил лагер до събота след снощния мач от Шампионската лига срещу \"Залцбург\" (1:1). Обрати за историята за \"Борусия\" (Дортмунд) и \"Челси\" Автобусът трябвало да откара състава направо от стадиона в клубната база. Футболистите щели да бъдат свободни да се приберат по домовете си след мача с \"Дженоа\". Бизнесменът искал по този начин да затегне дисциплината заради неубедителното представяне в Серия А напоследък. Играчите обаче се разбунтували и отказали да се качат в автобуса, информира \"Гадзета дело спорт\". Там бил единствено треньорът Карло Анчелоти, който обаче взел страната на футболистите и ги защитил пред боса. Специалистът отказа да застане пред медиите след двубоя със \"Залцбург\" - така \"Наполи\" най-вероятно ще понесе глоба от УЕФА. Пред \"Радио кис кис\" Де Лаурентис заяви, че цели не да затваря тима, а да Играчите звънели на адвокати, за да попитат какви са правата им и евентуално да предприемат мерки, ако все пак се окажат затворени в базата или глобени заради неподчинението си. През миналия сезон \"Наполи\" спореше с \"Ювентус\" за титлата, но в настоящия е седми, вече на 11 т. зад \"Старата госпожа\". Снощи южняците можеха да се класират и на теория за осминафиналите в Шампионската лига, но записаха равенство срещу \"Залцбург\". Според италианската преса поведението на Де Лаурентис повлияло зле на отбора и треньорския щаб и внесло напрежение вместо обратния ефект. Единственият играч, който застана пред медиите снощи, беше звездата Лоренцо Инсиние. Той защити Анчелоти и заяви, че съставът е сплотен, а треньорът опитва да не го натоварва излишно в трудния сезон. Вървят спекулации, че до края на годината Карло Анчелоти може да напусне \"Наполи\" и да поеме аржентинския \"Бока Хуниорс\", който също не върви добре напоследък.", "date": "2019.11.06", "title": "Играчите на \"Наполи\" не искат да са \"затворници\""}
{"url": "https://clubz.bg/90181-golqmata_koaliciq_v_germaniq_shte_upravlqva_do_2021_g", "text": "Голямата коалиция в Германия смята, че се справя успешно с мандата си и възнамерява да управлява до края му през 2021 година. Това става ясно от равносметката, която управляващите в Берлин направиха днес по повод преполовяването на мандата си. Доклад от 83 страници за досегашното управление на голямата коалиция в Германия бе представен пред журналистите днес в Берлин. На базата на изводите от него християндемократите и социалдемократите решиха да продължат със съвместното си управление до следващите избори през 2021 година. Правителството отбелязва обаче, че дори и в тази обстановка, успява да постига компромиси по най-важните проблеми пред германското общество. Сред най-важните предстоящи решения се посочва това за приемането на базисна пенсия, която да се изплаща на всеки, работил 35 години в Германия. Коалицията смята да подкрехи финансово свръхзадлъжнели общини, ако се постигне и политичеки компромис за това. Помощта ще е еднократна. Остава непроменена целта да се постигне пълна заетост на пазара на труда въпреки започналите конюнктурни проблеми. Преполовяването на мандата се отбелязва и с дълбоки кризи и в двете партии. Германските социалдемократи търсят нов лидер след оставката на Андреа Налес. Лидерката на християндемократите Анегрет Крамп-Каренбауер пък губи подкрепа в партията си и на предстоящия им конгрес се очаква да понесе сериозни удари от отцепници в нея.", "date": "2019.11.06", "title": "Голямата коалиция в Германия ще управлява до 2021 г."}
{"url": "https://clubz.bg/90177-sasht_moje_da_se_otkajat_ot_mitata_vyrhu_evropejski_avtomobili", "text": "След месеци на конфликт и спорове за търговските отношения между САЩ и ЕС тази седмица внезапно облаците над американско-европейските отношения се разсеяха. Поне донякъде. Американският държавен секретар Майкъл Помпео пристигна на тридневна визита в Берлин, а в същото време от Вашингтон дойде сигнал, че САЩ може и да не наложат мита върху вноса на европейски автомобили. Досега САЩ възнамеряваха да наложат 25% мито върху вноса на автомобили от Европа. Това трябваше да се случи най-късно на 13 ноември. След серия преговори между автомобилните концерни, европейски правителства, Берлин и Вашингтон, Тръмп е показал, че може да се съгласи на сделка и да не наложи митата. Първоначално това бе обявено от американския икономически министър Уилбър Рос. Снощи стана ясно и каква е сделката, която е постигната на този етап. Американците няма да облагат с мито вноса на европейски автомобили, а автомобилните концерни ще изградят повече заводи в САЩ. Заради заплахата от мито през последната година те предпочитаха да изтеглят производствата си в Южна Америка. Американският посланик в Берлин Ричард Гренъл обяви: „За последните 18 месеца на редовни срещи успяхме да намерим общ път.“ Пробивът се дължи обаче и на политическата обстановка в САЩ, коментира днес „Ханделсблат“. БМВ и „Даймлер“ имат огромни фабрики в Южна Каролина и Алабама – два щата, на подкрепата на чиито републикански губернатори се уповава Тръмп в предстоящата битка за импийчмънт. БМВ и „Даймлер“ са дали да се разбере, че ако Тръмп наложи мита, автомобилните концерни ще се изтеглят от там и това ще коства хиляди работни места – факт, който твърде силно безпокои местните власти. Германските автомобилни коцерни в САЩ са отворили 45000 директни работни места, а още 155 000 души рабтоят във фирми, доставящи части за коли и също зависят от автомобилните концерни. Въпреки напредъка в преговорите, германците все още не смятат, че заплахата на Тръмп е елиминирана. Най-вероятно на 13 ноември Тръмп ще отложи решението си с още няколко месеца. „Това е една от темите, с които той успява да оказва натиск върху ЕС и няма да се откаже от нея“, смятат германски политици. Не е ясно и дали този пробив с автомобилите ще се отрази по някакъв начин на преговорите за търговското споразумение между САЩ и ЕС. Всъщност официално те още не са започнали, тъй като САЩ настояват и селското стопанство да бъде включено в тях, а ЕС твърдо се противопоставя. Всичко това ще бъде обсъдено и по време на посещението на Помпео в Берлин тези дни. Той пристига днес в Германия и в рамките на посещението си ще отиде и до бившата граница между ФРГ и ГДР в Пфалц, където е отбил военната си служба. Другите теми, които ще обсъди с Меркел и Хайко Маас са  съвместни действия срещу \"глобалните заплахи\" от страна на Русия, Иран и Китай. Помпео ще вземе участие и в честванията по случай 30 години от падането на Берлинската стена.  ", "date": "2019.11.06", "title": "САЩ може да се откажат от митата върху европейски автомобили"}
{"url": "https://clubz.bg/90175-djon_byrkou_brekzit_e_naj_golqmata_greshka_sled_vtorata_svetovna_vojna", "text": "Дни след като приключи мандата си като председател на Камарата на общините, Джон Бъркоу описа Брекзит като най-голямата грешка, която Великобритания е направила след Втората световна война, пише днес \"Гардиън\". Бъркоу, който беше постоянно обвиняван в пристрастие от депутатите, подкрепящи Брекзит, през мандата му на председател на Камарата, произнесе прощална реч пред Международната прес асоциация, разкривайки, че е за оставане в ЕС. Бъркоу обаче отхвърли идеята, че той е блокирал Брекзит, настоявайки, че парламентът, а не той е предотвратил това Великобритания да напусне по-рано. Бившият председател се оттегли като депутат, след като е представлявал избирателния район Бъкингам като консерватор от 1997 година насам. Той възнамерява да публикува книга за живота си догодина и се очаква да се присъедини към доходоносен кръг от оратори. През десетилетието на председателския стол Бъркоу защитаваше правата на депутатите от задните банки (вътрешнопартийните опозиционери - б.р.), като направи спешните въпроси важна част от парламентарния ден. В последните месеци той беше обвиняван от \"огъване\" на правилата, за да позволи депутати от задните банки като Доминик Грийв и Хилъри Бен да ограничат пространството за маневри на правителството – включително с приемането на т.нар. закон \"Бен\", който принуди Джонсън да помоли за отлагане на Брекзит. На днешната проява Бъркоу настоя: И той отхвърли неотдавнашните коментари на главния прокурор Джефри Кокс, който описа Уестминстър (лондонския район и дворец, където  заседава парламентът - б.р.) като “зомбиран парламент”. Бъркоу беше заменен като председател от лейбъристкия депутат Линдзи Хойл от Чорли в Ланкашиър.", "date": "2019.11.06", "title": "Джон Бъркоу: \"Брекзит е най-голямата грешка след Втората световна война\""}
{"url": "https://clubz.bg/90180-polqcite_shte_pytuvat_do_sasht_bez_viza", "text": "Гражданите на Полша ще могат да пътуват до САЩ без виза от началото на следващата седмица, обяви днес полският президент Анджей Дуда, цитиран от Асошиейтед прес и БТА. Той добави, че официалното съобщение ще бъде направено по-късно днес във Вашингтон. По думите му това е   за 37-те милиона поляци и 10-те милиона поляци в САЩ. Анджей Дуда - политически наследник на Лех Качински Застанал до американския посланик във Варшава Джорджет Мосбакер, Дуда благодари на президента Доналд Тръмп за решението му да включи Полша в списъка на страните от федералната програма за безвизов режим. От 11 ноември, когато е Денят на независимостта - националният празник на Полша, - поляците ще могат да пребивават до 90 дни на територията на САЩ с цел туризъм или бизнес.  Полша купува 32 изтребителя Ф-35 от САЩ Това решение на Вашингтон се очакваше отдавна в Полша, която е един от най-близките съюзници на САЩ в Европа със здрави двустранни политически, търговски и военни връзки, отбеляза Ройтерс. Полша купува 32 изтребителя Ф-35 от САЩ", "date": "2019.11.06", "title": "Поляците ще пътуват до САЩ без виза"}
{"url": "https://clubz.bg/90187-putin_se_pohvali_s_unikalni_oryjiq", "text": "Новите руски оръжия нямат аналог в света, но Москва няма да ги използва като средство за заплаха. Това заяви президентът Владимир Путин, информира АП. По време на среща с висшето ръководство на въоръжените сили Путин отбеляза, че няма друга държава в света като Русия, която да притежава свръхзвукови, лазерни и други модерни оръжия. Но той подчерта, че \"няма причина да се използват като средство за заплаха\". Руските оръжия в Крим заплашвали България Руският президент каза още, че новите оръжейни системи са разработени с една цел - \"гарантиране на нашата сигурност с оглед на растящите заплахи\". Той обеща да полагат усилия за контрол над въоръжението. През 2018 г. Путин обяви, че Русия се е сдобила с нови оръжия, включително свръхзвукови, подводен ядрен дрон и крилати ракети с ядрена глава. Руското оръжие-чудо, което изби създателите си. Какво знаем за него? (ВИДЕО) Руското оръжие-чудо, което изби създателите си. Какво знаем за него? (ВИДЕО)", "date": "2019.11.06", "title": "Путин се похвали с уникални оръжия"}
{"url": "https://clubz.bg/90171-xerox_s_ambiciq_da_kupuva_hp", "text": "Американската компания за печатни устройства Xerox има амбиции да закупи HP Inc. (преди Hewlett-Packard), съобщи \"Уолстрийт Джърнъл\". Има обаче една сериозна пречка - кръстникът на \"ксероксите\" е с три пъти по-малка стойност. HP в момента се оценява на 27 млрд. долара пазарна капитализация, в сравнение с 8 млрд. за Xerox. Създадената от Дейвид Пакард и Бил Хюлет компания има и близо 6 пъти повече приходи за миналата година. А според източниците на американското издание, Xerox можел да предложи повече от пазарната й стойност. Hewlett-Packard пускат футуристичен настолен компютър Предполага се, че компанията от Кънетикът ще осигури част от средствата от вече предвидената продажба на 1/4 от Fuji Xerox - съвместното предприятие с Fujifilm, което за 57 години е най-дълголетната американо-японска компания. Предполага се, че Xerox  ще си осигури част от парите за тази придобивка от вече обявената продажба на 25-процентовия си дял в съвместно предприятие с Fujifilm – Fuji Xerox, което е специализирано в производството на копирна техника и услугите за управление на документи. Друга теза е, че Xerox са си осигурили гаранции от голяма банка за средствата. Съветът на директорите на компанията вече е обсъдил потенциална сделка. От тази гледна точка покупката ще е по-скоро сливане. Според анализатори обаче това може да спести над 2 млрд. долара от оптимизиране на разходите. Печалбите и пазарната капитализация на Xerox пада от години, поради намаляващата нужда от печат, а HP произвежда компютри още от 60-те години и сега е сред лидерите на пазара. Същевременно те са и лидер на пазара на принтери. От двете компании са отказали да коментират темата за сливане официално.  ", "date": "2019.11.06", "title": "Xerox с амбиция да купува HP"}
{"url": "https://clubz.bg/90176-shto_za_televiziq_pravi_trifonov", "text": "Във вторник Слави Трифонов регистрира партията си \"Няма такава държава\". Преди броени дни стартира и телевизията му \"7/8 ТВ\". Слави Трифонов пак ще си води токшоу, сценаристите - и те (ПРОГРАМАТА) Продължавам да съм скептичен по отношение на партията, която създаде Слави Трифонов. Необмисленият референдум вече нанесе сериозна щета на политическата система - той даде повод на премиера Борисов да фалира конкуриращите политически сили, практически ликвидирайки субсидиите. Името на партията  - \"Няма такава държава\" - звучи като от жанра на пародийните политически проекти - като започнем от \"Партията за умерен прогрес в рамките на закона\", основана навремето от чешкия писател Ярослав Хашек, минем през кандидатурата на Кулеков и Бойчев на президентските избори през 1996 и стигнем до различните партии на любителите на бира и скорошната сръбска \"Не си опитал сармата\" на Лука Максимович, който през 2017 искаше да стане президент. . Дали целта е тотална подигравка с мизерията на българската политика? Или пък следва да очакваме някакъв български Бепе Грило или Володимир Зеленский? Предстои да разберем. Тръгналата в понеделник телевизия \"7/8 ТВ\" вдъхва надежди, макар че определено не е за хора като мен. Всякаква алтернатива ще е полезна в тотално овладяния ни медиен пейзаж - независимо от лошия понякога вкус, от простите шеги, от липсата на балансирана журналистика. Да, засега това е телевизия на мнението, едностранно, предсказуемо, предубедено. Но пък различно. Не разбрахме само с какво БТВ е пречело до сега на Слави Трифонов, та тръгва да прави сам нещата \"по своя начин\", както пее Франк Синатра. Вероятно нещо откъм тези пусти баланси, с които големите медии често направляват работата на журналистите. Може пък това с \"моя начин\" просто да си е рекламно мъжкарско пъчене, едва ли ще разберем. Новата 7/8 ТВ на Слави тръгна с познати гости и нови обещания  Но г-н Трифонов очевидно е смел човек - не само в политически, но и в икономически смисъл. Защото телевизията е скъпо занимание. В последните години видяхме опити да се направят два опозиционни проекта на едно по-интелектуално ниво - RE: TV и BIT. Едната не издържа финансово, въпреки че зад нея стояха по-богати хора от г-н Трифонов; другата купиха и целенасочено унищожиха вероятно приближени до властовия център \"инвеститори\". Та ако с високата журналистика не потръгна, надеждата е сега покрай чалгата и майтапите да се поддържа и някакъв критичен дух у хората. Колкото и да се хвали с първоначалния зрителски успех (1 400 000 гледали програмата му първата вечер), г-н Трифонов едва ли ще оцелее само на комерсиален принцип при нивото на българския рекламен пазар и пренаситеността с медии. А ако тръгне да търси политически покровители, просто ще загуби публиката си. По-добрият път вероятно би бил привличането на външен инвеститор, но тогава пак ще възникне опасност да запее Синатра. Говорим за перспективата \"7/8 ТВ\" да стане истинска телевизия, която покрива по-голяма част от деня, излиза извън студиата, прави разследвания, продукции и т.н. Усещането за телевизията от първите два дни е неравно. Сериозно и критично звучи публицистичното предаване \"Студио Хъ\", което веднага се нареди до най-добрите в жанра си. Започнаха с актуалната Мая Манолова, поискала касиране на изборите. Чухме сериозен анализ на бюджета, дадоха думата на един от най-яростните критици на Борисов - Арман Бабикян. Разбира се, личния живот на известни личности е задължителен елемент от всяка народна телевизия, няма да минем без него. Разочароващо и объркано беше първото издание на \"Вечерта на Иван Кулеков\". Вероятно е трябвало да бъде смешно, макар че обявяването на предаването будеше други очаквания. Самият Слави си е същият. Но на феновете явно не им омръзва. Носталгия, подаръци, Мерцедес S класа, спечелен от обикновен зрител в рекламираща телевизията лотария. Изобщо усещане за някаква компания, някакъв Биг Брадър, с който феновете са свикнали вече 19 години. Оттук и една известна клаустрофобия, която навява затворения кръг от водещи, наследени от шоуто. Ако това ще става истинска телевизия, ще трябват още много и различни хора. Но това, както вече стана дума, иска много пари. Иначе този екран изглежда удивително сексистки - дами се появяват само в ролята на безмълвни дългокраки танцьорки и дори прогнозата за времето се съобщава от Ванката. Мъжкарският брутализъм избликва тук-там в по някоя обидна или умерено расистка реплика, но да не издребняваме - такъв е таргетът. Пък и хумористите тук са къде по-възпитани в сравнение с българския парламент! Като се надявам \"7/8 ТВ\" да оцелее, ясно съзнавам, че тук се проявява опасната тенденция да гледаме на света все по-иронично. Новините като майтап, сюжетите от деня, разиграни в театрални гегове, абсурдизма на куриозното - това са симптоми за деградирането на публичния човек. Не обвинявам г-н Трифонов. Той просто улавя вятъра на една световна тенденция. Отчуждили сме се от публичните дела дотам, че ги гледаме като сеир - очакваме новия сериал за Брекзит, новото самохвалство на Тръмп, новите безумства на Сидеров. Вероятно това иронично отчуждение ще подхранва новата телевизия, под звуците на иначе страстната ръченица в седем осми и лазерните светлини. На добър час! Но дано възникват и други проекти за алтернативни медии, които ще разчитат по-малко на забава и повече на сериозна журналистика. Новата 7/8 ТВ на Слави тръгна с познати гости и нови обещания ", "date": "2019.11.06", "title": "Що за телевизия прави Трифонов?"}
{"url": "https://clubz.bg/90155-11_258_ucheni_ot_153_dyrjavi_planetata_e_v_klimatichna_izvynredna_situaciq", "text": "Пореден доклад предупреждава за спешната ситуация с климата на планетата Земя, този път подписан от 11 258 учени в 153 държави, съобщиха световните медии. Докладът, публикуван в журнала Bioscience, е изготвен от еколозите Бил Рипъл и Кристофър Уолф от университета Орегон Стейт, Уилям Мумау, климатолог от университета Тъфтс, и подкрепен от хиляди други учени от разнообразни дисциплини. Заглавието му е \"Предупреждение за климатична извънредна ситуация от световните учени\" (World scientists’ warning of a climate emergency). Бюджетът на ЕС – по-малко пари за земеделие, повече за климата и изследвания В документа не се набляга на тежки научни данни с изключение на 49 сравнително прости графики, които показват тенденциите в нарастването на популацията, прираста, БВП, употребата на месо, пътуването по въздуха, емисиите на метан, въглероден диоксид, диазотен оксид, киселинността на океаните, температурата им, вдигането на нивата им и др. Подчертано обаче се посочват конкретни политики, за да се намали ефектът от климатичните промени, които според учените ще доведат до По отношение на употребата на   учените отбелязват, че трябва по-бързо да се стремим към замяна на изкопаемите горива с възобновими чисти източници. Богатите държави трябва да помагат на бедните, трябва да се елиминират субсидиите за изкопаеми горива и бавно да се ограничи тяхната употреба. Нужно е да се вземат мерки и срещу   като метан, черен въглерод (сажди) и хидрофлуорокарбони. Това може да намали краткосрочното затопляне с над 50%, спасявайки живота на милиони, както и да увеличи добива от реколтата поради намалено замърсяване на въздуха. Замърсяването на въздуха убива повече хора от цигарите Трябват и мерки за защита и възстановяване на   на планетата. Фитопланктонът, коралните рифове, горите, саваните, пасищата, торфищата, мангровите гори и морските треви допринасят значително за секвестиране на атмосферния въглероден диоксид и те трябва да бъдат запазени. Трябва да се посаждат нови гори и да се пазят съществуващите. Трябва да се намали  , особено на месо, и да се  Това ще подобри човешкото здраве и значително ще намали емисиите на парникови газове. В  не трябва да се гони растеж на БВП, а да се приоритизират базовите нужди, като се намали неравенството.  на света продължава да се увеличава - с 200 000 души дневно или с 80 млн. души годишно, като тя трябва да бъде стабилизирана и дори намалена. Има доказани и ефективни политики, които подобряват състоянието на човешките права и намаляват раждаемостта, като от това следва спад и на парниковите газове и загубата на биоразнообразие, твърдят учените. Услугите за семейно планиране трябва да бъдат достъпни за повече хора, както и начално образование, особено за момичета и млади жени. Пълния текст можете да прочетете на английски  Замърсяването на въздуха убива повече хора от цигарите", "date": "2019.11.06", "title": "11 258 учени от 153 държави: Планетата е в климатична извънредна ситуация"}
{"url": "https://clubz.bg/90161-pochina_poetyt_nikolaj_atanasov", "text": "На 41 години в САЩ почина поетът Николай Атанасов. За кончината му съобщи издателство Black Flamingo във фейсбук, цитирайки близките му. През последните 20 години той живееше в Америка. Николай Атанасов е роден през 1978 г. в Плевен. Завършва българска филология в Софийския университет „Св. Климент Охридски“, след това продължава образованието си в Бауърд колидж в САЩ със специалност „Английска литература“. Носител е на няколко национални награди за поезия – Бронзов пегас от „Южна пролет“ за най-добра дебютна книга на 1999 г., – „Ябълка“, и Златното яйце от конкурса „Веселин Ханчев“. Автор е на поетичните книги „Органични форми“  , „Манифестация“   и „Евангелие от Евнух“  . Негови стихове са публикувани в American Poetry Review, Chroma Journal, Akzente, „Алтера“, „Съвременник“, „Витамин Б“, „Пламък“, „Литературен вестник“, „Литературен форум“, „Капитал“, „Сега“ и др. Текстовете му са превеждани на английски, немски, чешки, унгарски, хърватски и словенски език. Близките на поета имат нужда от помощ, за да пренесат тленните му останки от САЩ в България. Парите могат да бъдат превеждани в Първа инвестиционна банка по банкова сметка BG44FINV91501017377238 на името на неговата майка – Милотинка Николаева, с основание: „В памет на Николай Атанасов“. \" \"", "date": "2019.11.06", "title": "Почина поетът Николай Атанасов"}
{"url": "https://clubz.bg/90167-rusiq_obvini_sasht_che_cepqt_pravoslavieto", "text": "Действията на САЩ за създаване на условия за дискусия за признаването на Православната църква на Украйна (ПЦУ) и подкрепата за тази схизматична структура показват опитите на САЩ да насърчат разкол в целия православен свят. Това подчерта министърът на външните работи на Руската федерация Сергей Лавров след разговори с гръцкия си колега Никос Дендиас в Москва, предаде TACC, цитирана от агенция \"Фокус\". \n\tКакто отбеляза Лавров, писмото до предстоятеля на схизматичната църква в Украйна Епифаний от този на Гръцката православна църква, архиепископа на Атина и цяла Гърция Йероним е било предшествано от посещение в Атина от държавния секретар на САЩ Майк Помпео. Според Лавров първият дипломат на Вашингтон „не скри, че сред въпросите, които той е решавал там, е бил и този“. Според Лавров външното влияние по въпроси, отнасящи се до Гръцката православна църква и Автокефалната църква на Украйна, е очевидно. Министърът отбеляза, че църковният въпрос няма да бъде изкуствена пречка в отношенията между Русия и Гърция. Лавров е приел поканата на гръцкия си колега да посети страната му, макар че през юли миналата година гръцкото правителство реши да изгони двама руски дипломати и забрани на още двама да влизат в страната. Атина ги обвини в намеса във вътрешните работи на страната, както и в действия, които подкопават националната сигурност. Москва предприе огледални мерки. На този фон Лавров отмени посещението си в Атина, насрочено за септември същата година.", "date": "2019.11.06", "title": "Русия обвини САЩ, че цепят православието"}
{"url": "https://clubz.bg/90183-vijte_kak_makron_namestva_franciq_v_osvobodenoto_ot_trymp_mqsto_v_kitaj", "text": "Френският президент Еманюел Макрон тези дни е обект на патриотична ненавист в България поради непремерените му думи за някои наши сънародници. В международните новини обаче той е пример за това как се работи за националния интерес. \"Политико\" отбелязва днес, че той \"спечели точки за Франция, Европа и глобалната природна среда в края на държавното му посещение в Китай и в същото време надсмя се над Доналд Тръмп и засенчи европейския комисар\" Фил Хоган, когото доведе със себе си. Ирландецът Хоган, който сега отговаря за земеделието, трябва да поеме деликатния портфейл на търговията в следващата Комисия. Maкрoн и китайският президен Си Цзинпин обявиха \"Пекински призив за опазване на биоразнообразието и за климатичната промяна\", който официализира съвместното лидерство, което от тях в подкрепа на Парижкото споразумение. 11 258 учени от 153 държави: Планетата е в климатична извънредна ситуация Френският президент също се възползва от възможността да подбие американската позиция по въпроса. \"Политико\" отбелязва, че това е първият коментар на Макрон по въпроса, откакто САЩ официално започнаха процеса на оттегляне от пакта за климатичните промени във вторник, две години, след като администрацията на Тръмп съобщи, че ще се изтегли от сделката. САЩ ще бъдат единствената държава в света, която няма да бъде страна по Парижкото споразумение, което призовава държавите да си поставят индивидуални цели за намаляване на парниковите емисии, пише \"Политико\". Решението на Тръмп да стартира изтеглянето на САЩ от Парижкото споразумение - отзвукът Решението на Тръмп да стартира изтеглянето на САЩ от Парижкото споразумение - отзвукът", "date": "2019.11.06", "title": "Вижте как Макрон намества Франция в освободеното от Тръмп място в Китай"}
{"url": "https://clubz.bg/90156-majk_shinoda_ot_linkin_park_napisa_saundtrak_za_ruski_film", "text": "Майк Шинода - вторият вокал и истински двигател на легендарните Linkin Park, напомни за себе си с песента fine. Интересно е, че парчето е оригинална композиция, писана за руския научнофантастичен филм The Blackout. Премиерата на лентата ще се състои в САЩ на The American Film Market в Санта Моника, Калифорния, на 9 ноември, в руските кина на 21 ноември, а в Германия, Австрия, Швейцария, Холандия, Люксембург, Белгия и Балтийските държави – на 24 ноември, в Англия и Ирландия - 1 декември, както и в Сърбия, Хърватия, Босна и Херцеговина. Видеото към fine предстои скоро, отбелязва  . Парчето има и интригуващ... нещо като музикален трейлър към филма. Майк Шинода с песен след смъртта на Честър Бенингтън Наскоро Шинода завърши успешното си турне   в подкрепа на дебютното си солово ЕР. Дълбоко персоналният албум от 16 трака Post Traumatic събра големи отзиви и единодушно признание след смъртта на ко-фронтмена на Linkin Park Честър Бенингтън. И Честър Бенингтън от Linkin Park избра... небето (ВИДЕО) Шинода направи концерти по целия свят, включително фестивални изяви в   и  . И Честър Бенингтън от Linkin Park избра... небето (ВИДЕО)", "date": "2019.11.06", "title": "Майк Шинода от Linkin Park написа саундтрак за руски филм"}
{"url": "https://clubz.bg/90174-zavryshtaneto_na_djedaite_bsp_da_se_vyrne_pyrvo_kym_sebe_si", "text": "Искам от сърце да поздравя всички кандидати на БСП, които постигнаха победа! Тя е извоювана с много вяра и неуморни усилия – стотици разговори и срещи с хората, с тяхната мъка и надежда! Искам да окуража и кандидатите ни, които дадоха всичко от себе си, но не успяха. Защото стартовите позиции бяха твърде неравни, или пък защото бяха оставени да се борят сами. И едните, и другите водиха кампания с емоция и чест! Направихме пробиви в Русе, Перник, Благоевград и Разград, а в Шумен и Ловеч малко не ни достигна. Кандидатите ни се изправиха срещу най-организираната и мощна партия в България, която за едно десетилетие пусна здрави корени във властта и изгради стройна пирамида от зависимости и хора, чието благоденствие е неразривно свързано с успеха на ГЕРБ. Тепърва предстоят задълбочените анализи какво се случи на местните избори. Интерпретациите обаче започнаха. Затова ще споделя някои изводи. Нинова: Най-агресивната, най-купената, най-компроматната кампания  Да, в условията на ниска избирателна активност, отвращение от изборния процес, корпоративен и купен вот, недопускане на адекватна кампания и политически сблъсък на национално ниво, с негласната подкрепа на ДПС. Въпреки че ГЕРБ сами подбраха контекста, все по-видимо е, че доминиращата им позиция ерозира. Умората от 10-годишното управление, безпринципните коалиции, възмущението от корупцията, безобразията и арогантността създадоха среда за пробиви на опозицията. Неслучайно те загубиха именно там, където вътрешните им разделения са най-яростни – Русе, Благоевград, Ямбол, Видин.  – 61 кметове на общини (в сравнение с 60 на предишните избори) и 1006 общински съветници (сравнени с 930 през 2015 г.). На местните избори БСП е увеличила подкрепата си за листите за общински съветници с 43 367 гласа, от които 41 380 са в София и Русе. В 7 области БСП няма нито един кмет на община, а в други 7 – само по един. , защото днес все повече хора търсят алтернатива. От най-ниския резултат на партията са изминали 4 години, маркирани от победа на президентските избори, ерозия и безкрайни скандали в управлението – от “суджукгейт” до “апартаментгейт”. И най-важното, от засилващото се усещане, че се движим по инерция и без ясна посока като държава. Местни избори 2019. Равносметката Да, ГЕРБ така печели избори. Не е нещо ново. Със същото се сблъскахме и през 2011 г. – подмяна на резултатите, документирания хаос в зала “Универсиада” и много други факти и нарушения. В годините на разцвета на ГЕРБ, с личен рейтинг на Борисов от 70 %, ние спечелихме 8 кметове на областни градове, 94 кметове на общини, 593 000 гласа за листи и 1167 съветници! Ако наистина се притесняваме за демокрацията 12 години след пълноправното членство на България в ЕС заради грубия натиск, заплахите и купения вот,   Не знаем методите на нашите опоненти? Ако наистина се вълнуваме – как противодействахме? За сравнение, след горчивия опит от 2011 г., по инициатива на БСП, с други партии, от центъра до десницата, на парламентарните избори през 2013 г. организирахме истинско пълно паралелно преброяване, като наехме една от авторитетните европейски компании, организирахме застъпници и наблюдатели. Опазването на честността ни беше важно! На всички партии. Тази есен не чух призиви за опазване на вота. А БСП не направи и национална кампания – за избирателна активност, за мотивиране на нашите членове и симпатизанти. Останахме си във Фейсбук. Извън общата загриженост за изборния процес, простото замеряне с числа и самоизмерването с резултати, след избори е време за анализи и разговор вътре в БСП. Знам, че пак ще бъда обвинен във всички грехове, но аз милея за моята партия и съм длъжен да кажа, че ако така продължаваме, БСП няма да спечели следващи парламентарни избори. Нито които и да е следващи избори. Лесно е да биеш Станишев, Гергов и Дъбов. Номерът е да биеш Борисов . На поредни избори левицата не предложи модерна, задълбочена и експертна политическа оферта. Доживяхме социолозите да ни отреждат мястото на средна партия в изборната нощ, а ние да се борим на места да сме трета политическа сила! . На поредни избори ние сме сами и тази целена самота се задълбочава. Тук заслужават поздравления Калоян Паргов и Мая Манолова, както и Пенчо Милков и Крум Зарков, които показаха, че ветрилото на подкрепа може да се разтвори и вотът за БСП отново може да стане престижен! Неслучайно, в София и в Русе е и най-големият ръст в гласовете за партията. . В кампанията, най-близка до хората, не се чу нито едно ляво послание – за доходи, за политики за децата, за здравеопазване, образование. За битка с огромните неравенства. За жилищната политика. Бяха пропуснати национални протести, за които БСП беше молена за помощ – за заплатите на медицинските сестри и редица други. Стигна се до абсурда синдикатите в България да подкрепят ГЕРБ! Отвлечена на националистически терен, БСП наля във ВМРО и НФСБ и освободи целия терен в център-ляво. Точно на него се прояви гражданската енергия и немалко кандидати спечелиха места в общинските съвети с традиционни наши послания. А те може би са следващи политически проекти? Ще никнат на територията на модерното ляво, ще привличат гласовете на младите, активните, работещите, на хората от центъра. А БСП ще се топи в самота. В тясната ниша на популизма. Където ръководството я постави. . Най-демократичната партия в България реди листи под диктат. Или пък готовите биват подменяни и концесионирани срещу минерални води и бизнес интереси, срещу заиграване и подкрепа от други партии. Цели организации бяха прегазени точно преди изборите – най-крещящият пример е Варна. Но има и Сандански, Чирпан, Монтана... Логичният въпрос е защо? Заради уреден мач на новите стари кметове или заради опита партията да бъде прочистена и подредена удобно за предстоящия вътрешнопартиен пряк избор?  Не са мои думи. Взех ги назаем от трима политолози, които коментираха резултатите в неделя. Ще добавя само, че БСП се деполитизира, загуби физиономия и експертност. Години наред точно левицата задаваше тона на цели кампании. Нашите идеи правеха дебата в политиката. Може да сме имали много кусури, но винаги идеите и политиката в кампаниите ни задаваха дневния ред, разказваха бъдещето на българските граждани. . Доброто ни представяне на изборите през 1999, 2003, 2007 и 2011 г. укрепи позициите ни за националната кампания през 2001, 2005 и 2013 г. Костадин Паскалев и Дора Янкова оглавиха НСОРБ, а Борислав Гуцанов – Асоциация на председателите на общински съвети. Стои въпросът за целите на тази кампания на БСП? Спечелване на местните избори? Дали? По-скоро устременост към прекия избор през май догодина и саморазправа с вътрешната опозиция. Това също беше съобщено в изборната нощ. Като отметната задача. И Нинова като Сидеров: иска парламентът да подкрепи Орбан Местните избори бяха представени като завръщане. Къде? В стеснената география на половината области в България? С напускането на традиционни наши крепости? Ако наистина искаме да изиграем епизода със завръщането на джедаите, трябва да сме от добрите. Трябва хората да ни повярват. И да не избират ГЕРБ като по-малкото зло. Нужно е младите и активните хора да припознаят силата в нас, а не в моментни герои. И не, посланията за антикомунизъм при тях не работят. И не могат да служат за оправдание. БСП спешно да заложи на обединението, вместо на разкола. Да избере политиката, модерните леви послания, отварянето към центъра. Да се върне към работата по места и завръщането на членове и симпатизанти. Да се завърне към себе си. Да застане рамо до рамо с европейската левица и да се завърне на страната на промяната, с Будапеща вместо с Орбан. Тогава всички ще празнуваме голямото завръщане! И да, тогава ще печелим избори! И БСП ще управлява България! --- Местни избори 2019. Равносметката Лесно е да биеш Станишев, Гергов и Дъбов. Номерът е да биеш Борисов И Нинова като Сидеров: иска парламентът да подкрепи Орбан", "date": "2019.11.06", "title": "Завръщането на джедаите? БСП да се върне първо към себе си!"}
{"url": "https://clubz.bg/90168-bajern_myunhen_se_nasochva_kym_arsen_venger", "text": "Британските букмейкърски къщи приемат залози, че Арсен Венгер ще е най-вероятният следващ старши треньор на \"Байерн\" (Мюнхен). Преди дни управата на германския колос уволни Нико Ковач и позицията му временно е заета от Ханзи Флик, който ще води баварците тази вечер срещу \"Олимпиакос\" в Шампионската лига и в събота с \"Борусия\" (Дортмунд). Според \"Пади пауър\" шанса французинът да се озове на \"Алианц Арена\" е 1/2. Следват Жозе Моуриньо - 5/1, Масимилиано Алегри - 7/1, Ерик тен Хааг - 10/1, Флик за постоянно - 14/1 и Марк ван Бомел - 25/1. Информации за начало на преговори с Венгер се появиха още вчера в английската и германската преса. \"Байерн\" уволни треньора си 70-годишният Арсен Венгер 22 сезона беше начело на лондонския \"Арсенал\". Той напусна през юни 2018 г. и оттогава работи единствено като тв анализатор. Трикратният шампион на Висшата лига многократно е заявявал, че иска да се завърне към треньорството. Според в. \"Дейли Мейл\" в Мюнхен са избрали французина, тъй като е способен да изгражда отбори, които играят атрактивен футбол, пък и умее да се справя със звездите, а такива \"Байерн\" притежава в изобилие. До вчера се твърдеше, че фаворит е и бившият наставник на \"Лайпциг\" Ралф Рангник (61 г.). Той обаче е отпаднал от сметките. Жозе Моуриньо пък не се радвал на големи симпатии от страна на босовете Карл-Хайнц Румениге и Ули Хьонес - заради дефанзивната философия на игра и егоцентризма си. Целите пред новия наставник на \"Байерн\" са ясни - защита на титлата на Германия и спечелване на Шампионската лига. Очаква се \"Байерн\" да вземе решение най-рано следващата седмица, когато ще има пауза заради националните отбори.", "date": "2019.11.06", "title": "\"Байерн\" (Мюнхен) се насочва към Арсен Венгер"}
{"url": "https://clubz.bg/90179-koncesiqta_na_letishte_sofiq_shte_izplashta_dylgovete_na_bdj", "text": "Комисията по транспорт, информационни технологии и съобщения към Народното събрание одобри днес проектобюджета, предвиден за Министерството на транспорта. Депутати гласуваха за леко повишение на някои субсидии от централния бюджет към отделни държавни търговски дружества като \"Български пощи\". На заседанието присъстваше министърът на транспорта Росен Желязков, който лично представи проекта за бюджет и начерта различните разходни пера от него. От думите му се разбра, че предвиденото плащане от малко над 550 млн. лв. от избрания концесионер към държавата ще отиде за погасяването на дълговете на БДЖ, както и на Държавно предприятие \"Железопътна инфраструктура\". Борисов обяви: \"Български пощи\" ще разпространяват печатните медии На министъра се наложи да обясни и как ще узакони схемата, защото по закон всички такси от концесионни договори би трябвало да отиват в т.нар. Сребърен фонд за пенсии. Желязков изтъкна, че промяната, конкретно за тези пари, е разписана в заключителните и преходни разпоредби на проектозакона за държавния бюджет и че с тази маневра не се нарушава действащото законодателство.  Всичко това обаче зависи от това дали КЗК ще удобри сделката по концесията. В момента Комисията разглежда документацията. Допълнително напрежение относно възможността тези пари да бъдат използвани през следващата година внася и евентуално последващо обжалване на решението на КЗК във ВАС.  Друга важна тема, която министърът засегна беше тази за автобусните линии, които оперират из труднодостъпни места, планински селища и малко населени общини. Традиционно държавата дотира тези линии, за да могат хората все пак да пътуват. Парите от субсидиите обаче хронично закъсняваха и генерираха допълнителен дефицит. През последната година министерството успя да договори авансови плащания по тези субсидии и те вече би трябвало да идват навреме. В този смисъл министърът обяви, че в проектозакона за тази година е записано, че субсидията се увеличава от 25 милиона лева на 32 милиона лева. Тези пари обаче са реални задължения, които държавата има да връща на минситерството, а не реално увеличение на субсидията. Гладна стачка и в \"Български пощи\" Министър Желязков потвърди ангажимента на правителството, според който \"Български пощи\" ще навлязат на пазара на разпространението на печатни медии. Той гарантира, че не се цели монопол, а конкурентно участие. Освен това \"Български пощи\" щяла да използва опита от тази дейност, за да се опита да развива и други направления.  Припомняме, че на брифинг през миналата седмица министър Желязков обясни, че \"Български пощи\" ще започнат разпространението през втората половина на януари.  Гладна стачка и в \"Български пощи\"", "date": "2019.11.06", "title": "Концесията на Летище \"София\" ще изплаща дълговете на БДЖ"}
{"url": "https://clubz.bg/90172-strategicheskata_greshka_na_demokratichna_bylgariq", "text": "Минаха първите емоции - и от успехите, и от неуспехите. Остава много работа за вършене и изводите - такива, каквито всеки е направил за себе си. Не като интелектуално упражнение, а като насока за политически действия и решения през следващите месеци, в периода до парламентарните и президентски избори. И преди всичко - до следващите местни избори, защото истински политически пробив без национална политическа структура просто не е възможен. Моите изводи: Няколко бележки в тази посока: - Системните опити ДБ и цялата демократична общност да бъдат набедени за “леви”, “либерали”, “зелени левичари” и пр., вместо да избодат очи, изписаха вежди. Никой класически десен избирател не отиде при управляващите ГЕРБ/ВМРО по силата на тази евтина пропаганда. Коалицията ГЕРБ/СДС остана също толкова непривлекателна за “сините” избиратели, колкото ГЕРБ сам по себе си, да не кажа повече. - Очевидно е, че темите, свързани със свободата и законността (в т.ч., но съвсем не само, медийна свобода и реформа в правосъдието), имат широка обществена подкрепа. Още по-ясна е подкрепата за политики в защита на чистата и здравословна околна среда и градска среда. - Накратко - съюзът между традиционните “десни” и политици, общественици и лидери на мнение с “либерални” и “зелени” каузи е логичен, перспективен и успешен, дори когато е на моменти труден и напрегнат. Този съюз трябва да се развива, а не отрича. - Ако виждам една ключова стратегическа грешка на ръководството на ДБ, то беше принципното отхвърляне на варианта подкрепа за независими кандидати за кметове. Не обсъждам конкретните казуси, а политическата философия зад това решение. Вярвам, че друг стратегически подход, достатъчно рано заявен, можеше да даде на демократичната общност балотажи и потенциално - кметове в София и други големи градове. Разбира се, това е моето лично мнение, което никога не е било тайна. Разбирам и обратната логика, но мисля, че на тези избори тя ни подведе в грешна посока. Предстои сериозен вътрешен дебат, който има дълбочина и значение далеч отвъд обичайните заклинания в социалните мрежи. - Същото се отнася за отказа от коалиране в по-малките общини, където ДБ остана масово непредставена или представена с 1-2 съветници. На предстоящите парламентарни избори, ако не се вземат спешни мерки в тази посока, тази слабост може да има фатален резултат. В заключение: “Демократична България” трябва не само да продължи съществуването си. Трябва, по думите на единия от съпредседателите си, Христо Иванов, да премине в “друго агрегатно състояние”. Да престанем да обсъждаме смисъла от коалицията, а да започнем да говорим за нейното обединение в реална политическа сила - с общо национално колективно ръководство и демократичен модел за вземане на решения, с общи структури в цялата страна, а не само в столицата, с общи механизми за привличане на авторитетни местни и национални политици и лидери на обществено мнение. И съвсем не на последно място - с общи идеи и позиции по най-важните ежедневни проблеми на българите - доходи и сигурност, както и по ключовите въпроси на политиката на 21 век - миграция, борба с промените в климата и кризата на околната среда, бъдещето на пазара на труда в дигиталната ера, нелоялната конкуренция и търговските войни между Китай и САЩ, имперските амбиции на Ердоган и Путин. Ясно ми е, че такова обединение ще срещне отпора на често самодостатъчните партийни апарати, заети с наместване на имена в късите списъци на “сигурните избираеми места”. Но трябва да разберем, че докато се занимаваме с този тип дейности, нямаме никаква надежда да осъществим големите реформи, които обещаваме. Те изискват да вземем властта - не като малкия партньор, не като коректив, не като легитимация и украса. А като основна политическа сила. Това е възможно само с национална структура от стотици селски кметове и общински съветници, десетки общински кметове, кметове в най-големите градове и силна, единна парламентарна група. Нужна ни е 10-12 годишна политическа стратегия, а не боричкане около поредната изборна бариера. И София показа, че такава стратегия е възможна, ако имаме нужната смелост и енергия.    ", "date": "2019.11.06", "title": "Стратегическата грешка на \"Демократична България\""}
{"url": "https://clubz.bg/90173-dubioza_sviri_na_jenskiq_pazar_video", "text": "Култовата босненска банда Dubioza Kolektiv, която има концерт у нас на 29 ноември, днес изненадващо се появи на... Женския пазар в София и изнесе импровизирано акустично шоу.  Кадри от него се появиха в социалните мрежи. Те са заснети от минувачи и фенове на бандата, която малко по-рано пртез деня бе засечена да обядва в популярен иракски ресторант. Тази вечер Dubioza \"подгрява\" за концерта в \"Терминал 1\". Иначе голямото събирие е в зала \"Арена Армеец\". Все още има билети в продажба.  Бандата, характерна със смесицата си от пънк, ска, балкански ритми, реге и изобщо неизчерпаем миск от различни стилове, ще представи парчета от носия си албум. И разбира се класики като Hay Libertad, Kažu, Firma Ilegal, U.S.A. и мн.др. Наскоро бандата излезе със съвместно парче с Manu Chao -  Cross The Line. Manu Chao пък направи акустичен концерт в София миналия месец пред \"камерна\" публика от 500 души.", "date": "2019.11.06", "title": "Dubioza свири на Женския пазар (ВИДЕО)"}
{"url": "https://clubz.bg/90182-levski_preskochi_etyr", "text": "\"Левски\" победи \"Етър\" с 3:0 в мач от 15-ия кръг на efbet Лига. \"Сините\" еднолично заеха второто място след равенството на \"Локомотив\" (Пловдив) вчера. \"Лудогорец\" е лидер с 39 точки, \"Левски\" има 35, Локо - 33, а ЦСКА-София - 28. \"Сините\" спечелиха рутинно на \"Герена\" срещу \"болярите\".  Холмар Ейолфсон се разписа с глава във втори пореден кръг - той отбеляза в 23-тата минута. Паулиньо удвои в 48-ата, а в 67-ата Дени Алар направи победата класическа. Още в 7-ата минута младокът Здравко Димитров удари греда. \"Виолетовите\" имаха възможност за 1:1 малко след гола на исландеца, но \"Левски\" беше отборът, който създаде доста повече ситуации. Попадението на австриеца Алар е първо за него в шампионата. Сладващият кръг е в края на седмицата, а в предстоящите две седмици ще има поредна пауза заради края на евроквалификациите.", "date": "2019.11.06", "title": "\"Левски\" прескочи \"Етър\""}
{"url": "https://clubz.bg/90159-zashto_sprqha_mlad_onkobolen_lekar_da_stane_asistent_v_medicinskiq_universitet", "text": "Млад онкоболен лекар се оплака от дискриминация заради заболяването му, която му е попречила да стане асистент в Медицинския университет в София. По думите на д-р Радислав Наков той не бил е одобрен след конкурс с мотив, че в момента е пациент, а не лекар, и че е по-добре да се лекува и да си пази здравето. За случая разказа самият той във фейсбук профила си. В момента той минава курс на химиотерапия. Той се лекува от NK/Т - клетъчен лимфом, преминал е два курса химиотерапия и един – лъчелечение, като му предстоят още процедури, включително трансплантация на стволови клетки. По думите му, обаче, има голям прогрес и към момента се чувства здрав, което се потвърждава и от медицинско свидетелство. Според него още преди изпита бил обвиняван, че е представил фалшиво медицинско, а членове на журито „са коментирали на рапорт и в лични разговори с колеги, че е недопустимо това, че съм си подал документите за конкурса, защото съм бил болен”. В деня на анонимното препитване – 31 октомври, за трите асистентски места имало четирима кандидати, от които един се отказал. След това обаче до устен изпит бил допуснат само един от останалите – без да се обявят резултатите на Наков и на другия кандидат за мястото. Наков има 18 публикации с общ импакт фактор 39,463 и още 31 в реферирани списания и ще си търси правата пред институциите. „Моята мечта е била да преподавам на студенти, за да предавам моите знания. Това е най-съкровеното ми професионално желание и винаги съм се опитвал да се развивам в тази насока. В този случай ми се пречи да реализирам тази своя мечта, въпреки целия ценз, който имам за това”, каза Наков. Има изискване да се подават документи, придружени със свидетелство, че кандидатът за такава позиция трябва да е клинично здрав. „Според правилника на МУ-София това е един от изискуемите документи. Аз съм го подал и е наличен в Клиниката по гастроентерология. Там пише, че имам клетъчен лимфом. От прегледите за медицинско става ясно, че съм клинично здрав. В момента нямам остро заразно заболяване и няма никаква медицинска причина да не се явя на изпит. Ако бъда класиран за мястото, няма проблем да извършвам съответната дейност. След това комисията ми е издала протокол, на който пише, че документите са ми изрядни и аз съм официално допуснат по подадените документи за изпит”, посочи д-р Наков. Наков поясни, че никой от Медицинския университет не го е потърсил, откакто е с това заболяване. Версията на Медицинския университет обаче е друга. Според тях младият лекар се представил неубедително на изпита.  Оттам са разговаряли с председателя на изпитната комисия проф. Борислав Владимиров, който е и ръководител на Катедрата по гастроентерология и казват, че случаят няма общо със здравословното състояние на младия им колега. Мнение по темата изказа и в сряда сутрин по Нова тв деканът на Медицинския факултет в МУ-София проф. Иван Митов.„Не мога да коментирам, защото не съм част от Катедрата по гастроентерология. Мога да ви кажа какво установих на този етап. В Катедрата по гастроентерология бяха обявени три асистентски конкурса. До тях са допуснати четирима кандидати, включително и д-р Наков. Изпитната комисия е оценила писмените работи  и до устен изпит е допуснат само един от тях. Така на обявените три места комисията предлага само един от кандидатите да бъде назначен като асистент”, обясни той.  „Д-р Наков е допуснат до конкурса и не мога да си представя, че има дискриминация. Двама души са оценени под четири и половина. Третият се отказва още в началото на изпита. Такава оценка не е получил само той, но и другият колега. Изпитът се води от комисия и дискриминация от факултета е изключена. За проблема знаем от вторник. Д-р Наков не е подал никаква жалба или искане, за да може ние да реагираме”, разкри проф. Митов.    ", "date": "2019.11.06", "title": "Защо спряха млад онкоболен лекар да стане асистент в Медицинския университет"}
{"url": "https://clubz.bg/90164-fon_der_lajen_iska_dvama_kandidati_za_komisar_ot_velikobritaniq", "text": "Урсула фон дер Лайен е поискала от британския премиер Борис Джонсън да ѝ изпрати две кандидатури за еврокомисар.  Това съобщи днес говорителката на новата комисия Дана Спинанц. Фон дер Лайен държи Джонсън да посочи и мъж, и жена. Така тя се надява да запази обещания баланс между половете в своята комисия. Същото е поискано и от новото румънско правителство. Досега обаче в Брюксел не е пристигнало официално писмо от Букурещ, каза Спинанц. Този факт обаче не попречи на Прогресивния алианс на социалистите и демократите ( С и Д) в Европейския парламент да се разгневи и да изрази недоволството си на среща вчера с Фон дер Лайен. Най-вероятната румънска кандидатура е евродепутатът Зигфрид Мурешан от Европейската народна партия (ЕНП). Председателката на С и Д Ираче Гарсия казала на Фон дер Лайен право в очите, че би било по-добре Букурещ да издигне представителка на нежния пол. И припомнила, че предишната румънска номинация бе жена - отхвърлената заради конфликт на интереси Рована Плумб.  В Румъния се спряга името на Адина - Йоана Вълян. Тя обаче също е от ЕНП - което разгневило особено настоящия и бъдещ зам.-председател на Еврокомисията Франс Тимерманс. Той също предявил претенции на Фон дер Лайен, но за повече баланс между партиите.  Фон дер Лайен има още едно главоболие. И то е, че не е ясно дали кандидатите от Румъния и Унгария ще запазят ресорите на отхвърлените си предшественици. Именно по тази причина тази седмица почти сигурно няма да се състои проверката за конфликт на интереси на одобрените вече от Фон дер Лайен французин Тиери Бретон и унгарец Оливер Вархей. Това сподели специално за Клуб Z източник от Берлемон. ", "date": "2019.11.06", "title": "Фон дер Лайен иска двама кандидати за комисар от Великобритания"}
{"url": "https://clubz.bg/90121-ah_moreto_i_kakvo_ni_nashepva_to_za_procesite_v_sofiq", "text": "Песента за Несебър на тези местни избори е повече от тъжна. В такъв град \"златна кокошка\", където - поне на мен ми се струва - и продавачът на семки е някакъв на някого, прокуратурата се стовари с цялата строгост на закона. Баш преди изборите. Тъй като, както е известно, тяхната самоволност е неконтролирума инстанционно освен от шефа, винаги оттам има един готов отговор:  Забележително е, че този акт срещу този \"мерзък престъпник\" - който, апропо, още си гние в ареста - Николай Димитров, така се отрази на народонаселението, че Николай Димитров преби опонента си от ГЕРБ на избори. От първи тур. И го би не просто  , ако ползваме стилистиката на един премиер, ами \"  го би от \"Г. М. Димитров\". Знаете ли къде е Несебър, къде е \"Г. М. Димитров\"  в София!? Сюжетът е толкова нормален за България, че сигурно може да го преподават в Юридическия факултет. Само че примерно на Судан или Централно африканската република. Десислава Иванчева   изкара 1,55 % на евроизборите през май. Това са над 30 000 гласа, което практически е   Защото са повече от гласовете, които взе дори когато спечели \"Младост\" и всичко става след онзи арест на Спортната палата. Не бих искал да влизам сам без фенерче и мачете в джунглата от морални аргументи, които стоят зад резултатите на Ценко Чоков или на жена му...   ЦИК пуска Десислава Иванчева на избори Но такива натрупвания влизат в един любим извод, който съм запомнил от един покоен приятел: че  ..  Сещам се, че може да означават дори 3 неща. Специфика на тези 3 хипотези е, че нито едната не е радостна или окуражаваща.  е, че българинът е просто психопат. Психопатът по дефиниция е човек, който не може емоционално да разграничи добро от зло.  Ти му арестуваш \"лошия\". Заключваш му го ачик в деня на изборите, показваш му го по Канал 3, изолираш го да не може да влияе на играта (вижте на обърналия се срещу ДПС Ахмед Башев примерно как му се случи случка). Ама българинът - не, та не! Не разбира, че добро му прави прокуратурата!  Той е, че местните деребеи вече контролират такъв ресурс, че са в ситуация, в която опашката само си мисли, че управлява свинята. Не. Свинята си грухти, окопава се, папка, наддава - прави договорки и населява жители на местно ниво, купува наред, натиска и получава резултати, независимо от желанието на   опашка. Нелош пример е как управляващата партия предпочете да се \"договори\" с някои непримирими в миналото местни политически свои душмани именно преди местния вот. Просто правилно си прецени отскока - че няма смисъл да става по трудния начин с прокурор Иван Гешев на терен... Или ще плати кофти цена, за която ние вероятно твърде малко знаем.  извод е най-тъжен - поне за мен като за човек, който отразява тази система. И той касае именно правоохранителните и правораздавателните органи. А той е, че никой не им вярва. Не ги бръсне за 5 стотинки. Тези близо 60 %, гласували за Димитров, директно плюят в лицето на правосъдната система (и въобще не визирам само прокуратурата). Хората казват: вие сте продажни, ръководите се не от закона, а от тъмни кръгове. Опрасквате или милвате по поръчка, лостовете ви се дърпат не от закона, а от другаде. Вие сте завладяната държава. Вие сте дъното... Не знам кой от трите е верен или каква комбинация от няколко. Дано нито един. Но и трите говорят, че така просто няма да стане...", "date": "2019.11.06", "title": "Ах, морето - и какво ни нашепва то за процесите в София?"}
{"url": "https://clubz.bg/90166-sporazumenie_shte_zakrilq_100_evropejski_geografski_oznacheniq_v_kitaj", "text": "Днес приключиха преговорите между ЕС и Китай за двустранно споразумение, предоставящо закрила срещу имитации и присвояване на 100 европейски географски означения в Китай и 100 китайски географски означения в ЕС. Това се съобщава на   на Европейската комисия. Настъплението на Китайското време (II част) Очаква се това ключово споразумение да стимулира търговията между двете страни и търсенето на висококачествени продукти на техните пазари. Споразумението е съобразено с ангажимента, поет в рамките на последната среща на високо равнище между ЕС и Китай през април 2019 г. и представлява конкретен пример за сътрудничество между двете страни, което отразява тяхната готовност да развиват търговски отношения, основаващи се на отвореност и спазване на международните правила. Планът на Китай за доминация в Южна Европа Комисарят по въпросите на земеделието и развитието на селските райони Фил Хоган заяви: Китай е втората най-важна дестинация за износа на европейски хранителни продукти, чиято стойност се изчислява на 12,8 млрд. евро (данните обхващат 12-месечния период между септември 2018 г. и август 2019 г.). Държавата е също така вторият по големина партньор в износа на европейски продукти, защитени като географски означения (9 % от общата им стойност), включително вина, изделия на хранително-вкусовата промишленост и спиртни напитки. Европейските храни и напитки имат висок потенциал за реализация на пазара в Китай, тъй като разрастващата се средна класа в тази държава проявява предпочитание към емблематични, висококачествени и автентични европейски продукти. Същевременно Китай разполага със собствена добре развита система за предоставяне на закрила на определени продукти, до които европейските потребители ще получат достъп благодарение на новото споразумение. Списъкът на европейските географски означения, които ще се ползват със закрила в Китай, включва продукти като Cava, Champagne, Feta, Irish whiskey, Münchener Bier, Ouzo, Polska Wódka, Porto, Prosciutto di Parma и Queso Manchego. Сред китайските продукти, които ще бъдат признати в Европа, са пюрето от бакла Pixian Dou Ban, белият чай Anji Bai Cha, оризът Panjin Da Mi и сортът джинджифил Anqiu Da Jiang. След приключване на преговорите споразумението трябва да бъде подложено на юридическа проверка, като впоследствие Европейският парламент и Съветът ще бъдат приканени да дадат своето одобрение от името на ЕС. Очаква се споразумението да влезе в сила преди края на 2020 г. Четири години след влизането в сила на споразумението неговият обхват ще се разшири, така че в него да бъдат включени още 175 наименования на географски означения от двете страни. По отношение на тези означения трябва да се прилага същата процедура за регистрация, която е в сила и за стоте регистрирани наименования, обхванати до момента от споразумението (т.е. оценка и публикуване с оглед получаване на коментари). Сътрудничеството между ЕС и Китай в областта на географските означения започна преди повече от десетилетие (2006 г.) и доведе до регистрирането и предоставянето на закрила на десет означения от двете страни през 2012 г., когато беше поставено началото на днешното сътрудничество. Планът на Китай за доминация в Южна Европа", "date": "2019.11.06", "title": "Споразумение ще закриля 100 европейски географски означения в Китай"}
{"url": "https://clubz.bg/90160-iznenada_kabinetyt_naznachi_kanazireva_za_oblasten_upravitel_na_plovdiv", "text": "Изненадващо правителството реши днес да назначи третата в кандидаткметската надпревара в Пловдив Дани Каназирева за областен управител на Пловдив. Кмет на Пловдив стана номинираният от ГЕРБ областен управител Здравко Димитров, с което така мястото се оваканти. И очевидно от днес то е заето - от Дани Каназирева. На този вот тя се кандидатира като номинация на \"Съюз за Пловдив\", а първият тур бе оспорван с кандидата на ВМРО Славчо Атанасов. Двамата влязоха в остър спор кой отива на балотаж със Здравко Димитров заради разминаване в данните на екзитполовете. В един момент в изборната нощ на 27 октомври се твърдеше, че Каназирева е втора по резултат. Накрая обаче се оказа, че Атанасов води. Според официалните данни на ЦИК Каназирева е получила 11,32 на сто от гласовете, а Атанасов - 16,15%. Пловдив: и все пак Славчо Атанасов на балотаж срещу човека на ГЕРБ От социологическата агенция \"Тренд\" коментираха снощи пред БНТ, че докато са извършвали екзитпол пред секциите в Пловдив, впоследствие се е оказало, че представящи се за гласоподаватели лица са отговаряли пред анкетьорите, че са гласували за Каназирева. Затова и резултатът й е бил толкова висок при първоначалните отчитания. Иначе в общинския съвет в Пловдив, който се състои от 51 души, ГЕРБ вече има 17 места, коалиционният партньор на партията на национално ниво ВМРО - 5, съюзът на Каназирева - 5, а подкрепящата неофициално управлението партия \"Воля\" - 1. Това прави общо 28 местни парламентаристи при нужни 26 за мнозинство за решения. Изненадата в Пловдив затвърждава второто си място към 17,00 часа Иначе Здравко Димитров се освобождава от длъжността областен управител на област Пловдив, считано от 11 ноември 2019 година. От тази дата на поста се назначава Каназирева, която към момента е общински съветник в град Пловдив.  С друго правителствено решение Станислав Дечев се освобождава от длъжността областен управител на област Хасково и на поста се назначава Стефка Стефанова, която към момента е заместник областен управител на областта. Дечев бе кандидат на ГЕРБ за кметския пост и спечели на първия тур. Веднага след като правителственият пресцентър разпространи решението за Каназирева, тя разпрати становище до редакционните пощи. В което се разказва за дилемата, пред която била изправена, преди да каже \"да\" на предложението. И покрай \"дилемата\" обявява, че опонентът й на вота Димитров дал \"категорична\" заявка за \"различно и диалогично управление\". Разбира се - приела, защото било по-добре да решаваш проблеми, отколкото само да ги критикуваш. Местни избори 2019 г.: В Пловдив смелост, в София страх? Каназирева е \"стар познайник\" на ГЕРБ. Тя беше общински съветник от листата на партията на Бойко Борисов, но през 2010 година по негово разпореждане бе изключена от редиците на формацията. Тогава публично Борисов обяви, че защитавала интересите на \"бизнесмена Жоро Гергов от Пловдив\" (разбирай - Георги Гергов, БСП). Тя, разбира се, отрече. Изненадата в Пловдив затвърждава второто си място към 17,00 часа Местни избори 2019 г.: В Пловдив смелост, в София страх?", "date": "2019.11.06", "title": "Изненада: кабинетът назначи Каназирева за областен управител на Пловдив"}
{"url": "https://clubz.bg/90141-grandove_veche_gledat_kym_osminafinalite_v_shampionskata_liga_programa", "text": "Още осем мача се играят тази вечер в Шампионската лига - в групите от А до D. След снощните драми с обрати и порой от голове, тази вечер се очаква някои от фаворитите да си осигурят и на теория класиране напред. Обрати за историята за \"Борусия\" (Дортмунд) и \"Челси\" Три победи това ще са \"Пари Сен Жермен\", \"Байерн\" (Мюнхен), \"Манчестър Сити\", \"Ювентус\" и \"Атлетико\" (Мадрид). Предвид съперниците, задачата им наглед е лесна. \"Байерн\" е с нов временен треньор на мястото на уволнения преди дни Нико Ковач - асистентът му Ханзи Флик. Вижте програмата, мачовете днес се излъчват от каналите на бТВ.", "date": "2019.11.06", "title": "Грандове вече гледат към осминафиналите в Шампионската лига (ПРОГРАМА)"}
{"url": "https://clubz.bg/90139-obrati_za_istoriqta_za_borusiq_dortmund_i_chelsi", "text": "Много голове и паметни обрати предложиха мачовете от групите Е, F, G и Н в четвъртия кръг на Шампионската лига. \"Борусия\" (Дортмунд) и \"Челси\" сътвориха обрати, за които ще се говори дълго. \"Наполи\" пропусна да си осигури и на теория класиране напред, а \"Барселона\" се спъна неочаквано у дома. Останалото е според очакванията. Вижте най-интересното. \"Ливърпул\" допусна изравняване срещу \"Генк\" на \"Анфийлд\", но Алекс Окслейд-Чембърлейн малко след почивката донесе \"задължителните\" три точки за еврошампиона, който поведе в карето. \"Наполи\" пък догонваше на \"Залцбург\" у дома и в крайна сметка стигна само до 1:1 след попадения през първото полувреме. Победа щеше и на теория да осигури класиране на осминафинал за тима от италианския юг. \"Славия\" (Прага) направи мач, с който може да се гордее срещу Барса в дома на каталунците и измъкна паметно 0:0. Отборът от чешката столица е доминиран от местни футболисти, а не от скъпоплатени чужденци. \"Блаугранас\" разочароваха. А в Дортмунд си спретнаха спектакъл и обрат от 0:2. Лаутаро Мартинес даде аванс на \"интеристите\" в 5-ата минута, а малко преди почивката Матиас Весино удвои. През втората част \"Борусия\" сттигна до 3:2 само за 22 минути с попаденията на Хакими (2) и Юлиан Бранд. Головете бяха в стила на \"жълто-черните\" - след хубави акции \"на пас\". \"Лайпциг\" без драма спечели на руска земя срещу \"Зенит\" - 2:0. А \"Лион\" остави \"Бенфика\" на последното място след 3:1. Германският и френският отбор са начело. Тук обратите са два. \"Лил\" поведе на \"Валенсия\" в средата на първото полувреме и удържаше аванса си чак до 66-ата минута. Дани Парехо изравни от дузпа, а в 82-ата Сумаоро си отбеляза автогол. Последваха още две попадения и убедителен успех за \"прилепите\" с 4:1. Доста по-драматични бяха събитията в Лондон. В 55-ата минута \"Челси\" губеше от \"Аякс\" с 1:4 след два автогола. Стигна до 4:4, а головете и в двете врати можеха да бъдат повече. Във 2-ата холандският тим поведе с 1:0, а топката влезе в мрежата от крака на нападателя на \"сините\" Тами Ейбрахам. В 4-ата Жоржиньо изравни от дузпа. Куинси Промес отново даде аванс на \"Аякс\" в 20-ата, а в 35-ата Кепа Арисабалага стана вторият играч на \"Челси\" с автогол за вечерта след изстрел на Зиех. В 55-ата Дони ван де Беек утежни положението на домакините - 4:1. Сесар Аспиликуета намали в 63-тата 2:4. Пет минути след това Дейли Блинд беше изгонен с втори жълт и червен картон. За \"Аякс\" стана трудно пред вдъхновения млад тим на Франк Лампард. Ситуацията стана още по-деликатна почти веднага след това. Фелтман игра с ръка, съдията отсъди втора дузпа за \"Челси\", а играчът на холандския шампион реагира бурно и също се отправи към съблекалнята след два жълти картона. 11 срещу 9. Жоржиньо направи 3:4 от наказателния удар. В 74-ата Рийс Джеймс изравни - 4:4. Малко след това гол на \"Челси\" не беше зачетен при преглеждане на ВАР заради игра с ръка в атака. И двата отбора имаха възможности за пети гол - дори останалият с двама по-малко \"Аякс\". Резултатът обаче е \"само\" 4:4.", "date": "2019.11.06", "title": "Обрати за историята за \"Борусия\" (Дортмунд) и \"Челси\""}
{"url": "https://clubz.bg/90129-nov_spektakyl_na_golemiq_dimitris_papajoanu_otkriva_one_dance_week_2020", "text": "След грандиозния световен успех на „Великият укротител“, който обиколи всички континенти и гостува на One Dance Week 2018, звездата на международната танцова сцена Димитрис Папайоану ще създаде най-мащабното си сценично произведение до момента. За първи път в новата ни история българска културна организация подкрепя артист от световна величина в сферата на съвременните изпълнителски изкуства. One Dance Week e сред престижния списък на копродуцентите на мащабния проект. Сред тях са театъра на фондация Онасис в Атина, легендарните Sadler’s Wells Theatre в Лондон, Théâtre de la Ville в Париж, биеналето за танц в Лион, фестивалът в Неапол, Grec Festival в Барселона, Théâtre du Châtelet в Париж, Torinodanza и други. Българската публика ще е сред първите в света, които ще имат възможността да се докоснат до новото произведение на един от най-успешните и значими световни артисти в областта на съвременния танц. Билети за спектаклите на 3 и 4 септември 2020 в Дом на Културата “Борис Христов” вече може да намерите на касите на EasyPay в цялата страна, както и онлайн в мрежата на  . Миналата пролет над 635 артисти от цял ​​свят изявиха желание да участват в новия спектакъл на Димитрис Папайоану. Сред тях само 24 артисти от Русия, САЩ, Канада, Корея, Италия, Франция, България и Гърция бяха поканени в Атина. За съжаление, по-малко от половината са поканени да участват в новия спектакъл. Премиерата на мащабния проект на Димитрис ще се състои през май същата година в Onassis Stegi в Атина. Самият той споделя:  Роден в Атина през 1964 г., Димитрис Папайоану е един от ветераните на гръцкия театрален авангард и един от най-знаковите и актуални световни хореографи. Безапелационно най-успешният артист от съвременната сцена на Балканите, Папайоану е автор на десетки спектакли и носител на редица отличия. Творчески директор е на впечатляващите церемонии по откриването и закриването на Олимпийските игри в Атина през 2014 г., на първите Европейски игри в Баку през 2015 г., а през 2018 година Папайоану става и първият хореограф, създал спектакъл за трупата на легендарната Пина Бауш във Вутерпал. Безкомпромисната му естетика е до голяма степен вдъхновена от древногръцката митология и някои от най-известните ѝ символи, митове и произведения на изкуството. Папайоану вижда сцената през перспективата на художник, а телата - като инструмент за предаване на послания и емоции. Допълнителна информация ще намерите в сайта на One Dance Week. Събитието във Facebook следете  . 13-тото издание на международния фестивал за съвременен танц и пърформанс  . Билети се продават онлайн в системата на EpayGo.bg, както и на касите на EasyPay. One Dance Week се организира от Фондация \"ЕДНО за Култура и Изкуства\". За повече информация следете  във Facebook и Instagram, както и  .", "date": "2019.11.06", "title": "Нов спектакъл на големия Димитрис Папайоану открива One Dance Week 2020"}
{"url": "https://clubz.bg/90140-maq_manolova_nqma_da_pravi_partiq_zasega", "text": "Бившият омбудсман Мая Манолова, която загуби с около 20 хиляди гласа избори за кмет в София заяви, че засега няма да прави партия и обмисля да инициира форум за проблемите с изборните манипулации и купуването на гласове. Каза обаче даде знак, че ще продължи активно да се занимава с политика. И разказа, че с нейния екип обмислят да създадат гражданска инициатива срещу едноличната власт, която да стъпи на демократичните ценности. И изброи: свободата на словото, съдебната реформа, честната бизнессреда, разпределянето на публичните средства. Тя отново повтори, че на тези избори е имало огромно купуване на гласове и манипулации. Затова и обжалва резултатът в София.  Защо екипът на Манолова ще иска касиране на вота в София Бившият омбудсман показа протоколи, в които графите за Манолова и Фандъкова са празни, предварително подготвени с подписи и мокър печат. Според нея те са били попълвани след като е минало гласуването.   И посочи, че подобни сигнали е имало в Плевен, Русе, Благоевград, където „властта стигна дъното в манипулацията и фалшификацията на тези избори“. Горанов: Манолова е социален експеримент, подкрепилите я - либерални анархисти По думите й държава, която може да си позволи да има предварително подписани протоколи, 5 милиона ЕГН-та да изтекат от НАП, не може да си позволи честни избори. Мая Манолова благодари на всички, които са гласували за нея, макар и да са я нарекли „крива щанга“, с която да се демонтира управлението на ГЕРБ. И призна, че е гласувала за Константин Павлов –Комитата, който беше избран за районен кмет на „Лозенец“ от листата на Демократична България.  Мая Манолова: Няма да се откажа. Ще работя за промяна на модела в София и България Горанов: Манолова е социален експеримент, подкрепилите я - либерални анархисти Мая Манолова: Няма да се откажа. Ще работя за промяна на модела в София и България", "date": "2019.11.06", "title": "Мая Манолова няма да прави партия... засега"}
{"url": "https://clubz.bg/90137-us_poslanik_prizna_che_sasht_sa_postavili_na_ukrajna_usloviq_za_voennata_pomosht", "text": "Постоянният представител на САЩ в ЕС Гордън Сондланд призна, че е казал на високопоставен украински представител, че американска военна помощ няма да бъде отпусната, докато Украйна не направи публично изявление \"срещу корупцията\". Това става ясно от нови показания на Сондланд, предаде Ройтерс,цитирана от БТА, и припомни, че замразената от президента Тръмп военна помощ е в размер на близо 400 милиона долара. Сондланд първоначално даде показания през октомври пред ръководеното от демократи разследване за импийчмънт срещу президента Тръмп в Конгреса. В понеделник той е дал допълнителни показания, след като паметта му се \"опреснила\", посочи агенцията. Конгресът ще разпитва шефа на кабинета на Тръмп Разследването в Камарата на представителите на Конгреса се фокусира върху телефонен разговор от 25 юли, в който Тръмп е поискал от украинския президент Володимир Зеленски да започне разследване срещу бившия американски вицепрезидент Джо Байдън и неговия син Хънтър. Байдън може да се изправи срещу Тръмп на президентските избори догодина, а синът му е бил в борда на директорите на украинска газова компания, разследвана за корупция. Показанията на Сондланд съвпадат с тези на други свидетели, които казаха, че Тръмп е опитал да окаже натиск върху украинците, за да проведат разследване, което той да може да използва в своя полза на изборите, отбеляза Ройтерс, цитирана от БТА.", "date": "2019.11.06", "title": "US посланик призна, че САЩ са поставили на Украйна условия за военната помощ"}
{"url": "https://clubz.bg/90126-makrone_ti_moj_malyk_trymp", "text": "„Ако не разбирате думите на Франция, то поне помнете, че Франция ви обича!“ Това са думи на френския президент Еманюел Макрон, отправени към германския Бундестаг. Отношенията между Германия и Франция рядко са били толкова вледенени през последните 50 години, както сега, когато начело на Франция е Макрон. Думите му объркаха не само свикналите на ясни и лишени от излишни емоции политически речи германци, но и целия ЕС. За няма и две години начело на Франция Макрон от пламенен проевропейски оратор се превърна в спирачка пред общността и никакви любовни приказки не могат да маскират това. Всъщност между речите от началото на мандата му и действията му през последната година зейва все по-голяма пропаст. Макрон се държи като Краля Слънце и се опитва авторитарно и без оглед на щетите, които нанася, да налага на цялата общност своята визия за ЕС, която до този момент не е споделяна дори от най-нужния му съюзник за големи реформи – Германия. Все по-често цели процеси са блокирани единствено заради неговото вето, като най-болезнен бе отказът му да допусне започване на преговори за членство със Северна Македония и Албания. Постъпка, която може и да му носи краткосрочни вътрешнополитически дивиденти, но в дългосрочен план ще има трагични последствия за Балканите и целия ЕС. Кратък преглед на политическото поведение на Макрон като европейски лидер само задълбочава объркването, което той внася навсякъде и гневи всички членки – от Берлин до София. Последният сериозен дипломатически гаф бе интервюто му за френското крайнодясно списание „Вальор актуел“, в което той заяви, че предпочита легални имигранти от Африка пред каналджийските банди от Украйна и България. Изказването му предизвика скандал и в София, и в Киев, като и двете столици привикаха френските посланици за обяснения. У нас по традиция пламна спор около детайлите (в случая около превода), който както винаги изцяло затъмни и погреба основните проблеми. А в това интервю те са няколко и засягат целия ЕС, не само България и стремящата се към членство Украйна. Първо, да изясним все пак какво точно е казал президентът. Той не говори за каналджиите на бежанци, а за проблема с нископлатената работна ръка от Източна Европа, която подбива цената на местния пазар, като често фирми успяват да заобиколят изискванията за високи социални осигуровки и данъци, плащани в страни като Франция, наемайки уж командировани от Източна Европа работници. Препратката е към прокарания от него мобилен пакет в ЕС, който уж изравни условията на работа между транспортните работници в цялата общност, но де факто отстрани конкурентите си от България и други източноевропейски държави. Зад уж проевропейската загриженост на Макрон всъщност стоят изцяло френски интереси и това не е първият такъв случай. Интервюто му пък точно в това списание също е многозначителен жест. Макрон е изправен пред местни избори през март и отново основният му съперник е крайнодясната Марин льо Пен. На европейските избори през май тази година движението на президента остана второ след нея, същата картина се очертава и през март догодина. Интервюто му в един от крайнодесните медийни стожери означава, че Макрон е готов на всичко, за да открадне гласове от Льо Пен. Трудна задача обаче за политик, който едновременно с това се опитва да наложи свои решения по най-болезнените общоевропейски въпроси, един от които е квотното разпределение на бежанци в ЕС. Та ако наистина искаме точен, макар и не буквален превод на казаното от него, то е: „Проблемът на френските крайнодесни не са бежанците, а източноевропейците. Съсредотечете се в тях, докато аз си прокарвам идеите за решаване на миграционните кризи в ЕС.“ Колко лесно се обединяват хората около несъществуваща заплаха виждаме непрекъснато и в България, където покрай избори пламват битки с джендъри, ирански травестити и норвежки крадци на деца. Така че появата на това интервю и репликите към България не са гаф, а точно изчислена маневра. Макрон последователно показва, че е готов да жертва и Източна Европа, и Балканите, за да прокара своето виждане за това какъв трябва да е ЕС. Европейският съюз на Макрон всъщност е една малка общност, състояща се от няколко богати членки и съюзена с много периферни квази-членки. Задачата на периферните членки е да участват в лелеяната от него обща военна структура, но да са ограничавани или изключвани от финансовите обединения. Логично е, че Макрон е и твърд противник на разширяването на ЕС. Според него той не може да функционира вече в този си вид – 27 членки, които вземат решенията си единодушно. Целта му е най-вече да се промени начинът на гласуване и да е достатъчно простото мнозинство. На страни като Северна Македония може да предложи най-много сътрудничество като това с Норвегия. Предложение, което вероятно би предизвикало интерес, ако обикновен гражданин го пусне като статус във фейсбук, но от един президент се очаква да не зачерква споразумения и договори, изпълнявани от кандидатките с години, за да им каже: „Чудесно, справихте се, но това вече не важи!“ Дали решението му да блокира единствен поканата за преговори за членство към Северна Македония ще му донесе леляните два-три процента повече избиратели във Франция? Едва ли, но дори и да стане така, последствията от ветото му са катастрофални. Дори и за него самия – политика, който уж иска да се прекрати практиката на блокиране на процеси с един-единствен глас в ЕС. За Балканите и за България, но и за целия ЕС, поведението му ще носи негативи дълги години. Македония се изправи пред предсрочни избори, постъпката на Макрон наля масло в националистическите страсти и нищо чудно махалото в Скопие да залитне в обратна посока и да се окажем със съседка, управлявана от евроскептици със сантимент към Китай и Русия. А само преди две години във встъпителната си реч в Сорбоната той заяви, че Балканите трябва да получат своята европейска перспектива. Действията на Макрон са противоречиви и насаждат евроскептицизъм не само в Източна Европа и на Балканите. Негова е вината и за пълния провал в стартирането на новата Еврокомисия. И по тази тема твърде силно вече се забелязват противоречията, в които Макрон сам се оплита. Урсула фон дер Лайен беше неговият избор за председател на ЕК. Той не пожела да подкрепи кандидата на Меркел Манфред Вебер и с това настрои срещу себе си най-силната формация в Европарламента – тази на Европейската народна партия. Една от първите задачи на Урсула фон дер Лайен бе да състави новата комисия от равен брой жени и мъже и Макрон горещо подкрепи това намерение, за да го провали сам само няколко месеца по-късно. Първо той номинира като френски еврокомисар Силви Гулар, въпреки че тя е разследвана за доходите си и очаквано това се превърна в пречка за одобрението й. След като бе отхвърлена, Макрон номинира още по-спорен кандидат – Тиери Бретон. Шеф на дигиталната компания „Атос“, бивш финансов министър, човек с огромни лични интереси в бизнеса. А това би могло да се приеме не като предимство за ресора, който ще ръководи – вътрешен пазар, а и като сблъсък на интереси. Немалко европейски депутати приеха предложението му като поредното предизивкателство. Макрон постепенно започва да прилича по поведение на Тръмп и от негов антипод все повече влиза в ролята на огледалния му образ. Големи приказки, флирт с народната маса, популизъм и твърде малко реални решения. Макрон се надцени многократно, а мечтата му да е Краля Слънце на ЕС, лидер, чиято дума не се оспорва, започва да изглежда нелепо на фона на всичките му провали. Провал засега е и политиката му в Сирия. Всъщност той искаше Франция да е една от страните, които вземат решенията за бъдещето на региона в Близкия изток. Неслучайно френски военни части вземат участие в битките там. Но какво от това, след като на призивите му Турция да спре атаката срещу кюрдите в Северна Сирия Ердоган отговаря само с подигравателна усмивчица? Идеята му пък да реформира ЕС най-вече в бюджетната сфера също увиснаха, като от плановете му за общи данъци в еврозоната не остана нищо след мълчаливия отказ на Германия. Същата е съдбата и на френско-германската идея за квотно разпределение на бежанци. За спазването на общи норми в опазването на околната среда. За създаването на голяма европейска армия. За нито една от тези идеи той не намери достатъчно съюзници, нито пък успя да надскочи красивите речи и да мотивира останалите в ЕС към дела. До следващите президентски избори във Фанция през 2022 година има още време. Но дали то е достатъчно, за да поправи всички вече нанесени щети и загубата на важни съюзници? Може би е крайно време Макрон да проумее, че ЕС не е Франция и в него той няма тази централизирана власт, нито пък тези огромни правомощия, каквито има в родината си. „Европейският съюз, това съм аз“ е губещ лайтмотив за политика в Европа от 2019 година. ЕС е парламентарен като философия и като структура и всички решения се вземат след дискусии, компромиси и дебати, колкото и дълго време да отнема това. И това е добре така!", "date": "2019.11.06", "title": "Макроне, ти мой малък Тръмп!"}
{"url": "https://clubz.bg/90144-i_noviqt_plamen_georgiev_moje_da_e_s_problemna_terasa", "text": "И бъдещият председател на антикорупционната комисия може да изпадне в ситуацията на своя предшественик Пламен Георгиев, който бе принуден да подаде оставка заради \"проблемната\" си тераса. Това стана ясно днес, след като депутатите приеха процедурните правила за избор на нов шеф на Комисията за противодействие на корупцията и за отнемане на незаконно придобитото имущество (КПКОНПИ), каквото е пълното наименование на органа. По същество проблемът не е в самите правила, а в закона, от който комисията се ръководи. Но никой не пожела той да бъде променен, въпреки че имаше такова обсъждане сред депутатите. Tърси се новият Пламен Георгиев. Без тераса Според процедурата номинираните да заемат поста трябва да предоставят редица документи, в т.ч. автобиография, съгласие, че са готови да бъдат подложени на проверка за принадлежност към органите на бившата Държавна сигурност и др. Трябва обаче също така да предоставят имуществена декларация и такава за несъвместимост. Последните две обаче не подлежат на предварителна проверка, каквато например се прави за принадлежност към ДС. Причината е, че в обхвата на проверките по закон са само лица, заемащи публични управленски длъжности - т.е. няма как да важи за кандидат за пост - в случая председател на КПКОНПИ. Още по време на обсъждането на правилата в ресорната комисия в парламента - тази за борба с корупцията и конфликта на интереси, от левицата повдигнаха въпроса не трябва ли да се направи предварителна проверка на кандидатите, за да не се изпадне в хипотезата назначен председател на антикорупционната комисия да има \"проблемна\" тераса като тази на Георгиев.  Пламен Георгиев събаря навесите от \"терасата с барбекюто\" Припомняме, че в разгара на т.нар. Апартаментгейт стана ясно, че Пламен Георгиев не е декларирал терасата на мезонета си с мотива, че била обща част. В същото време обаче е вписана в ипотеката му пред банката, плащал е и данъци за нея. Отделно се оказа, че на терасата има незаконни постройки, които Георгиев е наследил от предишния собственик с покупката на жилището. Последва проверка на НАП, по време на която Георгиев бе в принудителен отпуск. Проверката показа, че проблеми нямало, но той подаде оставка, а малко по-късно правителството взе решение да го изпрати като консул във Валенсия. Което предизвика нови обществени брожения. А и се оказа, че пред парламента в хода на процедурата по избора си Георгиев е представил основно ниво на владеене на английски език, а е \"забравил\" да посочи, че е повишил същото това ниво. Така днес пленарната зала прие правилата - същите, по които бе избран и самият Георгиев. Нямаше обаче никакви изказвания. Нито депутат или парламентарна група поеха ангажимент да внесат законови изменения, разрешаващи предварителна проверка. Такава би продължила около месец. Зевзеци събират по 2 лв. за нов курс по испански на Пламен Георгиев От левицата пък се оказаха изненадани, че е имало такова очакване от тях. Посочиха, че ако ще внасят изменения в закона за КОПКОНПИ, то те биха касаели генералния според тях проблем - органа по избирането, който сега е парламентът  Иначе от днес процедурата официално е в ход и депутатите имат 14 дни да предложат кандидати. Предвиждат се публични изслушвания, а изборът става с гласовете на 50 плюс 1 от гласовете на присъстващите народни представители. Самата процедура трябва да приключи до месец. Процедурата е в ход, но към момента е ясно само, че от групата на \"Обединени патриоти\" няма да номинират кандидат. От ГЕРБ и БСП твърдят, че все още не са обсъждали имена предвид парламентарната ваканция за изборите - тогава нямаше заседания.  Още при приемането на процедурните правила в комисия обаче се заговори, че ако изборът бъде отложен заради евентуално изменение на закона, защото една проверка на кандидатите би траяла около месец, то вероятно за поста се спряга главният прокурор Сотир Цацаров, чийто мандат изтича в началото на следващата година. Очевидно обаче процедурата няма да се забрави, а новите слухове пращат Цацаров на мандат в Турция като посланик. Ръководител на дипломатическата мисия там от средата на 2015 година е Надежда Нейнски, т.е. мандатът й изтича. Още един закон, касаещ КПКОНПИ, обаче все така стои \"на трупчета\" в деловодството на Народното събрание. И той касае именно изискванията, на които трябва да отговаря председателят на антикорупционния орган. Според внесените в разгара на \"Апартаментгейт\" промени от Данаил Кирилов, тогава в качеството му на депутат (а днес е министър на правосъдието), пpeдceдaтeлят нa KΠKOHΠИ трябва да има виcшe oбpaзoвaниe cъc cтeпeн мaгиcтъp и 10-гoдишeн юpидичecĸи или пpoфecиoнaлeн cтaж в cлyжбитe зa cигypнocт или зa oбщecтвeн peд, oт ĸoитo минимyм 5 гoдини нa pъĸoвoднa длъжнocт. Законова поправка породи питане: готви ли се оставка на Пламен Георгиев В момента по закон в изискването за заемане на поста е записано, че той трябва да има висше юридическо образование и най-малко 10 години юридически стаж. Т.е. липсва текстът за \"службите\", който тогава породи съмнение, че постът на Георгиев ще отиде при точно определено лице. В хода на процедурата по избор на нов шеф на КПКОНПИ обаче тези изменения няма да бъдат подложени на разглеждане от депутатите. С други думи - новият председател ще трябва да е юрист. Пламен Георгиев събаря навесите от \"терасата с барбекюто\" Зевзеци събират по 2 лв. за нов курс по испански на Пламен Георгиев Законова поправка породи питане: готви ли се оставка на Пламен Георгиев", "date": "2019.11.06", "title": "И новият Пламен Георгиев може да е с \"проблемна\" тераса"}
{"url": "https://clubz.bg/90136-djonsyn_pomoli_trymp_da_otmeni_mitoto_na_skocha", "text": "Британският премиер Борис Джонсън, който е в предизборна кампания, призова в телефонен разговор президента на САЩ Доналд Тръмп да отмени митата върху шотландското уиски и други стоки, предаде днес Ройтерс, цитирана от БТА. \n\tДжонсън призова Тръмп и да не налага мита на автомобилите, каза говорител на Даунинг стрийт 10. Миналия месец САЩ наложиха 25-процентни мита върху вноса на скоч и други европейски продукти като ответна мярка на европейските субсидии в самолетостроенето. \n\tПравителството на Тръмп заплаши да наложи мита и върху вноса на европейски автомобили и авточасти.", "date": "2019.11.06", "title": "Джонсън помоли Тръмп да отмени митото на скоча"}
{"url": "https://clubz.bg/90142-tri_sedmici_predi_falita_cvetan_vasilev_prouchval_kyde_da_sydi_peevski_video", "text": "В нов епизод от своята поредица \"Делото КТБ: Липсващите имена\" от   проследяват многократните появявания на инициалите \"Д.П.\" в документите по делото КТБ и как това не е направило впечатление на разследващите. Клуб Z припомня, че по думите на наблюдаващиа прокурор Иван Гешев вътре го няма името на Пеевски, но ги няма и Обама, и Путин... Позовавайки се на документите в обвиненителния акт от 1360 тома, авторите от АКФ откриват, че в писма, записки, приложени документи и работни документи на ръководството на затворената банка се говори не само за официалните кредити на фамилията Пеевски, а за задължения на много по-сериозен списък, наричан    Те възлизат на поне 575 млн. лева.  Тъй като в последните обвинения срещу бившия депутат и издател на \"Дума\" Николай Малинов за шпионаж бе намесен и Цветан Василев, авторите припомнят разпит на Малинов от 2015 г. Днешният обвиняем като руски шпионин е и единственият от над 400 разпитани в следствието, който споменава сегашния едър собственик на много бизнеси Пеевски, който обаче по онова време нямаше нищо на хартия: После в интервю пред Антон Хекимян заявява: От АКФ изтъкват, че на десетки места в 1360-те тома се споменават името или инициалите ДП. Справки от кореспонденцията, която е приложена по делото КТБ, показват, че през последните месеци преди фалита на банката - май и юни 2014 г., \"фирмите на семейството\" били следени и обсъждани всеки ден. Припомнят се изказвания на Цветан Василев, че най-малкото две фирми, свързани с бившия му съратник, са участвали в спрения след намеса от ЕК и САЩ \"Южен поток\", а Пеевски е приватизирал селекцията на дружества участници. 3 седмици преди затварянето на банката главен юрист на Василев изпраща справка за подсъдността на \"групата ДП\", от което от АКФ вадят извода, че \"видимо се готвят за завеждане на десетки дела\". В работна таблица на Цветан Василев срещу \"ДП1\" пък стои сумата от 575 млн. лв. В друга записка днешният основен обвиняем по делото Василев пита своите директори: Това говори, че банката е очаквала плащания, смятат от АКФ. Въпрос към Иван Гешев: Трябва ли Делян Пеeвски да бъде разпитан за КТБ? От АКФ напомнят и изказване на Василев, че Пеевски владее минимум 80% от приватизираната след 2011 г. \"Булгартабак\". Забележително е, че през 2011-а при сделката по времето на кабинета \"Борисов 1\" нямаше никакви критики дори от опозицията. Цитира се интервю на бившия втори в партията Румен Овчаров, който казва:  Визирайки сделката с \"Булгартабак\" и другите изнесени в разследването факти, от Антикорупционния фонд заключават, че става въпрос за \" Делото КТБ и липсващите имена: \"Южен поток и банката на властта\" (ВИДЕО) Това е втора част от поредицата на АКФ. Първата визираше осуетения проект \"Южен поток\" и зависимостите около него. Делото КТБ и липсващите имена: \"Южен поток и банката на властта\" (ВИДЕО)", "date": "2019.11.06", "title": "Три седмици преди фалита Цветан Василев проучвал къде да съди Пеевски (ВИДЕО)"}
{"url": "https://clubz.bg/90148-rumen_petkov_rusnacite_se_izlagat_s_malinovshtini", "text": "Това каза пред \"Фокус\" лидерът на АБВ Румен Петков. Така той коментира факта, че Николай Малинов, председател на движение \"Русофили\", бе награден с орден от руския президент Владимир Путин, докато у нас е обвинен в шпионаж в полза на Русия. Във вилата на Решетников - руска баня, българска ракия, украинска сланина Според него Бойко Борисов прави \"тъпи нелепости\". Според него обаче Малинов е изговорил \"една купчина лъжи\". Според него \"разследванията срещу Малинов трябва да имат икономически аспект, а не политически аспект\".", "date": "2019.11.06", "title": "Румен Петков: Руснаците се излагат с \"малиновщини\""}
{"url": "https://clubz.bg/90151-xiaomi_puska_smartfon_sys_108_megapikselova_kamera_kyde_e_ulovkata", "text": "Китайската компания Xiaomi разкри новия си смартфон с уникална камера - цели 108 мегапиксела резолюция, съобщи Engadget. Новият CC9 Pro на пръв поглед дори не е устройство с хардуера на флагман. Процесорът е от среден клас - Snapdragon 730G, вместо върховия 855, ще се продава в две версии - с 6 и с 8 гигабайта RAM памет (и 128 и 256 GB флаш памет съответно). Впечатлява с батерия - 5260 милиамперчаса, и голям дисхлей - 6,47-инчов FHD+ с технологията AMOLED. И цената му е на смартфон от среден клас - едва 400 долара за базовия модел. Но магията се крие в сензора на широкоъгълната камера на смартфона, разработен от Samsung заедно с Xiaomi. Той е 1/1.33 инча, което е повече от много флагмани, така че и реалният размер на пикселите не е малък. Xiaomi догонва Apple при смартфоните Големият сензор позволява и от х10 до х50 комбинирано приближение. В добавка камерата има стабилизация на образа по 4 оси, камерата може да записва видео и в 4К, както и забавен каданс до 960 кадъра в секунда (32 пъти по-бавно от нормално време). В добавка отзад има още 4 камери - 5-мегапикселов телефото обектив, 12-мегапикселов телефото обектив, 20-мегапикселов ултраширокоъгълен и 2-мегапикселов макро. И все пак къде е уловката в 108 мегапиксела камера в смартфон? При хубава светлина - няма такава, тестовете на Engadget показват изключително детайлна картина с малко шум. По думите на Xiaomi резолюцията стига за снимка, която да се принтира на билборд с височина на 4 метра. На тъмно обаче малкият размер на пикселите води до сериозни загуби в детайлите. Това донякъде се компенсира от софтуерната технология на китайския производител - Night Mode 2.0. Но само донякъде. Трябват ли ни 64 мегапиксела в смартфон камера? CC9 Pro е истински камерафон - отзад има дори две светкавици, една по-агресивна LED светлина за общо осветяване и друга, по-мека, за портрети. Добрата новина е, че новият сензор на Samsung скоро ще се появи и в други устройства. Трябват ли ни 64 мегапиксела в смартфон камера?", "date": "2019.11.06", "title": "Xiaomi пуска смартфон със 108-мегапикселова камера. Къде е уловката?"}
{"url": "https://clubz.bg/90152-kabinetyt_s_kampaniq_v_podkrepa_na_donorstvoto_borisov_dava_lichen_primer", "text": "Министерството на здравеопазването стартира Национална информационна кампания в подкрепа на донорството и трансплантацията у нас под мотото \"Да! За живот!\". Днес като личн пример в кампанията се включи и премиерът Бойко Борисов. Активната част на кампанията ще продължи до 5 декември тази година. Първа белодробна трансплантация в България Като част от националната кампания в подкрепа на донорството и трансплантацията пилотно са отпечатани 50 000 броя \"Донорска карта\". Тази карта изразява съгласие за донорство единствено в случай на настъпила и безспорно медицински констатирана мозъчна смърт. За лекарите и институциите в България тя няма официална стойност и е единствено знак за близките каква е волята на човека приживе. В рамките на кампанията донорската карта ще бъде раздавана във всички 27 областни града на страната от доброволците на Българския червен кръст, които са партньор на Министерство на здравеопазването в рамките на кампанията. Картата може да бъде и принтирана от официалния сайт на кампанията:  . Държавата ще финансира белодробни трансплантации извън ЕС Към днешна дата близо 1200 души се нуждаят от трансплантация. На фона на листата с чакащи пациенти, през тази година са извършени общо 32 трансплантации от трупен донор и 12 от жив донор. Ниският брой на донорите у нас не позволява на страната ни да стане пълноправен член на организацията Евротрансплант, което би позволило както да получаваме органи при остра нужда, така и български пациенти да бъдат трансплантирани в други държави, посочват от здравното министерство, цитирайки министър Кирил Ананиев. \"Да! За живот!\" има своите застъпници в лицето на проф. Христо Пимпирев, Георги Господинов, Петър Стойчев, Невяна Владинова, Силвия Лулчева, Неда Спасова, Койна Русева, Снежина Петрова. Държавата ще финансира белодробни трансплантации извън ЕС", "date": "2019.11.06", "title": "Кабинетът с кампания в подкрепа на донорството, Борисов дава личен пример "}
{"url": "https://clubz.bg/90138-demonstranti_blokirat_vuchich_pred_televiziq", "text": "Сръбският президент Александър Вучич се наложи да използва вчера страничен вход, за да влезе в сградата на обществената телевизия, тъй като главният бе блокиран от демонстранти, съобщи Ройтерс, цитирана от БТА. Около 200 поддръжници на опозицията се събраха час преди началото на интервю на Вучич за телевизия РТС. Протестиращите блокираха централния вход и скандираха \"Вучич, крадец!\". Те го обвиняват, че режисира медийните си изяви и не позволява да му се задават трудни въпроси. Президентът отрича тези твърдения. Наложи се полицията да се намеси, за да предотврати сблъсък между протестиращите и група от около 100 поддръжници на Вучич. Президентът публикува снимка в \"Инстаграм\" от телевизионното студио и каза, че е влязъл през страничен вход. \"Искам да благодаря на всички за подкрепата\", написа той.", "date": "2019.11.06", "title": "Демонстранти блокират Вучич пред телевизия"}
{"url": "https://clubz.bg/90154-bedna_mi_db_kakvo_shteshe_da_pravish_bez_bb", "text": "Защо Демократична България (ДБ) се оформя като умната и красива, но вечно бита на избори политическа сила? Струва ми се, че тази коалиция е наследила синдрома на бившия СДС. Неговият смисъл и спойка беше да отрича комунизма. Когато той, естествено, си отиде, СДС загуби своята raison d’être (причина да съществува – фр.) и започна да се разпада. В онези времена на ентусиазъм, като че ли малцина забелязваха, че СДС, макар да промени курса на страната, постепенно се превърна в политическа сила на единствената и преобладаващо отрицаваща кауза. А за да ти вярват и да те избират, хората трябва да прочетат в тебе положителна програма за своето бъдеще. За цялото си бъдеще – в разрушителната и в градивната му част. ДБ също вече е политическа сила на едната отрицателна кауза: Долу Борисов, долу ГЕРБ! На местните избори тази кауза засенчи дори бившите комунисти. Дотам ги засенчи, че според някои социолози много привърженици на ДБ са гласували за “независимата” до червено кандидатка за кметица на София, само и само да не дадат глас за кандидатката на ГЕРБ. Типичен пример за партия на едната кауза е “Партията на Брекзит” на Найджъл Фараж в Обединеното кралство. Предварително знаем, че тя свършва, когато кралството напусне Европейския съюз. Какво става с ДБ, когато победят Борисов, изкоренят корупцията, почистят Висшия съдебен съвет и сменят главния прокурор? За какво да ги избират хората след това? Не съм сигурен, че те самите са единодушни по това, ако изобщо го знаят. Парадоксално е, но ДБ трябва да бъдат благодарни на Борисов, защото той е тяхната raison d’être. Ако Борисов вземе, че падне и в неговото отстъствие ДБ прекроят съдебната власт, какво ще правят после? Какво по-различно от ГЕРБ или от БСП, или от ДПС? Не е ясно. В тяхното говорене бъдеще отвъд съдебната реформа няма. С нея идва “краят на историята” (Вж. Франсис Фукуяма). Упоритата история обаче няма намерение да свършва. Разни хора като Тръмп, Путин, Ердоган, че дори и Борисов продължават да я произвеждат. Особеното за СДС-ДБ синдрома е, че докато неуспешно гониш единствената си кауза, защото си малък и слаб, животът тече и дневният ред на обществото се сменя, а твоят дневен ред става все по-анахроничен и се разминава с дневния ред на тези, които очакваш да го прегърнат. Дано дебейците не ги заболи много, но сега ГЕРБ изглежда като планета, а те като спътник, който обикаля около нея по неумолимите закони на гравитацията, издавайки сърдити звуци. Те негодуват срещу Борисов, но продължават безпомощно да кръжат около него. Нямат свой път в пространството. Масата му предопределя тяхната орбита. Те потъват в мрак, когато той застане между тях и най-близката звезда. Включително, когато тя е телевизионна. Следователо, за да променят тази тъжна астрономия, трябва да понатрупат маса – преди всичко от собствени и различни идеи за бъдещето на България. То трябва да замести Борисов като причината да съществуват. Тогава идейната маса може да се превърне и в електорална. Не искам да кажа, че ГЕРБ се отличава с ясна идеология или последователно политическо поведение. Има обаче ясен track record (поредица от резултати – англ.) и международно признание за тях, с което мнозинството от българите все още свързват плановете си за бъдещето (например работни места, бавно растящи, но все пак растящи доходи, по-модерна инфраструктура). Да кръжиш около тях с припева колко са лоши, не е убедително. Трябва да покажеш, че можеш повече.", "date": "2019.11.06", "title": "Бедна ми ДБ, какво щеше да правиш без ББ?"}
{"url": "https://clubz.bg/90162-id_udrq_otnovo_v_sredna_aziq", "text": "Петнайсет нападатели от групировката \"Ислямска държава\", един полицай и един военен са убити в Таджикистан при атака срещу поделение на таджикистанските граничари. Това съобщи днес вътрешното министерство на централноазиатската страна, често атакувана от джихадисти, предаде Франс прес, цитирана от БТА. Нападението е извършено в 3.23 ч. местно време (20.23 ч. снощи българско време) близо до границата с Узбекистан, на около 50 км от столицата Душанбе. Граничарите са отвърнали на огъня и са ликвидирали 15 от нападателите, а четирима са арестувани. Загинали са един войник от поделението и един полицай. Унищожени са и четири коли на нападателите, информира министерството, придружавайки комюникето със снимки, показващи автомобили, овъглени и окървавени тела, автоматични оръжия и пълнители, разхвърляни по черен път. Бойците от \"Ислямска държава\" са дошли от Афганистан, преодолявайки между 3 и 6 ноември разстояние от 200 км, уточниха властите след разпити на арестуваните. Днес в Таджикистан се чества Денят на конституцията, който е неработен. Президентът Емомали Рахмон е в Швейцария - част от европейска таобиколка, която ще го отведе в петък в Париж за среща с френския лидер Еманюел Макрон. Таджикистан, станал независима държава след разпадането на Съветския съюз през 1991 г., от самото начало се бори с ислямистки и джихадистки въоръжени движения. \n\tВ бедната страна с предимно сунитско население, граничеща с Афганистан, се водеше кръвопролитна гражданска война между прокомунистическата власт и бунтовници - мюсюлмански фундаменталисти, в която от 1992 до 1997 г. загинаха над 100 000 души. От десетилетия вече в цяла Централна Азия редовно се стига до въоръжени сблъсъци; възходът на радикалния ислямизъм в региона много тревожи петте държави от региона - Таджикистан, Киргизстан, Казахстан, Туркменистан и Узбекистан. В Таджикистан имаше два големи кръвопролитни бунта в затворите: единият, през ноември 2018 г., взема 26 жертви, а другият, през май 2019 г. - 32. Подбудителите бяха затворници - активисти на групировката \"Ислямска държава\". \n\tЗаради засилването на ислямистите бившата съветска република взема радикални мерки от 2015 г. насам - принуждава хората да си бръснат брадите или започва кампания срещу носенето на хиджаб от жените. От 1992 г. Таджикистан е управляван с желязна ръка от един и същ лидер, Емомали Рахмон. През 2015 г. властите засилват репресиите срещу опозицията, забраняват например Партията за ислямско възраждане, дълго време смятана за умерена. Много нейни представители получават доживотни присъди. Но мрачните икономически перспективи на страната и повсеместната корупция тласкат мнозина млади хора в емиграция или към радикализация, а понякога и към двете. Според руските тайни служби между 2000 и 4000 жители на Централна Азия са влезли в редиците на джихадистите в Ирак и Сирия. Душанбе информира за над 1000 таджикистанци, сражавали се в Ирак и Сирия от 2011 г. насам, добавя АФП.", "date": "2019.11.06", "title": "ИД удря отново в Средна Азия"}
{"url": "https://clubz.bg/90147-prokuraturata_georgi_georgiev_ne_e_spiran_za_chujbina", "text": "Георги Георгиев - лидер на сдружение \"Боец\", няма действаща забрана за напускане на страната. Тя му е отменена още от видинската прокуратура, научи Клуб Z от източници там. Прокуратурата първо забрани, а после разреши на лидера на БОЕЦ да пътува за операция В пост във фейсбук от вчера Георгиев твърди, че държавното обвинение не му позволява да пътува за Франция, за да стане донор на болната си съпруга.  Вчера \"Свободна Европа\" цитира говорителя на Видинската окръжна прокуратура Владислав Влашев, според когото Георгиев ще може безпрепятствено да напусне страната на 11 ноември и да отиде в Гренобъл. Самият Георгиев съобщи по-рано във вторник, че разследващите са му издали повторна забрана, за да попречат на планираното му от месеци пътуване. Гражданският активист е подсъдим за лека телесна повреда след спречкване с екип на \"Канал 3\", който го преследваше дни наред уж за да му вземе интервю. Днес той написа нов пост със заглавие: В него се твърди, че забраната на прокуратурата е \"незаконна\" и я окачествява като \"опит за убийство\". Но вече не се повтаря твърдението, че забраната е действаща.", "date": "2019.11.06", "title": "Прокуратурата: Георги Георгиев не е спиран за чужбина"}
{"url": "https://clubz.bg/90146-remontyt_na_partijniq_dom_shte_struva_20_mln_lv_plashta_go_haznata", "text": "На 1 ноември Народното събрание е пуснало обществена поръчка за извършване на ремонт на сградата на Партийния дом, в който би трябвало да се преместят заседанията на депутатите от другата година. Прогнозната стойност на проекта е 18 894 000 лв. без ДДС, което прави малко над 22 милиона лева с ДДС. Това е втори опит за провеждането на поръчката, след като предишната се провали заради неотговарящи на критериите оферти. Конкретната поръчка е с наименование \"Инженеринг-проектиране и изпълнение на СМР (строително-монтажни работи, бел.ред.) и упражняване на авторски надзор на обект: Реконструкция на електрически, ОВК инсталации и СМР по фасади и покрив на сграда на НС, София, Кн. Александър I, № 1.\"  Крайният срок за подаване на офертите е на 17 демекври на тази година, а максималното време, в което изпълнителят трябва да направи реконструкцията, е 750 дни. Прави впечатление, че срокът, както и парите, са леко увеличени сравнение с първата обществена поръчка.  Критериите за оценка са очаквани - техническото предложение, което ще има тежест от 40 и 60% за ценовата оферта. Проектът ще се финансира от републиканския бюджет. Парламентът с нова зала преди следващите избори (СНИМКИ) Идеята за преместването на депутатите от сградата на Народното събрание в тази на бившия Партиен дом е вече на над 20 години. Основната причина за това е, че се смята, че така администрацията и депутатите ще бъдат събрани на едно място, което би трябвало да улесни доста работата им. Началото на същинската реконструкция беше дадено през 2016 г., когато започна ремонтът на новата пленарна зала с име \"Света София\". Консорциумът, който спечели конкурса - \"НС груп\", обаче не завърши проекта в срок - средата на 2018 година. Така дейностите по ремонта продължават. Очаква се залата да бъде готова около средата на 2020 година. Малко по-късно беше пусната нова обществена поръчка - този път за електрически, климатични вентилационни системи. Тя обаче се провали, защото никой от кандидатите не можа да предостави адекватна ценова и техническа оферта. Затова вероятно в момента тези условия са облекчение, като съответно ценовата оферта е повишена с 4 млн. лв., а срокът за изпълнение - с допълнителни 300 дни.  Къде грее петолъчката от бившия партиен дом? Новите срокове обаче показват, че надеждите, че депутатите ще се преместят в новата си сграда през лятото на 2020 година, по-скоро няма да се осъществят. Ако приемем, че изпълнителят бъде избран веднага и не последват обжалвания на процедурата от другите играчи в търга, то той може да започне в началото на следващата година. Така излиза, че най-рано преместването може да се случи през 2021 година при оптимална бързина на строителството. Къде грее петолъчката от бившия партиен дом?", "date": "2019.11.06", "title": "Ремонтът на Партийния дом ще струва 20 млн. лв. Плаща го хазната"}
{"url": "https://clubz.bg/90149-protestirasht_ot_honkong_naryga_prokitajski_deputat", "text": "Прокитайски депутат от законодателното събрание на Хонконг бе нападнат и наръган с нож от протестиращ по време на предизборен митинг. Това съобщи местната полиция, цитирана от Асошиейтед прес. Хо обясни пред репортери, че гръдният му кош е блокирал ножа и в крайна сметка е останал с рана, дълбока 2 сантиметра. Правителството осъди атаката и допълни, че полицията е арестувала нападателя. В социалните мрежи се появи видео, в което се вижда как протестиращият дава цветя на Хо и иска позволение да се снима с него. В следващия момент мъжът вади нож от чантата си и го забива в гърдите на Хо, след което веднага е повален на земята. После той продължава да обижда депутата, като го нарича  . Пострадалият Джуниос Хо се превърна в омразна фигура за демонстрантите, след като се разпространиха слухове, че е отговорен за организирането на насилствени репресии срещу тях. Става въпрос за антиправителствените протести от 21 юли тази година, когато въоръжени мъже с бели тениски атакуваха демонстранти и минувачи в метростанция, като раниха 45 души. Десетки хиляди отново протестират  в Хонконг Именно след това нападение протестиращите обвиниха полицията, че умишлено не си е свършила навреме работата и дори че са подпомагали насилниците. По-късно полицейските служители съобщиха, че членове на триадата - клон на организирана престъпна групировка, са взели участие. Според очевидци Хо се е ръкостискал с някои от нападателите през същата вечер. Депутатът отхвърля обвиненията. Той твърди, че се е сблъскал с някои от мъжете по улиците след вечеря и им е благодарил, че  , но подчерта, че едва по-късно е научил за насилието. Протестиращи в Хонконг проникнаха със сила в парламента Протестиращите неколкократно са разрушавали офиса на Хо и са осквернявали гробовете на родителите му. Протестиращи в Хонконг проникнаха със сила в парламента", "date": "2019.11.06", "title": "Протестиращ от Хонконг наръга прокитайски депутат"}
{"url": "https://clubz.bg/90150-djonsyn_sravni_korbin_sys_stalin", "text": "Британският премиер Борис Джонсън сравни лидера на Лейбъристката партия Джеръми Корбин със Сталин, съобщи Асошиейтед прес. Министър-председателят е изразил укорителния си коментар в колонката си в \"Дейли телеграф\", където се завърна, след като си подаде оставката като външен министър от кабинета на Мей на 9 юли 2018 г. Борис Джонсън: Планът на Мей е бедствие за демокрацията Джонсън е убеден, че Корбин има готовност да вдигне данъците толкова своеволно, че това ще унищожи британския просперитет. По думите му лидерите на лейбъристите атакуват богатите   (по-заможните селяни, които стават жертва на режима през 30-те години на миналия век). Ето го и точния цитат. Джонсън се отказа от \"Брекзит без сделка\" в манифеста на Консерваторите Вчера Корбин обвини Джонсън, че ще подпише толкова съкрушителна за британските работници търговска сделка със САЩ, че ще допринесе за появата на  . Лейбъристът отвръща и на последната атака на премиера, като публикува съобщение в туитър над снимка с цитата на министър-председателя.     Корбин предлага референдум по нова сделка за Брекзит Джонсън ще се срещне с Елизабет II днес, за да отбележат формалното разпускане на парламента в подготовка за предстоящите избори. Кампанията на Консервативната партия официално ще стартира, след като той изнесе реч по-късно през деня. Джонсън се отказа от \"Брекзит без сделка\" в манифеста на Консерваторите Корбин предлага референдум по нова сделка за Брекзит", "date": "2019.11.06", "title": "Джонсън сравни Корбин със Сталин"}
{"url": "https://clubz.bg/90153-iran_prevyrna_izsledovatelski_centyr_v_centrala_za_obogatqvane_na_uran", "text": "Иран започна да инжектира уранов газ в центрофугите в подземния си ядрен обект във Фордо, съобщи днес иранската държавна телевизия, цитирана от Ройтерс и БТА. Иран дава нов 2-месечен ултиматум за спасяване на ядрената сделка По този начин Техеран постепенно престава да спазва задълженията си по ядрената сделка със световните сили от 2015 г. \"Смърт за Америка\": 40 години след превземането на US посолството в Иран (СНИМКИ) Тя забранява обогатяването на уран във Фордо, а инжектирането на уранов газ в неговите центрофуги ще промени разрешения му статут на изследователски център. През 2015 г. Иран се съгласи да превърне Фордо в център за ядрени, физически и технологични изследвания. Там 1044 центрофуги щяха да бъдат използвани за цели, различни от обогатяването на уран, като производство на стабилни изотопи, които имат невоенни приложения. \"Смърт за Америка\": 40 години след превземането на US посолството в Иран (СНИМКИ)", "date": "2019.11.06", "title": "Иран превърна изследователски център в централа за обогатяване на уран"}
{"url": "https://clubz.bg/90134-kongresyt_shte_razpitva_shefa_na_kabineta_na_trymp", "text": "Началникът на канцеларията на американския президент Мик Мълвейни бе призован днес да свидетелства пред Конгреса по разследването за импийчмънт на Доналд Тръмп, предадоха Франс прес и Асошиейтед прес, цитирани от БТА. Три комисии в Конгреса, водещи разследването, призоваха Мълвейни да се яви в петък за разпит при закрити врата. Според конгресмените е възможно началникът на президентската канцелария да знае от първа ръка за отношенията на президента Тръмп с украинските власти. В излъчвана по телевизията пресконференция в Белия дом миналия месец Мълвейни сякаш призна, че Тръмп е замразил военното финансиране за Украйна отчасти по политически причини. Впоследствие отрече да е казвал подобно нещо. Мълвейни е един от тринадесетте свидетели, които демократите призоваха да дават показания при закрити врата тази седмица. Не е ясно дали той ще се яви в Конгреса, тъй като президентът Тръмп насърчава служителите на правителството да не сътрудничат на разследването, отбелязва Асошиейтед прес.", "date": "2019.11.06", "title": "Конгресът ще разпитва шефа на кабинета на Тръмп"}
{"url": "https://clubz.bg/90157-demokrati_pobejdavat_horata_na_trymp_na_mestni_izbori_v_sasht", "text": "Републиканците понесоха поражения от демократите в произведените вчера в САЩ регионални и местни избори, предаде Франс прес. В дълбоко разделената страна тези избори бяха очаквани като тест за популярността на президента Доналд Тръмп, който лично участва в предизборната кампания на кандидатите републиканци. Демократите обявиха победа на изборите за губернатор на щата Кентъки и вече имат контрол върху парламента на щата Вирджиния, предаде Ройтерс. Развръзката на изборите в четирите щата - Кентъки, Вирджиния, Мисисипи и Ню Джърси - може да даде известна представа как ще се развият президентските избори догодина, отбелязва агенцията. Преднината на кандидата за губернатор на Кентъки на демократите Анди Бешиър пред републиканеца Мат Бевин е малка и затова Бевин все още не е признал поражението си. На предизборна проява в Лексингтън, Кентъки, в понеделник вечерта президентът Тръмп, който спечели на изборите през 2016 г. в Кентъки с преднина от 30 процента, призова избирателите да преизберат досегашния си губернатор Бевин. В противен случай, каза Тръмп, опонентите ще кажат, че президентът \"е понесъл най-голямата загуба в световната история\". Двадесет и четири часа по-късно кандидатът за губернатор на демократите победи на изборите. Въпреки че резултатът от изборите в Кентъки е сериозен неуспех за Тръмп, подкрепата за него в този щат продължава да е значителна и е възможно поражението да се дължи по-скоро на намалялата популярност на губернатора Бевин, отбелязва Ройтерс. В Туитър Тръмп заяви, че предизборната проява с негово участие е помогнала на Бевин да не понесе по-тежко поражение. Във Вирджиния демократите получиха мнозинство и в двете камари на щатското законодателно събрание. Така Демократическата партия получава пълен контрол върху управлението на този щат за първи път от четвърт век. На изборите за губернатор в Мисисипи кандидатът на републиканците Тейт Рийвс спечели срещу демократа Джим Худ. По време на предизборната си кампания Рийвс поддържаше образа на пламенен привърженик на президента Тръмп, който участва в негова предизборна проява миналата седмица. Окончателният резултат обаче още не е ясен и е възможно преднината на Рийвс да се окаже едноцифрено число (за сравнение, Тръмп спечели на президентските избори през 2016 г. в Мисисипи с преднина от 28 процента). Очаква се след изборите демократите да запазят мнозинствата си в Конгреса на щата Ню Джърси. Досегашната кметица на Сан Франциско от Демократическата партия Лондон Брийд обяви победа на произведените вчера в града местни избори, предаде Асошиейтед прес. Тя спечели с около 60 процента преднина пред останалите кандидати. Няма данни изборният процес на произведените вчера в САЩ регионални и местни избори да е бил опорочен от действията на чуждестранни правителства, заявиха американското министерство на правосъдието и шест американски служби за сигурност, цитирани от Ройтерс.", "date": "2019.11.06", "title": "Демократи побеждават хората на Тръмп на местни избори в САЩ"}
{"url": "https://clubz.bg/90135-putin_iska_ruska_alternativa_na_uikipediq", "text": "Руският президент Владимир Путин призова днес да бъде създадена руска онлайн енциклопедия, която да стане алтернатива на Уикипедия, предаде Франс прес, цитирайки РИА Новости. Руското правителство планира да похарчи близо 1,7 милиарда рубли (26,7 милиона долара) през следващите три години за създаването на онлайн енциклопедията, става ясно от официални документи, оповестени публично през септември. \n\tРускоезичната версия на Уикипедия твърди, че се състои от над милион и половина статии. През 2015 г. руските власти за кратък период от време забраниха Уикипедия заради статия, в която се дават обяснения как да се приготвят наркотици на основата на канабис, припомня Франс прес. БТА", "date": "2019.11.06", "title": "Путин иска руска алтернатива на Уикипедия"}
{"url": "https://clubz.bg/90145-59_na_sto_ot_rusnacite_iskat_reshitelni_reformi_v_stranata", "text": "Петдесет и девет на сто от жителите на Русия настояват за решителни промени в страната, коментира \"Ведомости\" данни от съвместно проучване на Московския център \"Карнеги\" и центъра \"Левада\", цитирани от БТА. Според 53 на сто от участниците желаните реформи са възможни само при сериозни промени в политическата система, а 34 на сто са съгласни на промени при запазване на сегашната система. Делът на жителите на Русия, желаещи решителни промени в страната си, е нараснал за две години от 42 на 59 процента, сочи анкетата. За незначителни промени се обявяват 31 на сто, а 8 процента не искат никакви. Пенсионната реформа срина рейтинга на Путин в Русия Този резултат не е признак за пълна готовност на руското население за смяна на властта, но означава, че в обществото расте недоволство, посочва изданието. Нагласите от този род все по-често ще избиват навън, включително като протестни акции, прогнозира доклад въз основа на анкетата. Сред онези, които най-малко искат промени, анкетираните посочват държавните служители и бюрократите - 69 на сто от запитаните, олигарсите и едрия бизнес - 67 на сто, президента Владимир Путин и обкръжението му - 25 процента. Днешна Русия: Сталин вместо Путин Едва 16 на сто от запитаните смятат, че Путин може да предложи привлекателен план за промени, 9 на сто вярват, че може да го направи лидерът на руските либералдемократи Владимир Жириновски, а 5 процента - комунистическият водач Генадий Зюганов. По 3 процента виждат в тази роля опозиционера Алексей Навални и министъра на отбраната Сергей Шойгу. Фукуяма: Възхищавам се на Навални Участниците отбелязват като най-необходима промяна в Русия да се вдигнат заплатите и жизненото равнище - 24 на сто от гласовете. На второ място се посочва смяна на правителството и президента - 13 на сто. Авторитетът на властта в Русия пада, а разкошът, в който живеят висшите чиновници, служителите от държавните корпорации и прословутото  , започва да дразни все повече хора, констатират авторите на доклада. Днешна Русия: Сталин вместо Путин Фукуяма: Възхищавам се на Навални", "date": "2019.11.06", "title": "59 на сто от руснаците искат решителни реформи в страната"}
