{"url": "https://clubz.bg/84175-veselin_borishev_s_priz_ot_web_report2019_za_videoreportaj_za_bosiq", "text": "Тази емблематична фраза беляза преди малко повече от година старта на фоторепортера на Клуб Z Веселин Боришев на ново поприще. След почти 25 години фотографска кариера, той се пробва като оператор. И доста бързо осъзна, че някакви \"нахални фотографи\" само му се мотаят пред обектива и му пречат да снима. Но пък така стана един от първите оператори в информационните сайтове у нас, който започна да пуска живи предавания от различни събития в София и страната. Повлече крак, както се казва – работата му се превърна в стандарт, началниците на колегите от другите медии в интернет започнаха да изискват и от тях повече. И понеже Веско е професионалист, когато се захване с нещо, го прави идеално или въобще не се занимава с него. Затова и отличията не закъсняват. За своя видеорепортаж „Вериги в подкрепа на Босия и напрежение пред парламента“ тази вечер Веселин Боришев бе отличен във второто издание на конкурса  . Вериги в подкрепа на Босия и напрежение пред парламента (ВИДЕО) Тази година колегите от Dir.bg добавиха нови категории, без които съвременната дигитална журналистика би била немислима, а именно – фото-и видеопубликации. Видеото бе снимано от Веско на  23-ия ден от гладната стачка на Николай Колев-Босия, която едва не отне живота му. Тя започна с искане за оставката на вече бившия транспортен министър Ивайло Московски и приключи с подаването ѝ, макар и по други причини. Припомнете си записа, който към днешна дата вече е гледан над 200 000 пъти в интернет: Браво, Веско! Чакаме те в редакцията да почерпиш!", "date": "2019.06.13", "title": "Веселин Боришев с приз от Web Report'2019 за видеорепортаж за Босия"}
{"url": "https://clubz.bg/84190-holandiq_pregradi_pytq_na_albaniq_kym_es", "text": "Холандският парламент гласува против започването на преговори с Албания за присъединяване към ЕС заради проблеми с организираната престъпност и корупцията, предаде \"Файненшъл таймс\" (ФТ).  ЕС няма да разделя Албания и Северна Македония при преговорите Медията се позовава на наблюдатели, според които преграждането на пътя на Тирана към Съюза може да прати страната в дълбока политическа криза, особено след като вече е предприела сложни реформи, за да се справи с корумпираните съдии и прокурори.  Кой ще надделее в Албания Според холандския външен министър Стеф Блок започването на преговори с Албания сега би било твърде прибързано решение, съобши ФТ. Това е първата стъпка в посока разделянето на кандидатурите на Северна Македония и Албания, въпреки че в сряда председателят на Европейския съвет Доналд Туск обяви, че трябва да се водят едновременно преговори и с двете страни. Въпреки това председателят на Европейския съвет увери, че въпросът за членството на двете страни  На 13 юни албанският парламент дебатира гласуването на вот на недоверие срещу президента на страната Илир Мета, след като той отмени предстоящите местни избори на 30 юни, предаде Асошиейтед прес. Той ги определи за  , тъй като политическата опозиция няма намерение да участва. Дясноцентристката опозиция, водена от Демократическата партия, организира протести в Албания от средата на февруари, обвинява правителството, че има връзки с организираната престъпност и настоява за предсрочни парламентарни избори. Премиерът Еди Рама отхвърля обвиненията и държи местните избори да се проведат по график на 30 юни, за да се предотврати опитът на опозицията за политическото  (целта, на което е свикването на предсрочни парламентарни избори). Централната избирателна комисия е съставена основно от представители на управляващата Социалистическа партия. Затова тя отхвърли указа на президента и обяви, че се води подготовка за изборите на 30 юни. Еди Рама определи действието на президента за  В крайна сметка бе приета резолюция (100 гласа \"за\" и 7 гласа \"против\"), която определи действието на Мета като  . Управляващата \"Социалистическа партия на Албания\" е с 74 депутата от 140, а се нуждае от 94, за бъде успешен вотът. Дори и тогава обаче, последен ще се произнесе лошо функциониращия Конституционен съд.  Кой ще надделее в Албания", "date": "2019.06.13", "title": "Холандия прегради пътя на Албания към ЕС"}
{"url": "https://clubz.bg/84178-nov_rund_danail_kirilov_vs_lozan_panov_zaradi_doklada_za_sydilishtata", "text": "Данаил Кирилов подава оставка, ако мониторингът не отпадне до края на тази Еврокомисия Данаил Кирилов нарече ВСС \"гумен печат\", ако одобри доклад на Лозан Панов  Данаил Кирилов нарече ВСС \"гумен печат\", ако одобри доклад на Лозан Панов ", "date": "2019.06.13", "title": "Нов рунд Данаил Кирилов vs Лозан Панов заради доклада за съдилищата"}
{"url": "https://clubz.bg/84202-pravopisen_gaf_na_trymp_preimenuva_britanskiq_prestolonaslednik", "text": "Буквените, правописни и синтактични грешки на Доналд Тръмп в постовете му в Туитър вече не могат да се преброят, но тази, която направи днес, може би ще остане една от най-прочутите му, предаде Франс прес, цитирана от БТА. \n\tРазказвайки с кои чужди лидери е имал в последно време срещи, Тръмп написа в Туитър: Странният \"принц на китовете\", който се появи в туита на Тръмп, всъщност е британският престолонаследник Чарлз, който е принц на Уелс. Титлата му беше \"сменена\" от Тръмп заради буквена грешка. На английски Уелс се пише Wales, а китове - whales.  Тръмп за Байдън: Джо е най-слабият в умствено отношение Малко след появата на туита с грешното изписване, той беше изтрит от Тръмп и заменен с вярно изписаната дума, но потребителите на социалните мрежи вече бяха започнали да се шегуват с допуснатата грешка. Тръмп се срещна с принц Чарлз по време на визитата си във Великобритания от 3 до 5 юни. За тази среща миналата седмица Тръмп каза, че двамата са разговаряли час и половина вместо предвидените 15 минути. Принцът говорил през повечето време и разговорът бил посветен на климатичните промени, разказа Тръмп.", "date": "2019.06.13", "title": "Правописен гаф на Тръмп преименува британския престолонаследник"}
{"url": "https://clubz.bg/84192-djonsyn_vodi_sled_pyrviq_kryg_v_izborite_za_lider_na_torite", "text": "Бившият британски външен министър Борис Джонсън получи най-много гласове на първия кръг на изборите за нов лидер на британската Консервативна партия, предадоха световните агенции, цитирани от БТА. Джонсън получи 114 гласа. \n\tСледва го външният министър Джереми Хънт с 43 гласа и министърът на околната среда Майкъл Гоув с 37 гласа. \n\tКандидатите Мат Ханкок, Саджид Джавид, Доминик Рааб и Рори Стюарт получиха съответно 20, 27, 23 и 19 гласа. \n\tОт надпреварата отпадат Естер Маквей, Андреа Ледсъм и Марк Харпър, получили съответно 9, 11 и 10 гласа.Изискването беше на първия тур да се съберат най-малко 17 гласа. \n\tСлед гласуването Джонсън благодари за получената подкрепа. Вторият кръг ще бъде на 18 юни. Следващи гласувания са предвидени на 19 и 20 юни. Гласуването ще продължава, докато останат двама претенденти за поста на Мей. Измежду тях ще избират всички членове на Консервативната партия (около 160 000 души) с гласуване по пощата. Победителят ще бъде обявен в седмицата, започваща от 22 юли. Той ще бъде и следващият британски премиер.  \n\tДжонсън започна вчера официалната си кампания за лидерския пост, като обеща да изведе Великобритания от Европейския съюз на 31 октомври и предупреди, че  . Джонсън печели подкрепата на голяма част от консерваторите и твърди, че само той може да спаси разединената партия, като осигури Брекзит. \n\tТри години след референдума, на който британците гласуваха с 52 на 48 процента за излизане от ЕС, Великобритания върви към възможна криза заради Брекзит, тъй като повечето кандидати за поста на Мей са готови за напускане без сделка на 31 октомври. Британският парламент обаче показва, че ще се опита да осуети Брекзит без сделка, отбелязва Ройтерс.", "date": "2019.06.13", "title": "Джонсън води след първия кръг в изборите за лидер на торите"}
{"url": "https://clubz.bg/84200-svetyt_osydi_atakata_sreshtu_tankeri_v_omanskiq_zaliv", "text": "Дипломат номер едно на ЕС Федерика Могерини призова днес да се избегнат всякакви провокации в района на Оманския залив. Апелът беше отправен след инцидента край бреговете на Иран, където два петролни танкера станаха мишена на атаки, предаде Франс прес, цитирана от БТА. Дванайсет руснаци на борда на атакуваните танкери в Оманския залив Тя допълни, че ЕС събира информации за този инцидент. Белият дом съобщи, че президентът на САЩ Доналд Тръмп е бил информиран за атаката по кораби в Оманския залив и САЩ продължават да оценяват ситуацията, предаде Ройтерс. По повод атаките в Оманския залив говорител на британския премиер Тереза Мей каза, че Великобритания призовава спешно да се установи какво точно се е случило, предаде Ройтерс. Говорителка на британското правителство каза, че Лондон е дълбоко обезпокоен от информациите за експлозии и пожари на плавателните съдове в Оманския залив. Френското външно министерство призова за сдържаност и деескалация на напрежението в региона на Оманския залив и припомни, че Франция защитава принципа на свобода на корабоплаването, предаде Ройтерс. Германският външен министър Хайко Маас заяви, че атаките по танкерите в Оманския залив са много обезпокояващи и има риск да доведат до ескалация на напрежението в региона, предаде Ройтерс. Според руския заместник-външен министър Сергей Рябков инцидентът в Оманския залив отразява крайно изострената ситуация в региона, предаде ТАСС. Той обаче призова да не се правят прибързани изводи за случилото се и каза, че инцидентът не трябва да се използва за антиирански настроения. Засегнатите танкери са два. Първият е \"Кокука кърейджъс\" (Kokuka Courageous), регистриран в Панама. Японският му собственик \"Кокука Сангьо\" съобщи, че корабът е атакуван на два пъти в рамките на три часа, преди екипажът да бъде евакуиран. Пробит е корпусът на кораба над ватерлинията. Избухнал е пожар в машинното отделение. Корабът е превозвал метан от Саудитска Арабия за Сингапур, припомня Ройтерс. Вторият плавателен съд е \"Фронт олтеър\" (Front Altair), плаващ по флага на Маршаловите острови. За него се предполага, че е бил поразен от торпедо около 4 ч. по Гринуич, казва тайванската рафинерия Си Пи Си Корпорейшън, която е наела танкера. Той е превозвал 75 000 тона нафта от Обединените арабски емирства до Тайван. Сред атаката на борда е избухнал пожар. Иранската агенция ИРНА каза, че корабът е потънал, но норвежкият му собственик, компанията Фронтлайн отрече твърдението. На двата танкера е имало общо 44 моряци, които са били евакуирани. Руските власти казаха, че сред тях има 12 руснаци, предадоха световните агенции. ДПА и Ройтерс уточняват, че 11 от руснаците са били на норвежкия кораб, на който е имало и един грузинец и 11 филипинци. Това е втори подобен инцидент за един месец в този стратегически морски коридор. Той става в момент на засилено напрежение между Техеран и Вашингтон. Вашингтон обвини Техеран, че стои зад първия инцидент. Новият инцидент съвпада и с визитата в Иран на японския премиер Шиндзо Абе. Японският премиер се опитва да намали напрежението между САЩ и Иран Японският премиер се опитва да намали напрежението между САЩ и Иран", "date": "2019.06.13", "title": "Светът осъди атаката срещу танкери в Оманския залив"}
{"url": "https://clubz.bg/84187-dbg_predlaga_regresivna_skala_za_partijnite_subsidii", "text": "ДБГ предлага регресивна скала за държавно финансиране на партиите. Това каза председателят на партията Димитър Делчев в предаването \"Денят с Веселин Дремджиев\" по Тв плюс и Тв 1. Той изрази готовност да предостави проекта на депутати, които да го внесат за обсъждане в Народното  събрание.", "date": "2019.06.13", "title": "ДБГ предлага регресивна скала за партийните субсидии"}
{"url": "https://clubz.bg/84201-vishegradci_shte_imat_obshta_poziciq_za_sledvashtiq_shef_na_evrokomisiqta", "text": "По време на срещата на върха на съюза следващата седмица четирите страни от Вишеградската група \"ще представят обща позиция\" по въпроса за кандидатурите за ръководните постове в ЕС. Това съобщи говорител на унгарския министър-председател Виктор Орбан след срещата на групата днес в Будапеща, предаде Ройтерс, цитирана от БТА.  \n\tПремиерите на Полша, Словакия, Унгария и Чехия заседаваха в унгарската столица, за да се подготвят за форума на ЕС. На него те ще подкрепят кандидати, които биха се отнасяли сериозно към региона на Централна Европа и биха подкрепяли неговите интереси, се казва в изявлението на говорителя. \n\tСлед срещата с тримата си колеги чешкият премиер Андрей Бабиш каза пред репортери, че Вишеградската група не е постигнала споразумение за общ кандидат за председател на Европейската комисия или председател на Европейския съвет. \n\tПосле Бабиш написа в \"Туитър\", че Европейската комисия не трябва да бъде оглавявана от водещ кандидат, а от човек, който отстоява интересите на всички страни членки, включително на тези от Вишеградската група. Системата с т.нар. шпиценкандидати, издигани от партийните групи в Европейския парламент, предвижда те да бъдат гласувани от евродепутатите. Но тази система не е задължителна и кандидатурите ще бъдат обсъждани от ръководителите на страните членки през следващите седмици, посочи Ройтерс. ", "date": "2019.06.13", "title": "Вишеградци ще имат обща позиция за следващия шеф на Еврокомисията"}
{"url": "https://clubz.bg/84189-buri_i_mylnii_v_germaniq_daniq_i_shveciq", "text": "Близо 20 души са ранени в Източна Германия в резултат на бурни ветрове и гръмотевични бури, предадоха Асошиейтед прес и ДПА. \n\tВ Бланкензее, провинция Мекленбург-Предна Померания, осем души са били ранени снощи от клон на паднало дърво по време на сватбено тържество на открито. В Берлин 11 души са пострадали, когато дърво паднало върху група празнуващи на открито. Пътници в кабриолет също са били ранени от паднали дървета. \n\tОбщественият транспорт в Берлин бе спрян за два часа във вечерния пиков час заради бурята, а няколко влака от градската железница закъсняха тази сутрин. \n\tВ Магдебург на 156 км. югозападно от Берлин, мълния е повредила сграда, но няма ранени при инцидента. \n\tШведският в.\"Афтонбладет\" съобщи, че вероятно мълнии са причинили смъртта на пет коня във Ваксала, близо до Упсала, на около 70 км от Стокхолм, и са предизвикали няколко пожара в района. \n\tНа летището в Копенхаген в Дания служител бе ударен от мълния и бе закаран в болница, без обаче да е получил застрашаващи живота наранявания.", "date": "2019.06.13", "title": "Бури и мълнии в Германия, Дания и Швеция"}
{"url": "https://clubz.bg/84188-putin_uvolni_dvama_policejski_generali_zaradi_nabedeniq_jurnalist", "text": "Руският президент Владимир Путин подписа указ за уволнението на генералите от полицията Андрей Пучков и Юрий Девяткин, съобщи пресслужбата на Кремъл, цитирана от ТАСС. Русия сне обвиненията от разследващия журналист от \"Медуза\" По-рано руският министър на вътрешните работи Владимир Колоколцев изпрати на държавния глава предложение за уволнението на Пучков и Девяткин. Причина за това стана ситуацията около наказателното дело срещу журналиста от сайта \"Медуза\" Иван Голунов. Във вторник Колоколцев съобщи, че наказателното разследване срещу Голунов е прекратено,  . Самият журналист бе освободен от домашен арест. Материалите на вътрешното разследване от отдела за вътрешна сигурност на руското МВР бяха изпратени в Следствения комитет на Русия за преценка за правомерността на действията на полицейските служители, взели участие в ареста на Голунов. Те са отстранени от служба, каза министърът.  Навални е освободен от ареста Навални е освободен от ареста", "date": "2019.06.13", "title": "Путин уволни двама полицейски генерали заради набедения журналист"}
{"url": "https://clubz.bg/84176-namalqvane_na_dds_vyrhu_knigite_mnogo_shum_za_nishto", "text": "Евтин популизъм или реално желание за промяна? Миналата седмица на дневен ред отново бе поставен въпросът за намаляване на Данък добавена стойност (ДДС) върху книгите. Тази тема циркулира в българското медийно пространство през последните 20 години, но до промяна в закона така и не се стигна. Днес обаче тя отново е обект на внимание, след като депутатът от ДПС Делян Пеевски обяви, че ще работи за намаляване на данъка върху „хляба, лекарствата, безплатните детски градини и книгите”. В края на седмицата премиерът Бойко Борисов заяви, че отдавна обсъжда намаляване на ДДС-то върху книгите с финансовия министър Владислав Горанов. Тези заявки станаха причина българското книгоиздаване отново да се раздели на лагери „за” и „против”. Пред свършен факт: Пеевски предлага по-ниско ДДС за хляба, лекарствата, книгите... За разлика от България намаляването на ДДС върху книгите отдавна не е тема в дневния ред на държавите членки на ЕС. В 26 от всички 28 (все още) страни има въведена по-ниска ставка на косвения данък. В повечето от тях върху хартиените книги той варира между 0% и 7%. Например, в западноевропейски държави като Испания и Италия е 4%, в съседна Гърция - 6%, а в Румъния – 5%. Дания е единствената страна с по-висок ДДС върху книгите в ЕС, като изпреварва и България. В скандинавската държава той е 25%, но се връща в издателския сектор под формата на субсидии за авторите. В същото време страната прилага 0% ДДС за вестници и списания, които се публикуват повече от веднъж месечно. На този фон България от години не намалява своя данък, като в момента той е  с еднаква ставка за всички - 20%. Кратка история на по-ниския ДДС. Ще мине ли този път, щом го предлага Пеевски? През последните 20 години периодично се появяват кампании за по-малка финансова тежест върху книгите. Различни издатели инициират петиции и проектни предложения. Отговорът от страна на властта обаче винаги е категорично „не”. Причината за това са притеснения за „усложняване на системата” по събиране на данъка и „загуби за бюджета”. Нежеланието на управляващите да разрешат този проблем предизвика гнева на българските издатели. В същото време поредното „подновяване” на темата разделя издателската гилдия на два лагера. Причините за това са, както липсата на конкретни идеи за действие, така и многото въпросителни около евентуалното редуциране на ДДС-то.  Едно от най-големите предимства за намаляване на данъка на книгите е, че това ще доведе до понижаване на крайната цена за купувачите. Според Веселин Тодоров, изпълнителен директор на „Сиела Норма”, „ако ДДС върху книгите падне, тогава крайната цена със сигурност ще го последва, а от там и потреблението ще се повиши.” В България средната цена на една книга е около 13 лв., като по-голямата част от разходите отиват за печат и сравнително по-малка част за хонорари на авторите или преводачите (при чуждестранни издания). Намаляването на ДДС-то на книгите не означава, че автоматично техните цени ще се понижат до 15%, но прогнозите са, че е възможно да има спад в цената между 5% и 10%. Предполага се, че това би довело до по-големи продажби за издателския сектор.  В същото време някои издатели определят намаляването на данъка върху книгите по-скоро като символичен жест към бранша. ДДС пада за билетите за кино, но не и за книгите Причината за това е, че разходите за печат се увеличават все повече, а крайната цена на книгите в България остава една от най-ниските в Европа. Дори и с редуцирането на данък добавена стойност трудно ще може да се получи баланс между приходи и разходи. Въпреки това понижаването на ДДС би довело до по-адекватно заплащане на служителите, ангажирани в работния процес по създаването на една книга. Намаляването на данък добавена стойност няма да предизвика значително повишаване на заплатите в сектора, но със сигурност ще доведе до подобрение. От друга страна някои експерти основателно повдигат въпроса има ли опасност тези пари да бъдат усвоени само от издателите и търговците. Други специалисти пък посочват по-наболели въпроси за разрешаване, като недостига на финансиране за библиотеките и липсата на адекватна стратегия за стимулиране на четенето. Редом с обществените дискусии за намаляване на ДДС-то върху книгите се появиха притеснения доколко качествено ще бъде извършен този процес. В интервю за БНР Александър Кръстев, основател на сайта „Аз чета”, споделя мнението, че евентуален по-нисък данък върху хартиените издания би затруднил работата на по-малките издателства, които разполагат с ограничени финансови ресурси и няма да могат да си позволят големи отстъпки към търговците. Намаляването не трябва да бъде и самоцел. То трябва да бъде съчетано със сериозен икономически анализ. По-ниските цени на книгите биха били безсмислени, ако преди това не се инвестира в разработването на национална стратегия за насърчаване на четенето, която да се прилага в училищата. Успоредно с това трябва да се обърне внимание и на представянето на български автори в чужбина. Преводите на съвременни български писатели извън страната са недостатъчно развити, тъй като са необходими повече средства за тяхното представяне на световния книжен пазар.  Намаляването на ДДС върху книгите е важна тема, която трябва да бъде внимателно разгледана и съчетана със съответните мерки за стимулиране на четенето и подпомагане на издателския бранш. Не е достатъчно да се използва за популизъм като част от поредната порция политически обещания, които няма да бъдат спазени.Защото и на този етап дискусиите по темата показват, че до реални действия едва ли ще се стигне. Просто за пореден път се вдига много шум, но от него не следват реални действия. „Генерация Z“ – с подкрепата на „Америка за България“ Кратка история на по-ниския ДДС. Ще мине ли този път, щом го предлага Пеевски? ДДС пада за билетите за кино, но не и за книгите „Генерация Z“ – с подкрепата на „Америка за България“", "date": "2019.06.13", "title": "Намаляване на ДДС върху книгите? Много шум за нищо"}
{"url": "https://clubz.bg/84198-vojnik_e_pochinal_na_ucheniqta_v_shabla", "text": "На зенитния полигон на Военновъздушните сили „Шабла“ е починал старши матрос втори клас Жеко Галинов Добрев (на 36 г.) от военно формирование 38 920 – Варна. Това съобщиха от военното министерство. По време на изпълнение на служебните си задължения старши матрос Жеко Добрев е почувствал неразположение и е припаднал. Незабавно му е оказана първа помощ от медицинските екипи, осигуряващи учението. Въпреки усилията на лекарите, не се е върнал в съзнание и медиците са констатирали смъртта му, като по първоначална информация вероятната причина е инфаркт, се казва в съобщението на министерството. Старши матрос втори клас Жеко Галинов Добрев е бил на длъжност минен електротехник във военното формирование 38 920 Варна. На служба в Българската армия е от 11 август 2008 г.  Министерството на отбраната изказва съболезнования на семейството и близките на старши матрос Жеко Добрев. ", "date": "2019.06.13", "title": "Войник е починал на ученията в Шабла"}
{"url": "https://clubz.bg/84195-dvanajset_rusnaci_na_borda_na_atakuvanite_tankeri_v_omanskiq_zaliv", "text": "Дванайсет моряци от Русия са били на борда на единия от танкерите, атакувани в Оманския залив. Tанкер бе опожарен в Oманския залив Всички са евакуирани на сушата, никой не е пострадал. Това съобщи днес Руският профсъюз на моряците, предаде ТАСС, цитирана от БТА. Тя не уточни на борда на кой от корабите са били моряците. По-рано иранският телевизионен канал \"Прес ти ви\" съобщи, че два петролни танкера в залива са били нападнати. В района, където се намирали съдовете, се чули взривове. Морски пристанища в Пакистан и Оман получили сигнали за бедствие от екипажите. Арабски медии отбелязват, че съдовете са били подложени на торпедна атака. Иранските спасителни служби спасиха от горящите съдове 44 моряци. Единият съд е собственост на японската транспортна компания \"Кунихана сангьо\", а вторият - на норвежката \"Фронтлайн\".", "date": "2019.06.13", "title": "Дванайсет руснаци на борда на атакуваните танкери в Оманския залив"}
{"url": "https://clubz.bg/84199-lihvi_za_partiite_ako_ne_vyrnat_nadvzeti_subsidii_do_kraq_na_2020", "text": "Ако партиите, получавали държавна субсидия, не върнат до края на 2020 г. \"надвзетите\" пари за периода май 2016 г. - юли 2019 г., върху сумите ще има и лихва. Това са приели депутатите от правната комисия в парламента с промените в Закона за политическите партии на второ четене. Окончателното гласуване в пленарната зала се очаква утре.  Законопроектът бе внесен от Министерския съвет след разкритие на \"Шоуто на Слави\", че вместо по 11 лв. на глас от последните парламентарни избори, както пише в Закона за държавния бюджет, формациите взимат приблизително по 13 лв. Причината за това е в закона за партиите, а от финансовото министерство заявиха, че става дума за тълкуване на неясно написани текстове. Затова и сега те се \"прецизират\". Освен това се иска преизчисляване от май 2016 досега и връщане на пари със задна дата.  Единодушно на първо четене: партии ще връщат \"надвзета\" субсидия Проектът предвижда партиите, които получават субсидия към момента, да \"връщат\" надвзетото като им се удържат суми от следващите траншове субсидия. Доброволното или олихвено връщане на пари за минал период засяга формации, които са имали право на държавно финансиране от май 2016 г. до парламентарните избори през 2017 г.  Общата сума, която партиите трябва да върнат, е в размер на 14,5 млн. лв. Прозрачност без граници: Хаотичен и реактивен подход за партийните субсидии Заради начина на изчисление на партийните субсидии тебе проверка на прокуратурата. Опозицията в лицето на БСП пък поиска финансовият министър Владислав Горанов да понесе отговорност.  Делян Пеевски отново дойде на работа. И предложи 0 лв. субсидия за партиите Преди ден Народното събрание прие на първо четене и порект за актуализация на Закона за държавния бюджет за 2019 г., с който оряза драстично парите за партиите от 11 на 1 лв. на глас. Предложението отново е на Министерския съвет. БСП обвини ГЕРБ в популизъм и опит да заличи многопартийната политическа система. От ДПС също са против предложенията, защото ще доведат до зависимости, но излязоха с контрапредложение - 0 лв. субсидия от държавата, но и въвеждане на нов модел за финансиране на партиите, подобен на този в САЩ (чрез дарения от бизнеса, най-общо казано - б.р) Прозрачност без граници: Хаотичен и реактивен подход за партийните субсидии Делян Пеевски отново дойде на работа. И предложи 0 лв. субсидия за партиите", "date": "2019.06.13", "title": "Лихви за партиите, ако не върнат \"надвзети\" субсидии до края на 2020"}
{"url": "https://clubz.bg/84196-vtori_zakonoproekt_v_sasht_za_sankcii_sreshtu_severen_potok_2", "text": "Още един законопроект за въвеждане на ограничителни мерки срещу компании, участващи в строежа на газопровода \"Северен поток-2\", е внесен в долната камара на Конгреса на САЩ, съобщи украинската агенция УНИАН, цитирана от \"Фокус\". Новината идва от изявление на председателя на националната компания \"Нафтогаз Украйна\"Андрей Коболев, споделено и в социалните мрежи. Гигантът OMV е налял 644 млн. евро в \"Северен поток 2\" По думите му законопроектите имат широка подкрепа сред републиканците и демократите в двете камари на Конгреса. Коболев заявява още, че „Нафтогаз“ полага максимални дипломатически усилия за противодействие на руския проект: На 12 юни президентът на САЩ Доналд Тръмп заяви, че САЩ разглеждат възможността за налагане на санкции против проекта за строителство на газопровода „Северен поток 2“. На 3 юни Конгресът на САЩ публикува законопроект, предвиждащ въвеждането на санкции срещу кораби и компании, участващи в изграждането на тръбопровода, който се очаква да бъде гласуван преди края на тази година, припомня \"Фокус\".   САЩ готови със законопроект срещу \"Северен поток 2\" Гласове срещу изграждането на газопровода има и в Европа. Сред опасенията е и това, че той засилва зависимостта от Русия и доставките на руски газ за Стария континент, освен това спомага за изолирането на Украйна от транзита на синьо гориво. През април водещият кандидат на ЕНП за председател на ЕК Манфред Вебер заяви, че ако заеме поста ще \"използва всички норми и закони\", за да блокира \"Северен поток-2\".  Официално от Брюксел: Какво гласи втвърдената газова директива Малко по-рано същия месец ЕС одобри проекта за изменения на Директивата на ЕС за природния газ, която позволява на Брюксел да разшири възможностите си за контрол на морските газопроводи от и до трети страни - тоест страни извън ЕС. В частност - „Северен поток-2“. Новите текстове ще важат и за бъдещи газопроводи. Участниците в проекта за газопровод настояват пред ЕК за изключения от газовата директива, но без успех.     Русия може отново да започне доставки на газ за Украйна при цена, която да бъде с една четвърт по-ниска от сегашната. Това заяви днес министърът на енергетиката на Русия Александър Новак на пресконференция след преговори със заместник-председателя на Европейската комисия по енергийния съюз Марош Шефчович, предаде ТАСС, цитирана от БТА. САЩ готови със законопроект срещу \"Северен поток 2\" Официално от Брюксел: Какво гласи втвърдената газова директива", "date": "2019.06.13", "title": "Втори законопроект в САЩ за санкции срещу \"Северен поток-2\""}
{"url": "https://clubz.bg/84182-rumen_radev_premieryt_nqma_vreme_da_chete_konstituciqta_i_zakonite", "text": " - така президентът Румен Радев отговори на упрека на премиера Бойко Борисов, че е бил подведен да наложи вето на Закона за държавната собственост и да сезира след това Конституционния съд.  Борисов: Разбрахме се с колегата Заев. Самолетите ни ще пазят и Северна Македония Президентът заяви, че решението му не засяга процеса на изграждане на национални обекти като автомагистрали, скоростни пътища, пристанища, газопроводи, ж.п. линии и т.н. И призова управляващите да правят разлика между национални обекти и обекти с национално значение. Той посочи, че ако за 10 години магистрала „Хемус“ не е изградена, не бива сега да се търси вина в президента. Автомагистрала „Хемус“ беше заложена от премиера като приоритет преди 10 години, но колко километра се изградиха и колко километра се отчуждиха оттогава досега, попита Радев. И допълни: Радев отговори и на друга „закачка“ на Борисов, който го похвали, че казва добри думи за управлението. „Последните дни видяхме пълна подкрепа на президента. Всичко, което правим, той го промотира съответно в Словения и в Санкт Петербург“, каза тогава Борисов, визирайки неотдавнашни посещения на държавния глава. На живо: днес Борисов поставя релси, слуша Zeppelin и аха да подкара влака Днес Радев заяви, че за разлика от други политици той не „изнася“ българските проблеми отвъд граница. Според Радев отново във фокуса са проблемите на партиите, а не проблемите на обществото. Той изрази надежда партиите да намерят добър баланс между техните собствени интереси и интересите на обществото, попитан за намаляването на размера на държавната субсидия за партиите.  Според президента големият проблем съвсем не е размерът на субсидията, а да има механизъм, който да третира еднакво партиите по отношение на финансирането.  Той посочи, че субсидиите засягат най-вече съществуването на опозиционни партии, така че едно такова решение задушава опозицията точно преди местните избори. Прозрачност без граници: Хаотичен и реактивен подход за партийните субсидии В отговор на въпрос за процесите в БСП президентът посочи, че България не трябва да остава без политическа опозиция, защото това ще бъде пагубно за демокрацията. В отговор на въпрос за липсата на напредък при дебатите в Смесената комисия между България и Република Северна Македония за личността на големия български революционер Гоце Делчев държавният глава припомни, че вече е изразил позицията си в изказването си на Петербургския международен форум. Тогава Радев цитира думи на  Гоце Делчев, който заявява, че разбира света „единствено като поле за културно съревнование между народите“.   Според президента Двустранният договор за добросъседство с Република Северна Македония в момента все още има характер на „декларация“ и се нуждае от промяна. Президентът отново призова актуализираната версия на Двустранния договор за приятелство и добросъседство да залегне в правните задължения на Република Северна Македония в процеса  по присъединяването й към ЕС. На живо: днес Борисов поставя релси, слуша Zeppelin и аха да подкара влака Прозрачност без граници: Хаотичен и реактивен подход за партийните субсидии", "date": "2019.06.13", "title": "Румен Радев: Премиерът няма време да чете Конституцията и законите"}
{"url": "https://clubz.bg/84180-valeri_bojinov_se_zavyrna_v_botev_vraca", "text": "Валери Божинов се завърна в \"Ботев\" (Враца) и вече тренира с отбора, личи от кратко съобщение в официалната страница на клуба във фейсбук. Лясков е преотстъпен от ЦСКА-София, а \"Ботев\" преговаря с \"Лудогорец\" за Керчев, който беше със същия статут миналия сезон. И двамата са защитници. Валери Божинов започна в \"Ботев\" (Враца) миналата есен, след като не успя да си намери клуб в чужбина. Вкара си автогол срещу ЦСКА-София, но и два пъти се разписа във вратата на \"Левски\" за 3:1 в София. До голяма степен това го върна на \"Герена\". \"Левски\" се докопа до Лига Европа Вторият престой на футболния номад на ст. \"Георги Аспарухов\" ще се запомни най-вече с гола в баража срещу \"Етър\" за 1:0. Дни по-късно обаче стана ясно, че Петър Хубчев няма да разчита на него. \"Левски\" направи жест на ветерана, като го освободи без финансови претенции - той имаше договор за още една година.", "date": "2019.06.13", "title": "Валери Божинов се завърна в \"Ботев\" (Враца)"}
{"url": "https://clubz.bg/84185-visshata_liga_zapochva_s_golqmo_derbi", "text": "Сезонът във Висшата лига на Англия започва с вълнуващ мач - между \"Манчестър Юнайтед\" и \"Челси\" на 11 август на \"Олд Трафорд\", отреди тегленият днес жребий. Началото ще бъде поставено в петък, 9 август, с двубоя \"Ливърпул\" - \"Норич\". Ето и всички срещи от откриващия рунд:  (всичките в събота),  (в неделя). На 4 август е двубоят за трофея \"Къмюнити шийлд\" между \"Ливърпул\" и \"Манчестър Сити\" на \"Уембли\". На 14-и пък \"червените\" ще спорят за Суперкупата на УЕФА с \"Челси\". Този сезон във Висшата лига вече ще се прилага ВАР (Видеоасистент на рефера). Дербито \"Манчестър Юнайтед\" - \"Ливърпул\" е на 19 октомври. На 9 ноември пък \"Манчестър Сити\" гостува на \"Ливърпул\". На 23-ти същия месец \"гражданите\" играят с \"Челси\". Първото манчестърско дерби е на 7 декември на \"Етихад\". След трудното гостуване на \"Уест Хем\" на старта шампионите приемат \"Тотнъм\".  \"Арсенал\" има визита на \"Ливърпул\" на 24 август, а седмица по-късно ще се сблъска с \"Тотнъм\". На връх Нова година \"топчиите\" приемат \"Юнайтед\".", "date": "2019.06.13", "title": "Висшата лига започва с голямо дерби"}
{"url": "https://clubz.bg/84197-borisov_othvyrli_kritikite_na_radev_za_partijnite_subsidii", "text": "Министър-председателят Бойко Борисов отгвърли днес критиките на президента Румен Радев за намаляването на субсидиите на политическите партии. Румен Радев: Премиерът няма време да чете Конституцията и законите На зенитния полигон там той наблюдава международно военно учение, в което участват и подразделения на въоръжените сили на Сърбия и САЩ. Искането за субсидия от 1 лев на валиден глас беше част от въпросите в референдума, свикан по инициатива на \"Шоуто на Слави\". То спечели 2,5 милиона гласа, но избирателната активност не беше достатъчна, за да стане правно задължително.", "date": "2019.06.13", "title": "Борисов отхвърли критиките на Радев за партийните субсидии"}
{"url": "https://clubz.bg/84179-putin_otnosheniqta_mejdu_sasht_i_rusiq_se_vloshavat", "text": "Отношенията между Москва и Вашингтон все повече и повече се влошават, каза в интервю руският президент Владимир Путин, съобши Ройтерс, цитирана от БТА. Влизат ли САЩ и Русия в ледена схватка? Песимистичната му оценка идва в навечерието на срещата на върха на Г-20 (двайсетте най-големи икономики в света) в Япония в края на този месец. Възможно е на нея лидерите на двете страни да проведат разговор. Той контрастно противопостави това състояние на руско-американските отношения с процъфтяващите, по думите му, връзки с Китай. Задълбочаващото се стратегическо приятелство между Москва и Пекин тревожи някои американски политици, отбелязва Ройтерс.  Тръмп каза пред репортери вчера, че ще се срещне с Путин на форума на Г-20 в Япония, но още ден по-рано Кремъл заяви, че идеята за среща   и че няма конкретни обсъждания по въпроса.  Тръмп: Ще се срещна с Путин на Г-20 Американският президент се надява САЩ да установят  , но в същото време обеща да разположи 1000 американски войници в Полша - стъпка, поискана от Варшава с цел сдържане на потенциална агресия от Русия, посочва Ройтерс.  Тръмп със сигурност ще раздразни Москва и с думите си вчера, че обмисля санкции заради газопровода \"Северен поток 2\", като отново предупреди Германия, че е енергийно зависима от Русия.  Путин, който вече обяви, че е на страната на Китай в започналата търговска война със САЩ, все пак добави, че се надява на подобряване на отношенията с Вашингтон. Тръмп: Ще се срещна с Путин на Г-20", "date": "2019.06.13", "title": "Путин: Отношенията между САЩ и Русия се влошават"}
{"url": "https://clubz.bg/84183-vmro_iska_karta_bylgarin_za_hora_s_proizhod_no_bez_grajdanstvo", "text": "Въвеждане на нов вид български личен документ - специално за хора зад граница с български произход, но без българско гражданство, предлага ВМРО с промени в закона. Документът ще се нарича „Карта българин“ и ще дава право на притежателите си да пребивават трайно на територията на България, да учат и да работят легално.  Картата да се издава от МВР (както и останалите видове лични документи) и да важи само на територията на България, предлагат още от ВМРО. Документът няма да дава права като тези на българските граждани - като право на глас, например, става ясно още от законовите текстове, внесени в Народното събрание.  ЕК: Продажбата на български паспорти носи риск от пране на пари Законопроектът имал за цел да подпомогне хора с български корени, намиращите на териториите на Украйна, Молдова, Северна Македония, Албания, Сърбия и други държави. Мярката щяла да подпомогне справянето с демографската криза, вярват от ВМРО, освен това така щели да бъдат привлечени млади хора да учат в България, а след това и да работят у нас.  За сдобиване с \"карта българин\" ще са нужни същите документи като за подаване на искане за българско гражданство на основание произход, става ясно от мотивите към  .  Удостоверението за български произход се издава по закон от Държавната агенция за българите в чужбина (ДАБЧ). Именно по тази дейност на държавния орган в момента тече разследване, а бившият й председател от квотата на ВМРО Петър Харалампиев е с прокурорско обвинение за ръководене на престъпна група и взет подкуп от 5 хил. евро, както и за пет вторични престъпления за взети по 350 евро срещу издаване на пъпростите документи. Скандалът се разрази в края ва 2018 г. и стана известен като \"търговия с българско гражданство\". Освен Харалампиев, който вчера все пак бе пуснат от постоянния арест под гаранция от 100 000 лв., обвиняеми са още трима души.  Петър Харалампиев излиза от ареста   Петър Харалампиев излиза от ареста", "date": "2019.06.13", "title": "ВМРО иска \"Карта българин\" за хора с произход, но без гражданство"}
{"url": "https://clubz.bg/84184-bryuksel_moje_da_predade_london_na_syda_na_es", "text": "Еврокомисията може да предаде Великобритания на Съда на ЕС,ако тя не изплати дълговете си към бюджета на Съюза. Предупреждението отправи днес комисарят по бюджета Гюнтер Йотингер. Правителството на Тереза Мей се е съгласило за погасяването на задълженията и който и да я наследи, трябва да изпълни даденото обещание, допълни Йотингер. Той изтъкна, че във взаимоотношенията между Брюксел и Лондон трябва да има последователност. Германия: Няма да има друг Брекзит за новия британски премиер От ЕК заявиха вчера, че ако Великобритания излезе от Съюза без споразумение, изплащането на задълженията към бюджета ще бъде сред трите основни открити въпроса преди да се пристъпи към преговори за бъдещите отношения. Преди няколко дни пък Борис Джонсън – един от главните кандидати да оглави британските консерватори, предупреди, че страната му няма да плати дължимите 40-45 милиарда евро към бюджета на ЕС. Същевременно Йотингер призова днес лидерите на ЕС да положат усилия за постигането на напредък в преговорите по следващия дългосрочен бюджет на Съюза за периода 2021—2027 г. Целта е постигането на споразумение до есента. Според еврокомисаря има изгледи за това, но трябва да се свърши още много работа, Брюксел прие бюджет на ЕС от 168,3 милиарда евро за 2020 г. Йотингер говори преди Европейския съвет, който ще се състои на 20 и 21 юни в Брюксел. Ако не бъде постигнато споразумение навреме, ще има неблагоприятни последици за учащите, земеделските стопани и изследователите, както и за всеки друг, който получава средства от бюджета на ЕС, предупреди по-рано днес Еврокомисията. Оттам припомниха, че настоящият дългосрочен бюджет на ЕС за 2014-2020 г. бе приет с шестмесечно закъснение. И това засегна много граждани хора както в страните членки, така и извън тях. За да не се повтори това, Комисията призова днес Европейския съвет да изготви   за постигане на споразумение по дългосрочния бюджет наесен. Брюксел прие бюджет на ЕС от 168,3 милиарда евро за 2020 г.", "date": "2019.06.13", "title": "Брюксел може да предаде Лондон на съда на ЕС"}
{"url": "https://clubz.bg/84186-til_lindeman_ot_ramshtajn_udaril_lakyt_na_brutalen_dosadnik", "text": "Вокалистът на \"Рамщайн\" Тил Линдеман е обвинен в нападение над мъж в бара на луксозен хотел в Мюнхен, съобщава zrock.bg. Той завързал \"спор\" с друг гост на хотела Bayerischer Hof след концерт на бандата в града на 8 юни. Новият албум на \"Рамщайн\" е № 1 в 14 държави Потърпевшият е 54-годишен мъж от Хамбург, за когото се твърди, че е  . По думите на свидетел, мъжът е намекнал, че дамата е  “. Жената, която се нарича Лана, заявила пред \"Билд\": Тогава Линдеман попитал мъжа дали е нарекъл дамата проститутка и поискал извинение. Твърди се, че в отговор мъжът размахал юмруци и призовал фронтмена на \"Рамщайн\" да излязат навън. В този момент Тил Линдеман ударил с лакът в лицето мъжа, разкървавявайки носа му. Потърпевшият вероятно е и със счупена челюст. В момента \"Рамщайн\" продължава концертите в подкрепа на седмия си студиен албум, който излезе през май.", "date": "2019.06.13", "title": "Тил Линдеман от \"Рамщайн\" ударил лакът на брутален досадник"}
{"url": "https://clubz.bg/84181-bsp_iska_nov_konkurs_za_obnovqvaneto_na_zona_4_v_sofiq", "text": "Нужен е изцяло нов конкурс, а не препроектиране на обновяването на Зона 4 от централната градска част на София. Това обявиха днес в Столичния общински съвет представителите на БСП. И уточняват, разбира се, че става дума за ремонтите на ул. \"Граф Игнатиев\" или \"Графа\", които бяха просрочени, нискокачествени, с множество дефекти и проблеми. \"Джи Пи Груп\": Дефектите на \"Графа\" са в проекта, не в изпълнението Зона 4 - \"Златна София\" пък е районът около ул. \"Георги С. Раковски\", \"Московска\", пл. \"Васил Левски\", бул. \"Цар Освободител\", пл. \"Народно събрание\", ул. \"6-ти септември\". Там са ключови сгради като катедралата \"Св. Александър Невски\", сградата на Народното събрание и други. Според Паргов част от проблема с обновяването на тази част от града е не само в самите проекти, но и в изпълнението, затова трябва да се подхожда много внимателно, за да се спестят \"неприятните изненади\" с \"Графа\".  Кое ще устройваме - Борисовата градина или всяко дърво в София? БСП иска и \"по-широко\" обществено обсъждане на темата с устройствения план на Борисовата градина. От левицата изтъкнаха, че не трябва само столичани от трите района, в които е паркът, да изказват мнение за него, защото той се ползва от всички софиянци. Не стана ясно защо от левицата твърдят това - на общественото обсъждане преди седмица бяха допускани и изслушвани хора от цялата столица, включително жители на \"Люлин\", \"Младост\", \"Дружба\" и други крайни квартали. В днешното заседание на СОС бе повдигнат за пореден път и въпросът защо Столична община опрости закъснението от 86 дни на Зона 1 - обновяването на площадите по бул. \"Граф Игнатиев\". \"Джи Пи Груп\" бе глобена заради дефекти в ремонта, но не и заради огромното забавяне. То бе извинено заради лошите метеорологични условия. Марта Георгиева от групата на Реформаторския блок изтъкна обаче, че в договора за ремонта обаче закъснение се извинява само при форсмажорни обстоятелства - стихийни бедствия, военно положение и пр. За да опростят глобата, от Столичната община обаче просто са приложили справки от Националния институт по метеорология и хидрология, според които в 31 дни е имало интензивни валежи на два периода - в единия са 31 от 51 дни, в другия - 48 от 51 дни. Поради дъжда те са признати като невъзможни за работа. \"Графа\" няма да бъде ремонтиран повече, Фандъкова налага 290 хил. лв. глоба Договорът обаче не позволява дъжд да бъде причина за закъснението, изтъкна Георгиева. Тя добави пред журналисти, че глобата за закъснение е над 200 хил. лв. на ден, тоест данъкоплатците са загубили около 4 млн. лв. заради решението да не бъде глобен изпълнителят на ремонта \"Джи Пи Груп\" заради забавянето. А председателят на СОС Елен Герджиков и кметицата Йорданка Фандъкова игнорираха въпроса. Проблемът с плочките на бул. \"Граф Игнатиев\", които \"цъфнаха\" дни след забавеното приемане на ремонта, ще бъде решен след изготвяне на математически модел на трамвайното трасе от експерти. Плочките по \"Графа\" цъфнаха от топлото. От общината се молят да не идва и студено Това заяви в СОС днес зам.-кметът на транспорта Дончо Барбалов. Проектанти на релсов път са препоръчали тази мярка срещу надигналите се плочки, което стана при покачване на температурите миналия уикенд. Целта е да се намери чрез научен процес окончателно решение на проблема. Дефектът е предизвикан от работата на изпълнителите, каза още зам.-кметът, и те ще заплатят ремонта. Кое ще устройваме - Борисовата градина или всяко дърво в София? \"Графа\" няма да бъде ремонтиран повече, Фандъкова налага 290 хил. лв. глоба Плочките по \"Графа\" цъфнаха от топлото. От общината се молят да не идва и студено", "date": "2019.06.13", "title": "БСП иска нов конкурс за обновяването на Зона 4 в София"}
{"url": "https://clubz.bg/84174-dve_deca_padnaha_ot_parapet_na_srutil_se_jp_nadlez", "text": "Две деца са пострадали след срутване на ЖП надлез в пазарджишкото с. Мокрище, съобщиха от областната дирекция на полицията. Инцидентът е станал снощи около 21 ч.  По първоначални данни компания тийнейджъри от селото минавала по надлеза, когато част от предпазния метален парапет внезапно  се откъртил и повлякъл цялото, дълго 27 метра съоръжение.  Децата са пропаднали в пропастта, но от групата са пострадали само   Останалите веднага повикали помощ и на мястото пристигнали линейка и полиция, съобщава БНР.  ЕС дава България на съд заради разследванията на тежки жп катастрофи От падането едното момче е със счупен глезен, а другото с временна загуба на съзнание, но без опасност за живота. Юношите са откарани в болницата в Пазарджик. В момента експерти изясняват причините довели до срутването на желязната конструкция.", "date": "2019.06.13", "title": "Две деца паднаха от парапет на срутил се жп надлез"}
{"url": "https://clubz.bg/84169-tanker_be_opojaren_v_omanskiq_zaliv", "text": "Два танкера бяха атакувани в Оманския залив, като един от тях е бил почти напълно унищожен, предаде Асошиейтед прес. Първоначално Ройтерес съобщи, че норвежкият кораб \"Фронт Олтеър\" е бил потопен, като се позова на иранска информационна агенция, но впоследствие компанията собственик \"Фронтлайн\" опроверга слуховете. Пети флот на САЩ е получил сигнал за бедствие от два танкера, за които се твърди, че са били нападнати в Оманския залив, предаде Франс прес. Няма данни български граждани да са в екипажите на атакуваните в Оманския залив танкери. Източници от Оман разкриват, че в ранните часове на деня са били чути две силни експлозии. Според тях те са причинени от нападенията срещу танкерите. Един от нападнатите кораби беше идентифициран като \"Фронт Олтеър\" (Front Altair), плаващ под флага на Маршаловите острови. Според частна фирма за морско разузнаване на борда му е избухнал пожар и той дрейфува.      Иран е оказал помощ днес на два чуждестранни танкера, претърпели злополука тази сутрин в Оманско море, предаде Франс прес, като се позова на иранската агенция \"Ирна\". Иранският външен министър определи атаката срещу танкерите като \"подозрителна\", тъй като се е извършила по време на среща между японския премиер Шиндзо Абе и върховния лидер аятолах Али Хаменей в Техеран.   Източници от областта на морския транспорт твърдят, че петролен танкер, собственост на норвежката компания \"Фронтлайн\", е ударен от торпедо край бреговете на Обединените арабски емирства, посочва Ройтерс. Той е бил натоварен с 75 000 тона нафта и е пътувал към Далечния изток.   Малко по-късно корабна компания идентифицира втория танкер като \"Кокука Кърейджъс\" (Kokuka Courageous). От танкера са евакуирани 21 моряци, един от тях е ранен, а в корпуса на танкера има пробойна, предаде АП. Той е пренасял метанол от Саудитска Арабия към Сингапур. Според собственик на компанията няма опасност корабът да потъне. Представители на Кралския флот на Обединеното кралство предупредиха, че във водите се е случил   и в тази връзка се призовава за  за да не се обтягат повече отношенията между САЩ и Иран. Това е втората подобна атака, след като преди месец в региона бяха извършени нападения срещу четири танкера на Обединените арабски емирства (ОАЕ), предаде Ройтерс. След нея отношенията между Вашингтон и Техеран се влошиха. САЩ струпват войски около Иран", "date": "2019.06.13", "title": "Tанкер бе опожарен в Oманския залив"}
{"url": "https://clubz.bg/84172-tijnejdjyryt_ot_plovdiv_se_otchital_na_djihadistite_s_videoklipove", "text": "Състав на Апелативния специализиран наказателен съд реши, че 16-годишното момче, заподозряно за тероризъм в Пловдив, остава на свобода. Делото мина на закрито за медиите заседание с трима съдии от АСНС. Той остава при родителите си и под надзора на инспектори от Детската педагогическа стая в Пловдив.  Мотивите на магистратите са, че тийнейджърът трябва да ходи на училище, а съвместно с това ще трябва да продължи и работата му с Детска педагогическа стая и психолози. Апелативният спецсъд смята, че момчето, което днес бе докарано в залата, напълно осъзнава вината си и има настъпили \"значителни положителни ефекти\": Това се казва в медийно съобщение от АСНС. Ето обаче какво заявиха от прокуратурата:  Това каза в специално изявление пред медиите от името на Специализираната прокуратура говорителят на институцията Сийка Милева по случая със задържания в Пловдив ученик. Журналисти поискаха държавата да се саморазследва за \"евтин пиар ход\" по случая Пловдив Първоинстанционният Спецсъд го остави в петък с мярка за неотклонение -  \"Обърканото дете\" от Пловдив. И другите деца с бомби в главите Клуб Z припомня, че още в събота, когато анонсира случая с над половинчасова пресконференция, Иван Гешев обяви, че ще протестират мярката, не за друго, а защото смятат, че за това \"объркано дете\" трябва да се грижат специалисти в изолирана среда. Ето какво откри полицията у терориста от Пловдив (СНИМКИ) Преди заседанието днес Милева отбеляза, че   на разследващите.  Говорителят на Спецпрокуратурата също потвърди, че държавното обвинение ще настоява пред въззивната инстанция непълнолетният да бъде задържан под стража, за да бъде изолиран в специална среда и с него да работят психолози и психиатри.  Причината била, че според прокуратурата продължава да е налице реална опасност за сигурността на огромен брой граждани. Бойко Борисов: Бомбите в Пловдив са чудовищни, убиват много хора Междувременно данни за самоличността на тийнейджъра излязоха в \"кафявите\" медии, които се радват на пълно единомислие с прокуратурата и се наложи премиерът Бойко Борисов лично да защитава \"службите\", на които бил наредил да оповестят информация. \"Обърканото дете\" от Пловдив. И другите деца с бомби в главите Ето какво откри полицията у терориста от Пловдив (СНИМКИ) Бойко Борисов: Бомбите в Пловдив са чудовищни, убиват много хора", "date": "2019.06.13", "title": "Тийнейджърът от Пловдив се отчитал на джихадистите с видеоклипове"}
{"url": "https://clubz.bg/84168-otkaz_ot_porciq_cherveno_meso_na_den_namalqva_riska_ot_smyrtta_sys_17", "text": "Отказът от порция червено или преработено месо дневно и замяната й с пилешко или риба, намалява риска от ранна смърт в следващите 8 години със 17 процента, пише в. \"Дейли мейл\". \n\tАко в менюто си заменим пържолата с ядки, намаляваме риска си от ранна смърт с още повече - с 19 процента. С яйца - с 10 процента, а с пълнозърнести храни - с 12 процента. \n\tИзследването било осъществено от учени от Харвардския университет. Те ни уверяват, че ако заменим двете парчета бекон, една наденичка или дневния си сандвич с шунка с риба, ще снижим смъртността си с 25 процента. Ако ги заменим със зеленчуци ще увеличим дълголетието си с 18 процента. Без месо, без захар, със суперхрани...помага ли това при рак? Консумацията на червено и обработено месо увеличава риска от ранна смърт, било установено от изследване, обхванало 81 хиляди американски граждани. Участниците променили хранителните си навици и били изследвани отново след осем години. \n\tТези от тях, които увеличили консумацията си на червено или преработено месо с половин ястие, увеличили риска си от смърт в следващите 8 години с 10 процента, пише БТА.", "date": "2019.06.13", "title": "Отказ от порция червено месо на ден намалява риска от смъртта със 17%"}
{"url": "https://clubz.bg/84171-okonchatelno_kemperi_i_palatki_%E2%80%93_kydeto_vlastta_razreshi", "text": "Вече е окончателно: любителите на природосъобразния туризъм ще могат да го практикуват само там, където правителството каже.  Това решиха днес депутатите с приетите на второ четене изменения в Закона за устройство на Черноморското крайбрежие (ЗУЧК).  Бе възприето предложението на Искрен Веселинов (ВМРО) за обособяване на места за т.нар. свободно къмпиране/къмпингуване, които да са извън категоризираните като къмпинги по смисъла на закона за туризма обекти. Но бе решено тези места да бъдат посочени в специална наредба на министерствата на регионалното развитие, туризма, околната среда и земеделието. Тя трябва да бъде изготвена в шестмесечен срок от влизането в сила на измененията. Така в ръцете на изпълнителната власт остава въпросът къде ще можем да разпънем палатка или да поставим каравана или кемпер. Разполагането им в зони извън определените в наредбата ще се смята за незаконно. Санкциите ще бъдат солени - От 500 до 1000 лева за първо нарушение и от 1500-3000 лева при повторно.  Палатките - с единия крак в регулацията. Но май това ще е проблем Макар и предложен с добри намерения, този текст от закона не разрешава въпроса за това как ще бъдат принудени общините да обособяват зони за свободно къмпиране и ще си откупи ли държавата частните земи зад трите плажа, определени като плажове за природосъобразен туризъм – Иракли, Корал и Карадере, за да се съхранят те като такива и да се използват за къмпиране. В зоните зад ивиците сега са планирани, но замразени, проекти за курортни комплекси и селища. Покрай този текст се породи дебат. От левицата поискаха палатките да бъдат извадени от обхвата му, тъй като не могат да се сравняват с кемперите и караваните. Явор Божанков (БСП) изтъкна, че докато в цяла Европа „палаткуването“ набира скорост и изобщо свободното къмпиране се превръща в сериозен сегмент в туристическия бранш, у нас се опитваме да го поставим в нелегалност. Така ще изгоним тези туристи в Гърция и Турция, посочи той. А колегата му Филип Попов допълни, че в момента всеки, който поиска, може да разпъне палатка в центъра на Вашингтон – без последствия. За да защити предложението за регулация на къмпирането, стана Александър Ненков (ГЕРБ). С уговорката, че сам имал приятели, които обичали този „неконвенционален“ начин да прекарват отпуската си, народният избраник даде заявка, че никой нямал за цел да поставя този сегмент извън закона. Законът за Черноморието: Внимание, палатка! Опасно за живота! На което Филип Попов репликира: В хода на този дебат никой не коментира старото предложение на диво къмпингуващите – да се налагат солени санкции за боклук на плажа, които да отиват в общинските бюджети. Санкции ще има обаче за шатри, палатки, преминаване и престой на превозни средства върху дюни. Като депутатите пак пропуснаха да разпишат всички видове дюни - забравиха ембрионалните - тези, от които се... зараждат останалите. Глобите са четирицифрени. Но възниква въпросът - на териториите на всички плажове ли дюните са обозначени с информационни табели или заградени. Отговорът е не.  От 2000 до 4000 лева или имуществена санкция от 5000 до 10 000 лева ще има пък за тези, които ограничават правото на гражданите за достъп до плажа или определят такси за това.  Глобата за хавлия върху дюни се изроди в строителство и в забрана на палатките Не бяха възприети няколко предложения на депутата Валери Симеонов (НФСБ/Обединени патриоти), който бе вицепремиер, отговарящ за туризма преди да подаде оставка миналата година. Симеонов предлагаше да не се отдават под наем или на концесия плажове без осигурен автомобилен достъп с мотива, че без такъв няма как да се осигури медицинска помощ, сметосъбиране и сметоизвозване и др. Не бе подкрепено предложението на Симеонов и за качествена равнопоставеност между платените и свободните зони за плажуване, както и да се преустанови предлагането на готвена храна на плажа. Гражданските организации остават в стачна готовност. \"Години наред самите държавни институции и техните министри не спазват законите, а сега вместо да приемат строги мерки за опазване на дюните и връщането им в държавата, те преместват фокуса върху къмпингуването! Проблемът е напълно друг!\", посочват от \"Да запазим Корал\". Нов летен сезон, нови екопротести Любителите на природосъобразен туризъм, обединени в различни структури, протестират отново от дни - с исканията да се сложи ред в застрояването по морето, да си върне държавата дюните, 70 на сто от които са в частни ръце, а не да се поставят палатките извън закона. Законът за Черноморието: Внимание, палатка! Опасно за живота! Глобата за хавлия върху дюни се изроди в строителство и в забрана на палатките Нов летен сезон, нови екопротести", "date": "2019.06.13", "title": "Окончателно: кемпери и палатки – където властта разреши"}
{"url": "https://clubz.bg/84161-i_krajnata_desnica_v_evroparlamenta_se_prekrysti", "text": "„Европа на нациите и свободите“ (ЕНС) - групата на крайнодесните в Европарламента, вече ще се нарича „Идентичност и демокрация“. Новината съобщи в туитър френският евродепутат Тиери Мариани.     Това е петата по големина политическа група в ЕП. Тя има 73-ма депутати. В нея влизат „Лигата“ на италианския вицепремиер Матео Салвини, френският Национален сбор на Марин льо Пен, „Алтернатива за Германия“ (АзГ), австрийската Партия на свободата и други формации от крайната десница. Най-много представители – 23-ма, има партиятана Салвини. ЕНС обаче не успя да привлече „Партия Брекзит“ на британския евроскептик Найджъл Фараж. Льо Пен и Салвини не успяха да сформират супер-група „Обновете Европа“ - новото име на евролибералите Новата политическа група ще ползва съкращението ИД. За неин председател бе избран италианецът Марко Дзани. Негов заместник е Тиери Мариани. Вчера името си смени третата по големина група в ЕП – центристкият Алианс на либералите и демократите за Европа (АЛДЕ). Той вече се нарича „ОбноветеЕвропа“. Твърди се, че френският президент Еманюл Макрон, чиято партия има най-голямата делегация в групата, настоявал „либерали“ да отпадне от името поради лошите асоциации, които се правят с нея в родината му. „Обновете Европа“ - новото име на евролибералите", "date": "2019.06.13", "title": "И крайната десница в Европарламента се прекръсти"}
{"url": "https://clubz.bg/84177-qponskiqt_premier_se_opitva_da_namali_naprejenieto_mejdu_sasht_i_iran", "text": "Японският министър-председател Шиндзо Абе се срещна с върховния духовен лидер на Иран аятолах Али Хаменей в Техеран, като целта на визитата бе да намали напрежението между Иран и САЩ, предаде Ройтерес. Това бе първото посещение на премиер на Япония в ислямската република след революцията от 1979 г. След разговорите си с президента Хасан Рохани вчера Абе предупреди, че трябва да бъдат избягвани всякакви  , които биха могли да бъдат провокирани от повишеното напрежение между САЩ и Иран. Хаменей: Крайният губещ ще са САЩ, а Иран - победителят По думите на говорител на Токио целта на посещението е да се ограничи влошаването на отношенията между Техеран и Вашингтон, макар и да няма отправено конкретно предложение за посредничество от страна на японския министър-председател.  По време на разговорите Хаменей обяви, че страната няма намерение да произвежда ядрено оръжие, но добави, че дори при промяна на политиката \" , за да я спре, предаде иранска телевизия, цитирана от Ройтерес. По-рано през деня Хаменей обяви, че Иран   преговорите с Вашингтон.  Изказването на Абе беше излъчено по японската обществена телевизия Ен Ейч Кей.  След нападението срещу танкери в Оманския залив днес отношенията между Вашингтон и Техеран се очаква да се влошат.  Tанкер бе опожарен в Oманския залив Tанкер бе опожарен в Oманския залив", "date": "2019.06.13", "title": "Японският премиер се опитва да намали напрежението между САЩ и Иран"}
{"url": "https://clubz.bg/84167-izrael_bombardira_cel_v_ivicata_gaza", "text": "Израелската армия съобщи, че е нанесла удар по тунел на палестинското движение Хамас в ивицата Газа, след като като снощи от ивицата е била изстреляна ракета срещу Южен Израел, предаде Асошиейтед прес, цитирана от БТА. \n\tАрмията заяви, че изтребители са атакували \"подземната инфраструктура на военен комплекс на Хамас\" в Газа, след като системите за противовъздушна отбрана прихванали ракета, изстреляна откъм ивицата. Няма данни за жертви от някоя от двете страни. \n\tТази размяна на огън между Израел и Газа е първото разгаряне на напрежението, откакто в началото на май примирие сложи край на най-сериозния изблик на насилие между двете страни за последните години, отбелязва Асошиейтед прес. \n\tТова става и малко след като израелската армия съобщи, че затваря до второ нареждане крайбрежните води на Газа за палестинските рибари в отговор на запалителните балони, които се изпращат от ивицата през последните дни към територията на Израел.", "date": "2019.06.13", "title": "Израел бомбардира цел в ивицата Газа"}
{"url": "https://clubz.bg/84165-danail_kirilov_podava_ostavka_ako_monitoringyt_ne_otpadne_do_kraq_na_tazi_evrokomisiq", "text": "Правосъдният министър Данаил Кирилов е казал пред еврокомисаря по правосъдие, потребители и равнопоставеност на половете Вера Йоурова, че ще представи своята оставка, ако  Това обяви току-що във ВСС Кирилов в отговор на журналистически въпрос. Кирилов коментира с думите  въпроса - дали е възможно Механизмът за сътрудничество и проверка да отпадне до края на мандата на комисията \"Юнкер\", който свършва на 31 октомври т.г.. Това обеща самията й председател Жан-Клод Юнкер, когато пое поста си през 2014 година. Неотдавна обаче Йоурова се изказа по-скоро в противоположна посока. Йоурова: Имам информация, че София ще спре да дава гражданство срещу инвестиции Кирилов сподели, че е имал \"много дълъг и много конструктивен\" разговор с еврокомисарката. Той каза, че тя, от една страна, отчела и големия ни напредък, от друга - казала, че някои от изявленията й били в лично качество. Кирилов заяви още, че имаме подкрепа за измененията в режима на \"тримата големи\", които й представил. Утре в Министерството на правосъдието предстои обсъждане на режима на промяна на статута на Тримата големи, като едното предложение на Крилов е апелитвен спецпрокурор да може да разследва главния.", "date": "2019.06.13", "title": "Данаил Кирилов подава оставка, ако мониторингът не отпадне до края на тази Еврокомисия"}
{"url": "https://clubz.bg/84162-putin_moje_da_podpali_balkanite_smqta_us_general", "text": "Руският президент Владимир Путин може да подпали нова война на Балканите. Това заяви в интервю за радиото и телевизията на Косово, Уесли Кларк, пенсионираният американски генерал, който командваше силите на НАТО в Европа по време на 78-дневните въздушни удари на НАТО през косовската криза 1999-2000 г. По думите му Путин само чака своя шанс за това. Кларк направи коментара си в интервю по случай 20-годишнината от разполагането на силите на НАТО в бившата сръбска провинция, която обяви независимост през 2008 година.   Кларк каза, че става дума за \"криза която чака момента си\" и че Путин може да я предизвика там, където тя му трябва.", "date": "2019.06.13", "title": "Путин може да подпали Балканите, смята US генерал"}
{"url": "https://clubz.bg/84173-rumen_radev_razrusheniqta_ot_informaciqta_sa_po_golemi_ot_bombi_i_raketi", "text": "С тези думи президентът Румен Радев се включи в дискусията на Шестия световен конгрес на информационните агенции, чиито домакин е Българската телеграфна агенция (БТА). Мотото на форума е \"The Future of News\" (\"Бъдещето на новините\"). Игра на тролове: Православен славянин срещу Свободен демократ По думите на президента Радев дигитализацията промени вече нашите представи за света. „Днес информацията е най-изобилната стока, но в същност и най-дефицитната\", каза той, цитиран от БТА. Според него се задълбочава дефицитът от навременна, обективна и достоверна информация. „Не искаме да отстраняваме дезинформацията. А да ограничим нейната видимост“ Бумът на социалните медии помита установените алгоритми за събиране, придобиване, обработка, анализ и разпространение на информацията, смята Радев. По думите му разрушителният ефект на информацията вече може да бъде по-голям от този на бомбите и ракетите.  ЕК: Онлайн платформите не се борят с дезинформацията достатъчно „Не искаме да отстраняваме дезинформацията. А да ограничим нейната видимост“ ЕК: Онлайн платформите не се борят с дезинформацията достатъчно", "date": "2019.06.13", "title": "Румен Радев: Разрушенията от информацията са по-големи от бомби и ракети "}
{"url": "https://clubz.bg/84170-domuschiev_vasko_dobre_doshyl_otnovo_v_nova", "text": "Това написа в специално приветствие в профила си във фейсбук босът на Лудогорец, председател на КРИБ и съсобственик на Нова тв Кирил Домусчиев.     Само ден, след като официално стана ясно, че разследващите журналистки Миролюба Бенатова и Генка Шикерова са \"освободени\" от Нова тв, медията се похвали с ново (старо) попълнение.  , гласи началото на съобщението от телевизията.  Миролюба Бенатова и Генка Шикерова са освободени от Нова тв Той ще прави \"нов проект за журналистически разследвания\", който ще започне през есенния телевизионен сезон. Васил Иванов  съобщава още Нова тв. Припомнено е как в 14-годишния му опит на екран, Иванов е разкрил случаи на корупция при \"редица висши държавни и общински чиновници, а \"десетки кметоне и директори на агенции губят постовете си\". Имало и осъдени, макар примери да не са приведени. В съобщението се припомня още как Иванов  успя да прехвърли на свое име бронирания служебен автомобил на главния прокурор Никола Филчев, как журналистът е бил многократно обект на заплахи и посегателства. През 2006 година бе взривено жилището му с бомба, чиято мощност е 1 кг. тротилов еквивалент. Васил Иванов напусна Нова тв през 2017 г. - \"заради системна цензура\" - по собствените му думи. В отговор тогавашната шефка на новините в медиата Дарина Сарелска отвърна тогава Досега Иванов бе в екипа на Канал 3. За завръщането му в Нова тв се заговори още, когато се разбра, че новото ръководство на телевизията прави ревизия на екипа, а начело на новините застана Миляна Велева, която също бе кадър на Канал 3, а преди това на ТВ7. Същевремнно днес \"  Бенатова и Шикерова написаха еднотипни статуси, в които съобщват за раздялата си с медията.       Миролюба Бенатова, Генка Шикерова и Марин Николов - пред избор. Принудителен Към разследващия екип на Нова тв се присъединява и репортерката на телевизията и на сайта TrafficNews.bg Тина Ивайлова. Тя работи в Нова тв от 2012 г. И в нейната биография, както и в тази на Иванов са изброени журналистическите отличия в годините.  Това е поредната промяна в екипа на Нова тв след смяната на собствеността на \"Нова Броудкастинг Груп\". Малко след влизането на \"Адванс Медиа Груп\" на братята Георги  и Кирил Домусчиеви във владение, Нова тв се раздели със Силва Зурлева, която бе в ръководството на медията в продължение на повече от 20 години. Освободена бе и Виктория Бехар, макар да бе заела поста едва два месеца по-рано. Последва напускане на редактори. Преди две седмици Николай Александров, главният редактор на спортния сайт Gong.bg, част от \"Нетинфо\" и медийното портфолио на Нова телевизия, подаде молба за напускане. Колегите му от Дарик радио обявиха, си тръгнат заедно с него от сайта, който създадоха в началото на 2007 г. Директорът на \"Нетинфо\"  Христо Христов е освободен. Позволи си да критикува Изпълнителният директор и миноритарен собственик на \"Нетинфо\" Христо Христов заяви, че не е приел оставката на Александров и че в последните месеци имало засилена намеса в редакторската политика на сайтове в групата. Нова тв излезе с опровержение на твърденията им. В крайна сметка Христов бе отстранен от директорското си място, а за главен редактор на Gong.bg беше назначен Бисер Тошев, който идва от Sportal.bg. Шефът на Нетинфо: Безпрецедентна намеса в редакторската политика на Гонг и новините на Нетинфо   Миролюба Бенатова, Генка Шикерова и Марин Николов - пред избор. Принудителен Директорът на \"Нетинфо\"  Христо Христов е освободен. Позволи си да критикува Шефът на Нетинфо: Безпрецедентна намеса в редакторската политика на Гонг и новините на Нетинфо", "date": "2019.06.13", "title": "Домусчиев: Васко, добре дошъл отново в Нова"}
{"url": "https://clubz.bg/84163-za_vtori_pyt_fotografiq_na_bylgarin_s_priz_ot_national_geographic", "text": "Българинът   за втори път е в челните места на  на  National Geographic („Нешънъл джиографик“) – този път е подгласник на победителя в съревнованието за най-добра снимка от пътешествие в категорията „Градове“. „В ерата на авиацията“ е поглед отгоре към самолет в момент на приземяване на летище в Сан Франциско. Фотографията е направена, когато самият Тодоров управлява самолета. Авторът на снимката признава, че не му било лесно да улови перфектния кадър, докато пилотира – и то в ден със силни ветрове. Обяснява, че точно тези две писти на летището рядко се появяват на снимки и винаги е мечтал да заснеме подобна фотография. За целта успява да получи разрешително да прелети директно над летището. Това е второ фотографско отличие за българина, след като декември миналата година взе първа награда, отново в конкурс на „Нешънъл джиографик“, със снимка на гробището за бракувани автомобили на „Фолксваген“ в пустинята Мохаве. Кадърът тогава също бе заснет от самолет. Българинът пилотира от 16 години – летенето му е хоби, както и фотографията. Завършил е Музикалното училище в София и продължава образованието си в Калифорния, Флорида и Ню Йорк. В периода 2000 – 2003 г. е асистент на проф. Олег Криса, а от 2003-а преподава в Държавния университет в Сан Франциско, на чийто музикален департамент е директор от 2008-а до 2010 г. От 2004-а преподава цигулка в Университета по изкуства в Урумчи, Китай. Прoвeжда майсторски класове в Сидни, Meлбърн, Уeлингтьн, Флoрeнция, Kуaлa Лумпур, Mанилa, Хoнконг, Пекин, Гуанджоу и др. Тодоров не само лети, но и концертира по цял свят – САЩ, Китай, Австралия, Канада, Великобритания, Германия, Франция, Белгия, Холандия, Русия…    ", "date": "2019.06.13", "title": "За втори път: фотография на българин с приз от National Geographic"}
{"url": "https://clubz.bg/84160-real_madrid_veche_poharchi_300_miliona_evro_za_transferi", "text": "\"Реал\" (Мадрид) вече пръсна рекордните в историята си 300 милиона евро за трансфери, а лятото дори не е започнало. Досега са договорени петима футболисти. Снощи \"белите\" оповестиха последната си покупка - защитника на \"Лион\" и френски национал Ферлан Менди - за 53 млн. евро. Преди него бяха привлечени младият бразилски нападател Родриго (18 г., \"Реал\" си го осигури още през миналата година за 45 млн. евро, идва от \"Сантос\"), бранителя от \"Порто\" Едер Милитао (48 млн. евро за \"Порто\"), Лука Йович (от \"Айнтрахт\" за около 60 млн. евро) и Еден Азар (\"Челси\" за 100 млн., но \"Реал\" може да доплати още над 50 млн.). \"Реал\" потвърди трансфера на Еден Азар Това не е краят на трансферната акция. \"Лос бланкос\" ще вземат поне още двама играчи. Цел на Зинедин Зидан е Пол Погба от \"Манчестър Юнайтед\". Ако той бъде спазарен, цената ще е над 100 милиона евро - на толкова поне се оценява халфът, а до момента \"Юнайтед\" се дърпа. \"Реал\" (Мадрид) договори сърбин за 60 милиона Ферлан Менди е на 24 г. Той е юноша на \"Пари Сен Жермен\", играл е в \"Льо Хавър\" и \"Лион\". През миналия сезон блесна в Шампионската лига и във френската Лига 1. Вече има три мача за националния тим на \"петлите\". \"Реал\" (Мадрид) договори сърбин за 60 милиона", "date": "2019.06.13", "title": "\"Реал\" (Мадрид) вече похарчи 300 милиона евро за трансфери"}
{"url": "https://clubz.bg/84166-bratislava_nadvi_sofiq_za_centralata_na_evropejskiq_organ_po_truda", "text": "Братислава е градът, в който ще бъде централата на бъдещия Европейски орган по труда (ЕОТ). Новината току-що бе съобщена от Съвета на ЕС. София също бе сред кандидатите за домакин на агенцията. София иска Европейския орган по труда Словашката столица получи 15 от общо 28 гласа и така е получила необходимото мнозинство. По тази причина не е имало втори тур, каквито очаквания не липсваха. Никозия - столицата на Кипър, взема 7 гласа. А София и латвийската столица Рига си поделят по 3 гласа. Вотът е бил таен. Всичко това стана на днешното заседание в Люксембург на Съвета по заетост, социална политика, здравеопазване и потребителски въпроси (Съвета EPSCO). Не е правено класиране на кандидатите, казаха за Клуб Z дипломатически източници. Веднага след гласуването Съветът одобри   за създаването на Европйски орган по труда. Тя поздрави Братислава за това, чее спечелила надпреварата. Другите три града, кандидатстващи за централата на Органа, бях София, Никозия  Рига. ЕОТ трябва да бъде създаден през тази година и да заработи с пълен капацитет през 2023 г. Целта му е подобряване на трансграничното сътрудничество, допринасяне за гарантирането на справедлива мобилност в ЕС и подпомагането на координацията на системите за социална сигурност. Основните функции на новия орган са следните: София вече кандидатства за седалище на Европейската агенция за лекарствата (ЕМА), която бе преместена от Лондон след референдума във Великобритания за излизане от ЕС. Кандидатурата на българската столица бе най-слабата и се състоеше само от 4 страници текст без нито една илюстрация или таблица. Логично загубихме и ЕМА бе преместена в Амстердам. Този път представянето ни бе доста по-добро. И за разлика от Братислава, която предложи само една сграда, София предложи цели три. При това тази в словашката столица все още не е окончателно довършена. Потази причина ЕОТ ще започне да функционира първо в Брюксел.", "date": "2019.06.13", "title": "Братислава надви София за централата на Европейския орган по труда"}
{"url": "https://clubz.bg/84154-trymp_shte_se_sreshtna_s_putin_na_g_20", "text": "Американският президент Доналд Тръмп заяви вчера, че ще се срещне с руския си колега Владимир Путин в кулоарите на срещата на върха на Г-20, която ще се състои в края на юни в Япония, съобщи Франс прес. Тръмп вече беше заявил същото през май, но тогава Кремъл посочи, че \"няма договорка\" за двустранна среща между двамата президенти, отбелязва агенцията. Последната среща на четири очи между Путин и Тръмп се състоя през юли м.г. в Хелзинки.  \n\tПрессекретарят на руския президент, Дмитрий Песков, коментирайки думите на Тръмп, заяви пред ТАСС, че Москва не е получавала от Вашингтон никакво потвърждение за готовността на американския президент да се срещне с руския държавен глава в кулоарите на срещата на Г-20, съобщава БТА.", "date": "2019.06.13", "title": "Тръмп: Ще се срещна с Путин на Г-20"}
{"url": "https://clubz.bg/84164-cacarov_izdyrpa_izbora_na_nov_glaven_prokuror_s_oshte_3_sedmici_napred", "text": "Със свое предложение Сотир Цацаров \"форсира\" още избора на нов главен прокурор, променяйки днес вече приетата от прокурорската колегия хронограма. Изборът на главен прокурор стартира на 15 юли, вотът на 14 ноември (ХРОНОГРАМА) Реалното ускоряване на сроковете е с 3 седмици и при този вариант финалното изслушване и евентуално избор вместо на 14 ноември ще се проведе на Промяната по думите му идва от това, че той проверил и позовавайки се на последния \"голям\" избор в системата - този на Георги Чолаков във ВАС, установил, че не е нужно в определените по закон 2 месеца, в които концепциите на кандидатите са на сайта на ВСС, да не се \"движат\" другите процедури.  Както и преди процедурата ще се открие от Пленума на първата възможна дата - 15 юли. За да не се влезе обаче после със задължителните 4 заседания на Пленума в лятната ваканция, те ще излязат от нормалния график и ще са в режим   и по-конкретно на 18 и 22 юли и после на 25 и 29 юли. На тях по трима членове от прокурорската колегия или правосъдният министър имат право да номинират кандидати. 12 август при това положение остава крайният срок за представяне на писмени концепции от предложените кандидати. Така обявяването на дата, час и място за събеседването вместо на 3 октомври ще се проведе на 12 септември. Крайният срок за приемане на докладите на двете ресорни комисии - по етика и по атестиране и конкурси, се изтегля вместо на 7 октомври, на 17 септември. При това положение предложеното заседание на прокурорската колегия за 30 октомври ще се изтегли на 9-и същия месец. Практически ще се смали крайният срок за предложения, въпроси и становища от неправителствени организации, професионални сдружения и университети вместо до 6 ноември, до 16 октомври. А финалното изслушване и гласуване вместо на 14 ноември може да се провде на От съвета единствено Атанаска Дишева попита кое налага това пресиране на сроковете, на което Цацаров отговори първо, че не е съгласен с думата \"пресиране\". Той изтъкна \"обществените настроения\", които се създадоха, и \"обществените очаквания\", вследствие на което \"забавянето на избора не е от полза за никого\". Съветът гласува миролюбиво и с почти пълно единодушие подкрепи промяната в сроковете. Против бе само Цветинка Пашкунова, а и Дишева, и Лозан Панов бяха \"за\". На излизане от заседанието на ВСС правосъдният министър коментира появилите се по медиите спекулации, че едната кандидатура ще е на евродепутата от ГЕРБ Емил Радев: Той каза, че според него е много вероятно Радев \"да продължи в един момент работата си в Европарламента\".", "date": "2019.06.13", "title": "Цацаров издърпа избора на нов главен прокурор с още 3 седмици напред"}
{"url": "https://clubz.bg/84155-sasht_shte_prehvyrlqt_2000_vojnici_ot_germaniq_v_polsha", "text": "Президентът на САЩ Доналд Тръмп обяви снощи, че обмисля да прехвърли 2000 американски войници от Германия в Полша - мярка, за която Варшава настоява като средство за възпиране на евентуална руска агресия, предадоха Ройтерс и АП. По думите на Тръмп САЩ разполагат с над 50 хиляди войници в Германия, които са там \"от много, много отдавна\", така че две хиляди от тях може да бъдат пратени в Полша. Той добави, че полската страна ще похарчи много пари за изграждането на казарми за тези войници и изрази надежда, че Русия \"ще се отнася с уважение към Полша\".  \n\tЗастанал до Дуда в Овалния кабинет, Тръмп уточни че още няма решение по въпроса и добави: Варшава от месеци настоява пред Вашингтон да засили военното си присъствие на полска територия. Правителството на Полша се надява САЩ да имат своя постоянна база в страната, която да се нарича \"Форт Тръмп\".  \n\tВ присъствието на Дуда президентът на САЩ припомни, че Полша възнамерява да купи над 30 американски изтребителя \"F-35\". По повод тези намерения Белият дом съобщи, че днес следобед два такива самолета ще прелетят над Вашингтон. Президентът на САЩ подчерта, че \"не е загрижен\" по повод твърденията, че демокрацията в Полша е в отстъпление, допълни ДПА. Анджей Дуда репликира репортера, задал въпроса с думите: Пред репортерите Доналд Тръмп обяви, че обмисля да наложи санкции, свързани с проекта за газопровода \"Северен поток 2\" от Русия до Германия и предупреди Берлин, че може да стане \"заложник\" на Москва. \"Ние защищаваме Германия от Русия, а Русия получава милиарди и милиарди долари от Германия\", каза Тръмп и повтори критиките си към Берлин, че харчи за отбрана под договореното в НАТО ниво от 2 на сто от своя БВП. Той призна, че все пак решението за \"Северен поток 2\" принадлежи по право на Германия, пише БТА. ", "date": "2019.06.13", "title": "САЩ ще прехвърлят 2000 войници от Германия в Полша"}
{"url": "https://clubz.bg/84153-erdogan_veche_kupihme_raketite_s_400", "text": "Турският президент Реджеп Тайип Ердоган потвърди вчера, че въпросът с доставката на руски зенитно-ракетни комплекси С-400 е закрит, съобщи ТАСС.  Изказването му беше излъчено от телевизия Ен Ти Ви. На 7 юни генералният директор на руската държавна корпорация Ростех Сергей Чемезов изрази надежда, че доставките на С-400 за Турция ще започнат след два месеца, припомня ТАСС. Заради руските ракети, САЩ спряха обучението на турски пилоти Ердоган заяви също, че се надява да убеди САЩ да не изключат страната му от програмата за изтребителите от пето поколение Ф-35, преди да се срещне с американския си колега Доналд Тръмп на срещата на върха на Г-20 в края на юни в Япония, съобщи Франс прес. Той изтъкна, че Турция не само купува Ф-35, но е също така партньор в програмата за производството им и вече е инвестирала 1,25 милиарда долара в етапа на разработването на тези самолетите.  \n\tВ края на миналата седмица САЩ обявиха, че дават на Турция срок до края на юли да се откаже от закупуването на С-400, които според Вашингтон са несъвместими с изтребителите Ф-35, който Анкара също иска да купи, припомня АФП. \n\tАко до 31 юли Турция не се е отказала от ракетните комплекси С-400, турските пилоти, които в момента се обучават на Ф-35 в САЩ ще бъдат експулсирани, а договорите за подизпълнители, сключени с турски фирми за Ф-35, ще бъдат анулирани, заяви заместник-министърката на отбраната на САЩ Елън Лорд, предаде БТА.", "date": "2019.06.13", "title": "Ердоган: Вече купихме ракетите С-400"}
{"url": "https://clubz.bg/84157-protest_v_sofiq_sreshtu_cenite_na_benzina", "text": "Протестно автошествие ще се проведе в София срещу високите цени на горивата, става ясно от публикации в социалната мрежа „Фейсбук“. Според организаторите в рамките на месец и половина основните горива са поскъпнали с близо 30 стотинки, при същата цена на суровия петрол и без промяна в курса на долара. Сборният пункт е в 17.00 часа на паркинга до БНБ. От там то ще премине по маршрут: Министерски съвет – централата на Лукойл – Министерски съвет – по Цариградско шосе до колелото на 4-ти км – и обратно пред Министерски съвет, съобщава \"Фокус\". ", "date": "2019.06.13", "title": "Протест в София срещу цените на бензина"}
{"url": "https://clubz.bg/84158-ujas_na_jivo_kola_vlachi_jena_po_ulica_v_sofiq_video", "text": "Стресираща сцена от Студентския град в София се разпространява във фейсбук. Лека кола с чуждестранен номер влачи пищяща жена, която е бръкнала в предния прозорец и по някаква причина не може да измъкне ръцете си от купето. Нова телевизия съобщи, че жената е карала друга кола, която се е ударила с тази, която я влачи.  Водачът ѝ е предложил пари, но тя не е приела. От СДВР потвърдиха пред Клуб Z, че вече имат , който е опитал да напусне въпросното местопроизшествие. Случаят се разследва от Софийска районна прокуратура и засега е по члена за  Заподозреният и жената са участници в леко произшествие, които после са се счепкали. Вероятно тя е опитала да предотврати опита му да избяга. Случката е от 12 юни и вече въпросното лице с аудито е в Седмо РПУ.", "date": "2019.06.13", "title": "Ужас на живо: кола влачи жена по улица в София (ВИДЕО)"}
{"url": "https://clubz.bg/84156-slavi_trifonov_shte_napravi_kato_borisov_skoro_shte_razberem", "text": "„За мен е чест“, ще каже може би Слави Трифонов, когато спечели кметския пост в София. Не Ви се вярва? Да помислим все пак: какво, ако наистина е решил да превзема политиката през кметското място в столицата, както стори навремето Бойко Борисов? От всички избори най-близки на хоризонта са местните. Взирането във фигурата на шоумена като един вид нов политически бранд идва на фона на естествената умора на избирателите от близо десетгодишното управление на ГЕРБ и Бойко Борисов. Ако превъртим лентата, ще видим как през 2005 се взирахме в генералските лампази на Борисов - с надежда да продължи в политиката, след като напусна МВР. И в двата случая това очакване бе режисирано в продължение на няколко години. Подвизите на Борисов като главен секретар на МВР по време на кабинета НДСВ-ДПС осияваха образа му, така че този имиджов континуитет определено оказа своето въздействие. За Слави Трифонов това бе времето около подготовката и провеждането на референдума с въпросите за мажоритарни избори, задължително гласуване и 1 лев партийна субсидия, после дойде кастингът за политици, а прясната сега тема за партийните субсидии по всяка вероятност ще доведе до реалното им намаляване. На старта на политическата си кариера и двамата имат образа на борци: Борисов се бореше срещу „лошите“, Трифонов - срещу Системата. Когато навремето напусна МВР, Борисов не отговори дали ще се кандидатира за кмет на София (макар да бе предизвестено). Месец и половина по-късно се яви на вота, а след балотажа стана кмет на столицата. „Шоуто на Слави” спира в края на юли, а самият Трифонов, подобно на Борисов навремето, също мълчи относно бъдещите си намерения. Което само засилва любопитството. Слави Трифонов сигурно е наясно, че лоялната публика не означава и лоялни избиратели. И че след като слезе от екран, няма как да е всекидневно в ефир. Освен ако не е премиер, качил се във влак. Наскоро Борисов се похвали, че спечелил кметския стол в София без партия зад гърба си, без пари… Просто дошъл, видял, победил. Може и да изглежда като мажоритарен избор, но само на пръв поглед. По онова време партията на Сакскобургготски още не бе изличена от политиката, за медийния образ на Борисов вече споменахме. Впрочем, първи за издигането му заговориха от „Новото време\". И ако днес не си спомняме за тази партия, то част от лицата ѝ вече свързваме с ГЕРБ. Красен Кралев, който през 2005 заяви, че Борисов е най-добрият вариант за кмет на София, е министър на спорта, а Емил Кошлуков - временен шеф на БНТ, неин програмен директор и кандидат за генерален директор на държавната телевизия. В ония времена „Гергьовден“ и лидерът на „Атака“ Волен Сидеров също подкрепиха Генерала (с каквото прозвище бе известен тогава Борисов) за кмет на София. А днес си партнират с него и партията му. Формално обаче кандидатурата на Бойко Борисов като независим кандидат бе издигната от инициативен комитет. Тази формула е шлагер на местни избори, защото демонстрира подкрепа за кандидата сред различни обществени кръгове, придавайки му по този начин гражданственост. Част от кметската реклама за Борисов бе именно, че не е партийно ангажиран. От тази своя неангажираност би могъл да се възползва и Слави Трифонов. Защото точно сега традиционните партии и политическото като цяло не се радват на голямо одобрение сред избирателите. А ако иска да тества здравината и устойчивостта на мажоритарния елемент в местните избори, София е идеалното предизвикателство. През 2005 година България бе в много по-малка степен софиоцентрична. Днес, 14 години по-късно, може би една трета от останалото в страната население живее в столицата. Тогава Борисов спечели кметския пост без някаква забележителна програма. В интервю за ДВ беше споделил амбицията си да „прекопира“ Мюнхен в София, но днес едва ли някой може да разпознае баварската столица в „копието“. Каквото е символното значение на Кърджали за ДПС, такова е и значението на София за ГЕРБ. С тази разлика, че тук доминира не символиката, а прагматиката. По данни на Националния статистически институт, София има най-голям дял в брутния вътрешен продукт (БВП) за 2017 година - близо 40%. Ръководството на Столична община разпределя огромен финансов ресурс - бюджетът на столицата за 2019 година надхвърля 1,75 милиарда лева. По-голям е дори от този на МВР, ведомството с най-големи разходи в държавата. Освен това в София живее най-младата, енергична и добре заплатена (по българските стандарти) част от населението, на която конформизмът не е присъщ, нито пък зависимостта от партията като асансьор в кариерата. Победата на местни избори в София е предвестник на нови политически триумфи. А вотът, който се задава наесен, може да се окаже едно от най-оспорваните политически състезания напоследък. От БСП, които натириха Мая Манолова на поста омбудсман, пожелаха отново да я върнат на терена. Калоян Паргов, председател на най-голямата партийна организация на БСП - софийската, заяви в телевизионно интервю, че търсят кандидатура за кмет на София извън рамките на БСП, защото „София е трудна територия“. Категорично бихме подкрепили Мая Манолова, която се доказа като глас на народа, каза Паргов. Така си е: подобно на Трифонов, тя също е „борец срещу Системата“. Но да си припомним, че на последните местни избори в София кметът на ГЕРБ Йорданка Фандъкова спечели от раз, а социалистите дори не бяха втори. БСП зад Манолова в София само биха ѝ навредили. Всички претенденти ще станат ясни чак наесен, в последния възможен момент. В последния възможен момент и ГЕРБ може да изненадат с ново лице, в зависимост от това кои ще са конкурентите. А напрежението от очакването и взирането вече се покачва.", "date": "2019.06.13", "title": "Слави Трифонов ще направи като Борисов? Скоро ще разберем"}
{"url": "https://clubz.bg/84159-navalni_e_osvoboden_ot_aresta", "text": "Руският опозиционен политик Алексей Навални съобщи, че е освободен, след като вчера полицията го арестува заради участие в непозволен протест в Москва. \n\t Повечето от над 200 демонстранти задържани заедно с навални също са били пуснати. Зад решетките остават само четирима.  Те манифестираха с искане за наказание на двама генерали от полицията, които са заподозрени в набеждаване на разследващия журналист Иван Голунов за търговия с наркотици. Полицията освободи Голунов на 11 юни и сне от него обвиненията, след като няколко експертизи установиха, че той няма нищо общо с дрога, намерена в багажа му. Протестиращите твърдят, че тя му е била подхвърлена, за да го обвинят като отмъщение за разследванията му за сайта \"Медуза\".", "date": "2019.06.13", "title": "Навални е освободен от ареста"}
