{"url": "http://clubz.bg/69484-dyrjavno_priznati_npo_obqviha_protestite_na_majkite_za_plateni", "text": "Граждански организации срещу... граждански организации и протестиращи майки на деца с увреждания. Това е най-прясното развитие на протестите на последните, след като представители на национално представените организации на хора с увреждания обявиха, че имало данни, че недоволствата и протестните лагери били... платени. Твърдението хвърли в пространството Адриана Стоименова, която е част от Националния съвет за интеграция на хора с увреждания към Министерския съвет. Пред бТВ директорката на \"Център За Психологически Изследвания\", която е и представителят на гражданските организации в ръководството на правителствения съвет, заяви, че имало подобни сигнали. Не даде конкретика, защото течали проверки. Така и не стана ясно защо тогава се повдига темата. Мая Манолова предложи бартер: оставката ѝ срещу закона за личната помощ Не се разбра и откъде идват въпросните сигнали, нито кои точно протести са заподозрени като \"платени\". Национално представителните организации на хора с увреждания се наредиха до лидера на депутатите от ГЕРБ Цветан Цветанов и до вицепремиера Валери Симеонов и защитиха подалата оставка зам.-социална министърка Росица Димитрова.  Организациите на хората с увреждания се обявиха против протеста на майките на деца с увреждания и отново изразиха позицията си против подготвения с тяхна помощ законопроект за личната помощ.  Те обясниха, че хората с увреждания у нас са около 648 685 души. В числото не са включени старите досиета, а новите не са в пълен размер, така че действително броят е по-голям. Въпросният законопроект, лансиран от омбудсмана Мая Манолова, се отнасял за около 70 000 души - затова и организациите били против приемането му. И предлагат личната помощ да бъде включена в Закона за социалните услуги, който се подготвя в момента, и да е за всички, които имат нужда от подкрепа, независимо от вида и степента на увреждане, каза Стоименова. Цветанов видя \"сценарий\" срещу Росица Димитрова, тя става вицепремиерски съветник Една от протестиращите пред парламента майки - Вера Иванова - отвърна на обвиненията кратко: Васил Долапчиев от Съюза на слепите в България пък посочи, че се полагат усилия за разделяне и противопоставяне на двете групи. Вместо това трябва да има общо решение за промени, защото решаването на парче е довело до сегашните резултати. Павел Савов от БАРИС пък посочи, че в момента някой се опитва да \"яхне\" хората с увреждания. Той обяви, че организациите планират да излязат с шатра пред Националния стадион \"Васил Левски\", където всеки ще може да се запознае с проблемите им.  Протестиращите майки в отговор пък настояват субсидирането на дейността на въпросните национално представителни организации от държавата да спре, тъй като са доказано неефективни и работата им е пряко свързана с неефективното социално министерство.  Цветанов видя \"сценарий\" срещу Росица Димитрова, тя става вицепремиерски съветник", "date": "2018.06.21", "title": "\"Държавно признати\" НПО обявиха протестите на майките за платени"}
{"url": "http://clubz.bg/69482-vyprosite_koito_bsp_ne_smee_da_zadade", "text": "БСП внесе втория вот на недоверие срещу правителството на ГЕРБ и “Обединени патриоти”. Дебатите и гласуването ще са следващата седмица, но заглавието е ясно отсега: “Правителството на Борисов оцеля. Вотът на БСП не мина”. Този инструмент на парламентарната демокрация никога не е бил използван за сваляне на правителства - успешен вот на недоверие досега няма. Смисълът от упражнението е опозицията да привлече внимание върху наболял проблем, да посочи грешките на управляващите и да предложи своите работещи решения. Но и това няма да се случи, защото БСП внесе вота с двайсетина страници констатации колко зле е положението, но без никакъв опит за анализ и търсене на причините и без никакъв намек да имат идея как държавата да излезе от този “батак”. Това е все едно да призовеш някого на дуел, а да си забравил оръжието си вкъщи. Ето ги мотивите за втория вот на недоверие на БСП (ДОКУМЕНТ) Особеното в случая с БСП е, че те изреждат реални факти - МВР наистина записва провал след провал, кой от кой по-зрелищен. Усещането за всекидневна сигурност наистина е ниско, каквото е, впрочем, от десетилетия насам. Социалистите обаче не смеят да стигнат до същината на проблема - МВР и ДАНС са наследници на тромави системи от социализма, често “пробити” от бившата Държавна сигурност и от организираната престъпност. И харчещи огромен публичен ресурс. И управляващи, и опозиция се страхуват от радикална реформа на сектора, а това гарантира преживяването на системата, която продължава да яде, но без да лови мишки. Така ще станем свидетели на ожесточена размяна на празни приказки, а накрая ГЕРБ ще констатират: “Да, имаме проблем, но вие не сте никаква алтернатива”. И ще бъдат прави. Вотът на недоверие на БСП е за “провал в сектора на сигурността”. В мотивите като кръпки са добавени и кратки пасажи за отбраната и финансовата сигурност, но основната критика е срещу МВР. Социалистите изреждат заглавия от последните месеци - за обезглавен мъж, за ученици, пребили шофьор на автобус, за мъж, залостен при животните си, за грабежи и убийства. Картината никак не е приятна. “Гвоздеите” в програмата на МВР: бягството на въоръжените затворници и проваленото издирване, завършило с улична престрелка; широко отворените врати на летище София при пристигнал полет заради изчезването на цялата смяна гранични полицаи; както и две показни убийства - на висш данъчен и на едър бизнесмен, близък до управляващата партия. Проблемите изобщо не са за подценяване. Плач по БСП „Мотивите за вота черпим от българската Конституция, която казва, че Министерският съвет е длъжен да осигури обществения ред и националната сигурност в България. Очевидно е, че това правителство не се справя със своето основно задължение”, каза говорителката на парламентарната група на БСП Елена Йончева. И затова социалистите искат оставката на правителството - напълно легитимно за една опозиция. ГЕРБ и “Обединени патриоти” имат над половината места в парламента. “Воля” на Веселин Марешки даде знак, че не гледа сериозно на усилието на БСП. Както и да се държи ДПС, напрежение в този мач няма. Но социалистите не се опитват дори да придадат смисъл на един дебат за престъпността. Вътрешната опозиция в партията неведнъж е обвинявала лидерката Корнелия Нинова, че с действията си помага на Борисов. Доказателства за някаква конкретна връзка няма, но това не успява да разсее подозренията. В последните седмици БСП предложи парламентът да работи и през август, депутатите да си намалят заплатите, да не се приема веднага споразумението за името на Македония и, разбира се, България да наложи вето на санкциите срещу Русия заради анексирането на Крим. Нинова отдаде почит на предводителя на комунистическия терор в края на 1940-те години Георги Димитров и обяви делото му за “незаличимо”, а нейна депутатка уверяваше от телевизионния екран как в Европа “взимат децата от нормални семейства и ги дават на гей двойки”. Коя от тези теми може по някакъв начин да притисне управляващите, да впечатли избирателите и да създаде усещането за реална алтернатива? Никоя. Така истински дебат за състоянието на МВР няма да има. Защо тази структура ще похарчи през 2018 година 1,161 милиарда лева за заплати? Защо сумата расте непрекъснато, без да растат резултатите? Защо хем няма съкращения, хем не стигат полицаите? Защо управляващите разрешиха на общините да си създават свои полиции и да наемат частни охранителни фирми за опазване на обществения ред, а в същото време парите за МВР не намаляват? Докога системата ще е на доизживяване и кога окончателно ще рухне? Това са важните въпроси, които БСП не смее да зададе. Защото току-виж някой им припомнил как преди пет години избраха Делян Пеевски за председател на ДАНС. От такава неможеща и страхлива опозиция ГЕРБ само печели. Да си я бяха поръчали, едва ли щяха да им я произведат толкова удобна. . Плач по БСП", "date": "2018.06.21", "title": "Въпросите, които БСП не смее да зададе "}
{"url": "http://clubz.bg/69474-evrokomisiqta_razsledva_dostavkite_na_gaz_ot_katar", "text": "Европейската комисия съобщи днес, че е започнала антимонополно разследване за доставките на газ от Катар петролиъм (Qatar Petroleum) в Европа, предаде Ройтерс. България и Катар забързват проектите за втечнен газ Разследването ще бъде насочено към това дали споразуменията за продажба на втечнен природен газ на европейски компании съблюдават свободния приток на газ в Европейското икономическо пространство. \"Подобни клаузи могат могат да нарушат конкуренцията и да попречат на потребителите да се възползват от предимствата на интегрирания Европейски енергиен пазар\", посочва европейската комисарка по въпросите на конкуренцията Маргрете Вестагер в комюнике на ЕК. \"Катар Петролиъм\" е най-големият износител на LNG в световен мащаб и в Европа, казаха от Комисията. Освен втечнен газ от Катар, в Европа вече са осъществени и първите доставки на LNG от Съединените щати. През 2016 г. първата доставка на американски втечнен газ пристигна в Португалия, а през лятото на 2017 г. 5-годишен договор за внос подписа и Полша. Литва също внася, а Украйна и Естония също обсъждат подобен вариант.", "date": "2018.06.21", "title": "Еврокомисията разследва доставките на газ от Катар"}
{"url": "http://clubz.bg/69460-pravi_vi_se_joga_zashto_ne_na_samoletonosach_snimki", "text": "67-годишният индийски премиер Нарендра Моди реши да даде личен пример като се включи в практикуването на йога заедно с още 50 хил. души в Делхи. От няколко години 21 юни се празнува като Международен ден на йога, той се отбелязва по цял свят, но в Индия при управлението на Моди масовите акции на хора, които практикуват заедно, на този ден са из цялата страна. Самият Моди е известен като страстен привърженик на практиката и учението. Той даже разработи и пусна в Youtube свои упражнения.    Едно от най-неочакваните места тази година, където имаше масово упражняване на йога беше индийският самолетоносач \"Вираат\", акостирал край Бомбай, а хората, които изпълняваха различните йога пози бяха индийски военнослужещи от Военноморските сили на страната.    Това е по-обичайна гледка - ученици в Алахабад.  ", "date": "2018.06.21", "title": "Прави ви се йога? Защо не на самолетоносач (СНИМКИ)"}
{"url": "http://clubz.bg/69483-doklad_na_oxfam_golemite_verigi_dyrjat_blizo_40_ot_pazara_v_bylgariq", "text": "Петте най-големи търговски вериги държат над 37% от пазара в България, показва докладът   на базираната в Лондон британска неправителствена организация Oxfam. Проучването изследва влиянието на веригите върху доходите на тези, които произвеждат храните, и условията на труд и заплащане, които те осигуряват. Милиони жени и мъже, които произвеждат храните, са в капана на бедността и са изправени пред брутални условия на труд въпреки печалбите от милиарди долари в хранителната промишленост, констатират от Oxfam. Докладът Ripe for Change също така оценява политиките и практиките на някои от най-големите супермаркети в Европа и Съединените щати - и оценките, които получават за начина, по който третират работниците и производителите в техните вериги за доставки, като цяло са негативни. Супермаркетите задържат все по-голяма част от парите, които потребителите изразходват - до 50% в някои случаи, докато разходите за работниците и производителите на храни е намалял, понякога до по-малко от 5%. Дребните земеделски стопани и работниците във веригите за доставки на общо 12 вериги супермаркети живеят трудно. За някои продукти като индийски чай и зелен фасул, доставяни от Кения, средните доходи на дребните фермери и/или работници се оказват по-малко от половината от необходимите средства, които да им осигурят приличен стандарт на живот. Разликата между необходимите за нормално съществуване доходи и тези, които реално се получават, е по-голяма, когато жените съставляват по-голямата част от работната сила. Докато много работници и дребни земеделски стопани живеят в бедност, осемте най-големи вериги супермаркети генерират продажби от близо 1 трилион долара, печалба от 22 милиарда долара и връщат на акционерите 15 милиарда долара, по данни за 2016 г. Ако трите най-големи вериги супермаркети в Съединените щати върнат само 10% на акционерите през 2016 г., останалите средства ще бъдат достатъчни, за да се вдигнат заплатите на 600 000 тайландски работници, които се занимават с преработка на скариди, така че да им гарантират жизнения минимум.  Изследване на работниците и дребните селскостопански производители в пет страни показва, че мнозинството от тях полагат неимоверни усилия, за да изхранят себе си и своите семейства. В Южна Африка над 90% от изследваните жени, които работят на лозови насаждения, не са имали достатъчно храна в предишния месец, а в Италия 75% от работещите на плодови и зеленчукови насаждения жени посочват, че те или член на семейството им са пропуснали хранене в предишния месец, защото не са можели да си позволят достатъчно храна. Мениджърът на Oxfam International, Уини Биянима, заяви:", "date": "2018.06.21", "title": "Доклад на Оxfam: Големите вериги държат близо 40% от пазара в България"}
{"url": "http://clubz.bg/69487-grigor_dimitrov_zagubi_ot_novak_djokovich", "text": "Григор Димитров отпадна още на осминафинал на турнира от ATP 500 на трева в \"Куинс клъб\". Първата ракета на България отстъпи с 4:6, 1:6 пред бившия №1 в света Новак Джокович. Така Димитров ще загуби точки, тъй като през миналата година игра на полуфинал край Лондон. Григор с първа победа на трева за годината Сега за него предстои \"Уимбълдън\". Първят сет вървеше равностойно, макар че Ноле печелеше сервис геймовете си по-лесно, отколкото Григор. При 5:4 за сърбина хасковлията допусна прословутите вече тази година слабости на сервиса си. При 0:40 той отрази първите два сетбола за Джокович, но при третия не издържа и белградчанинът дръпна с 1:0 (6:4). Личеше, че Новак постепенно набира скорост и това пролича във втория сет. При 2:1 той проби и записа успешна серия от пет гейма за 6:1 и 2:0. Димитров опита да се върне в битката чак в седмия гейм, когато отрази три мачбола, но при четвъртия Джокович грабна шанса и вече е на четвъртфинал. Ноле спечели за седми път срещу българина, който пък има само един успех в мачовете между двамата.", "date": "2018.06.21", "title": "Григор Димитров загуби от Новак Джокович"}
{"url": "http://clubz.bg/69488-vtora_pobeda_i_osminafinal_za_franciq", "text": "Франция е третият осминафиналист на Световното в Русия - след тимовете на домакините и Уругвай. \"Петлите\" биха Перу с 1:0 в Екатеринбург с гол на 19-годишния Килиан Мбапе в 34-ата минута. Играчът на \"Пари Сен Жермен\" вече е най-младият реализатор за селекцията на родината си на Мондиали. Французите показаха добър футбол преди почивката, а след това - подобно на други фаворити, предпочетоха да доиграят срещата икономично. Австралия опита, но не успя да победи Дания В 50-ата Педро Акино нацели греда с чудесен удар от 20-ина метра. Така Перу още е без актив в група С, на латиноамериканците остава още един мач в Русия - за престиж срещу Австралия. По-рано днес \"кенгурата\" и Дания направиха 1:1. Началото на срещата беше добра за тима на Дидие Дешан. Играчите му действаха много активно в средата на терена, където силни изяви имаше Пол Погба. В атака пък Антоан Гризман и Оливие Жиру, който днес започна като титуляр, тормозеха перуанците. Постепенно те изравниха играта и на свой ред застрашиха вратата на своя опонент - в 31-ата Паоло Гереро изтърва от удобна позиция. Малко след това Франция поведе. Като изключим удара в гредата, играчи на Перу отправиха още няколко опасни шута към Юго Лорис, който не скучаеше. Пролича обаче, че липсва класа на латиноамериканците за нещо повече от класиране на Световно. Те се завърнаха на Мондиал за първи път от 1982 г.  Световното по футбол - цялата програма на БНТ Остава интрига за другото място на елиминациите от гр. С - Дания има 4 точки, а Австралия - 1. На 26 юни са мачовете Дания - Франция и Австралия - Перу, от 17:00 часа. Световното по футбол - цялата програма на БНТ", "date": "2018.06.21", "title": "Втора победа и осминафинал за Франция"}
{"url": "http://clubz.bg/69480-prezidentyt_obmislq_da_prati_valerij_todorov_v_sem", "text": "Президентът Румен Радев бави с близо месец номинацията си за запълване на състава на Съвета за електронни медии (СЕМ), въпреки че именно той сезира Конституционния съд за противоречивия текст в закона, който спъна през 2015-a предшественика му Росен Плевнелиев в назначаването на член на СЕМ от неговата квота. \"Все още се обмислят кандидатурите\", посочиха само от \"Дондуков\" 2 на запитване на Клуб Z. Въпреки това все по-усърдно се говори, че изборът на Радев ще се спре върху бившия директор на националното радио и дългогодишен журналист Валерий Тодоров.  Мандатът на Мария Стоянова, назначена през 2012 г. от Плевнелиев, изтече на 1 юни и към тази дата Радев трябваше да е излъчил своята първа номинация за членове на СЕМ. Съветът се състои от 5-има членове, от които 3-ма се избират от Народното събрание и 2-ма се назначават от президента на републиката. Мандатът им е 6-годишен. Година по-късно - през лятото на 2019 г., пък изтича мандатът на Иво Атанасов - избран от парламентарната квота в медийния регулатор. През миналия месец парламентът се захвана с т.нар. поправка \"Бетина Жотева\" и изчисти Закона за радиото и телевизията от недомислицата по отношение на кадруването в СЕМ. Парламентът подхвана поправката \"Бетина Жотева\" Става въпрос за онзи текст от закона, според който всички членове на Съвета за електронни медии (СЕМ) встъпват в длъжност по едно и също време, макар съставът му да се определя от две институции - от Народното събрание и от президента по различно време.  Подобен казус с член на СЕМ, който дълго време не можеше да влезе във функциите си, имаше през 2015 г. Тогава  Росен Плевнелиев посочи за член на медийния регулатор с указ бившия говорител на Министерството на външните работи  Бетина Жотева. Мандатът й обаче реално започна не тогава, а чак през април 2016 г., когато със сериозно закъснение пък парламентът благоволи да попълни своята квота. Румен Радев прати на Конституционния съд смените на кадри в СЕМ Изпреварващо президентът Радев изпрати питане до Конституционния съд. Той стори това през март. Румен Радев прати на Конституционния съд смените на кадри в СЕМ", "date": "2018.06.21", "title": "Президентът обмисля да прати Валерий Тодоров в СЕМ"}
{"url": "http://clubz.bg/69486-avstraliq_opita_no_ne_uspq_da_pobedi_daniq", "text": "Австралия не успя да направи сензация на Световното първенство по футбол, макар че превъзхождаше Дания през цялото второ полувреме. Двата отбора завършиха 1:1 в мач от група С. Така \"кенгурата\" почти вече са отпаднали от Мондиала. А датчаните са с единия крак на осминафиналите. Освен ако не се случат чудеса. Дания тръгна с минимален успех срещу Перу Гол шедьовър спаси Франция за 2:1 срещу Австралия В герой за сънародниците на Хамлет отново се превърна вратарят Каспер Шмайхел. Той спаси съотборниците си и в първия им мач срещу Перу, който датчаните спечелиха с 1:0, въпреки че пак бяха по-слабият отбор. Сега Шмайхел отрази няколко много опасни удара на съперниците си. И двата гола паднаха през първото полувреме. Резултата откри Кристиян Ериксен в 7-ата минута. С мощен удар от воле звездата на английския \"Тотнъм\" отбеляза красив гол, с който Дания поведе с 1:0. Половин час по-късно австралийците изравниха. И отново направиха това от дузпа, както и в първия им мач срещу Франция. За пореден път на този Мондиал съдията трябваше да прибягва до помощта на системата за видеоповторения VAR. Видя се много добре, че топката се удари в едната от двете широко разперени ръце на Юсуф Урари Поулсен. Дузпата отново изпълни брадатият капитан Миле Йединак и резултатът стана 1:1. В последните минути на мача пред датската врата вреше и кипеше. Но вратарят Шмайхел бе солидна преграда. Дания също направи опасни атаки. Световното по футбол - цялата програма на БНТ По-късно тази вечер в група С играят Франция и Перу. Гол шедьовър спаси Франция за 2:1 срещу Австралия Световното по футбол - цялата програма на БНТ", "date": "2018.06.21", "title": "Австралия опита, но не успя да победи Дания"}
{"url": "http://clubz.bg/69465-kak_trima_ministri_veche_i_cacarov_popadnaha_vyv_vodevila_slynchev_brqg", "text": "Държавният строителен контрол влезе в обяснителен режим заради петте заведения на южния плаж на „Слънчев бряг“, които вицепремиерът Валери Симеонов е твърдо решен да събори. За да потвърди: отговорността за тях си е на министерство на туризма, ДНСК участва в проверките на плажовете „на добра воля“.  Става въпрос за пословичните вече The One, La Cubanita, Cacao Beach, Del Mar и Bedroom, които според заместника на Бойко Борисов в Министерския съвет, не отговарят нито на дефиницията за преместваеми обекти, нито на утвърдените схеми за разполагане на плажната ивица, нито на категориите позволени за плажовете заведения като снекбарове и фестфууд. Симеонов несъгласен със строителния министър за Слънчев бряг. И вади документи Оказва се обаче, че институциите помежду си си прехвърлят отговорности, цитирайки закони и наредби с точните им правомощия. В скандала, започнал с противоборството между Валери Симеонов и министъра на туризма Николина Ангелкова, бяха замесени и колегата на Ангелкова с ресор строителство Николай Нанков и подопечната му ДНСК. Дирекцията извърши две проверки на заведенията на плажа в курорта – едната по сигнал на Симеонов (направена от районния за Бургас строителен клонтрол (РДНСК)), а втората – по разпореждане на Нанков „с цел конкретизиране на нарушенията“. Първата била обща, а втората - по-детайлна. Стигна се и до прокуратурата. В понеделник Нанков обяви, че нарушения по отношения на тези пет заведения от страна на строителния контрол не са констатирани, а в следствие Симеонов обвини строителния министър, че . За да подкрепи думите си, Симеонов публикува страници от доклада на ДНСК от извършените по неговия сигнал проверки на обектите на плажа, сред които и „любимите“ му пет заведения, подчертавайки в червено констатацията:  . \"Бункерите\" на Валери Симеонов на Слънчев бряг - изрядни Трябва да се отбележи обаче, че Симеонов е публикувал избирателно страници, а не целия предоставен му документ. При така публикуваните данни излиза, че от ДНСК потвърждават мнението му, че The One, La Cubanita, Cacao Beach, Del Mar и Bedroom не са изрядни – което е в противоречие с изказаното от принципала на строителния контрол Нанков малко по-рано същия ден.  Така се стигна до ситуацията, в която на ДНСК и МРРБ им се наложи да се обясняват публично. На  на строителния контрол се появи съобщение, в което се посочва, че: Факт, ДНСК отговаря за контрола на строителството на пътищата и на големите сгради с височина над 15 метра. Паралелно от МРРБ предоставиха основната част от  по втората проверка, тази за „конкретизиране на нарушенията“. Както Клуб Z писа, установени са били 32 заведения, при които е било констатирано, че или не са в съответствие с одобрените схеми за поставяне, или нямат необходимите разрешителни от главния архитект на община Несебър. Ангелкова пак срещу Симеонов: Заведенията в Слънчев бряг са законни Проверени са били и петте заведения „на Симеонов“, като обекти с голяма площ и висока посещаемост. И е било установено следното: към момента, в който инспекторите са били на плажа, обектите не са работели, но  . Симеонов отвръща на удара: Ангелкова подготвяла продажба на 20 дка плаж И уточняват, че не те, а министърът на туризма носи отговорност: От ДНСК посочват още: Налага се изводът, че правилата и ограниченията за поставяне на преместваеми обекти върху морските плажове, включени в одобрените схеми от министъра на туризма и в концесионните договори, са регламентирани само в ЗУЧК в качеството му на специален закон. Сигналът на Симеонов срещу Ангелкова: Дискотеката fast food ли е? Ако  , казват в заключение от ДНСК. В хода на спора Ангелкова защити заведенията на плажа, но прехвърли към общината контрола. И допълни: Очаква се казусът с тези пет заведения да бъде разрешен от прокуратурата, след като Симеонов изпрати до Сотир Цацаров сигнал срещу Ангелкова - както за одобрените схеми, така и за даването на категоризация като нощни барове и ресторанти. Иначе, според ЗУЧК поставянето на преместваеми обекти и съоръжения на територията на морските плажове, в т.ч. ползваната допълнителна търговска площ, се разрешава от главния архитект на общината въз основа на схема, одобрена от министъра на туризма. Тези, които не отговарят на условията, се премахват по реда на Закона за устройство на територията, контролът се осъществява от администрацията на всяка община, а заповедта за премахването е на кмета. \"Бункерите\" на Валери Симеонов на Слънчев бряг - изрядни Ангелкова пак срещу Симеонов: Заведенията в Слънчев бряг са законни Симеонов отвръща на удара: Ангелкова подготвяла продажба на 20 дка плаж Сигналът на Симеонов срещу Ангелкова: Дискотеката fast food ли е?", "date": "2018.06.21", "title": "Как трима министри, вече и Цацаров, попаднаха във водевила \"Слънчев бряг\""}
{"url": "http://clubz.bg/69448-iztichane_v_himicheski_zavod_stresna_sibir_video", "text": "Неизвестно засега вещество е изтекло в химически завод в руския град Усолие-Сибирское в Иркутска област, предаде Нюз.Ру. Според регионалното управление на Министерството на извънредните ситуации аварията е овладяна и няма опасност от обгазяване.     Изтекли са 25 кубика от материала. Причина е разхерметизиране на железопътна цистерна. Според непотвърдени източници се разлял силициев тетрахлорид, след като събирачи на вторични суровини се опитали да нарежат цистерната. Радиоактивният облак над Европа се оказа опасен На местопроизшествието пристигнали специалисти по радиационна, химическа и биологична защита. Събраните от тях проби са изпратени за анализ. В ликвидирането на аварията участвали 173-ма души и 54 единици техника. Според властите предприетите действия били като при най-лошия възможен сценарий. Приготвени били дори пунктове за временно настаняване и автобуси за евакуация на населението. През септември 2017 г. след авария в завода \"Маяк\" в Челябинска област в атмосферата изтече радиоактивен нуклид рутений 106. Отровният облак плъзна към Европа и бе засечен от френски и германски учени. Той обаче не бе сериозна заплаха за здравето на хората и околната среда. Русия призна за заразяването, но отрече тя да е източникът.", "date": "2018.06.21", "title": "Изтичане в химически завод стресна Сибир (ВИДЕО)"}
{"url": "http://clubz.bg/69477-golemite_vyv_futbola_s_uniformi_na_kartini_v_muzej_snimki", "text": "Портрети на най-големите в миналото и настоящето на футбола са изложени в музея на Руската академия за изкуство в Санкт Петербург. Те са изрисувани в генералски униформи от XVIII век, а някои и като царе. Изложбата ще продължи до края на Мондиала на 15 юли, а посетителите могат да видят в необичаен вид Диего Марадона, Лионел Меси, Кристиано Роналдо, Мохамед Салах, Антоан Гризман, Пол Погба, Зинедин Зидан, Ерик Кантона, Андреа Пирло, Франческо Тоти, Диего Коста и т.н. А също така велики треньори: Алекс Фъргюсън, Юрген Клоп... Експозицията се нарича \"Като боговете\". Портретите - над 40, са нарисувани от италианския художник Фабрицио Биримбели. Артистът е загатнал за клубните и национални цветове на футболните звезди. Някъде могат да се видят емблеми и символи на държави.  С кралската чест е удостоен Ерик Кантона, който никога не е играл на Световно и няма паметни мачове с екипа на Франция, но направи феноменална кариера (и скандална) в \"Манчестър Юнайтед\". Феновете на \"червените дяволи\" още го наричат Крал Ерик. Вчера пък английските национали посетиха Ермитажа в Санкт Петербург. Те имаха специална екскурзоводка и дори там бяха много зорко пазени от охраната на отбора - най-вече от ловци на автографи и снимки.  ", "date": "2018.06.21", "title": "Големите във футбола - с униформи на картини в музей (СНИМКИ)"}
{"url": "http://clubz.bg/69459-maj_%E2%80%9Eslugite%E2%80%9C_se_samozabraviha_maj_e_vreme_za_nov_obshtestven_dogovor", "text": "През последните дни се случиха няколко тъжни случки с реакции на политици и чиновници към хора, търсещи правата си. И към хора, които търсеха обяснение за една или друга постъпка на тези и подобни политици. А след това се намесиха и други хора, които пък търсеха сметка на първите хора защо търсят сметка. И настана какофония от мнения, заплахи и спорове кой на кого какво право има да иска обяснение, сметка или друго. С охота се намесиха партийни централи, придворни говорители, случайно прелитащи пишман анализатори, религиозни дейци, обикновени комунисти, изобщо май всеки се опита да си даде мнението по темата. Естествено притеснен, че може да бъде засенчен, заместник министър-председателят Симеонов се изметна най-високо, че на майките не им е работа да се бъркат в билетите на заместник-министрите. Сигурно се подразбира - и на вицепремиерите… Та, за да се опитаме да изчистим тези дебати, предлагам да се върнем към корените. Накратко: България е светска държава, парламентарна република с върховенство на закона. Пише го в Конституцията на България. Всички са равни пред закона. Не се допуска дискриминация на основа на раса, народност, етническа принадлежност, пол, произход, религия, образование, убеждения, политическа принадлежност, лично и обществено положение или имуществено състояние. Пак го пише в Конституцията. И най-важното: Цялата държавна власт произтича от народа. Пак от Конституцията. Т.е. народът управлява и е върховен владетел. Дотук добре. На практика обаче народът си има друга работа. Някои имат бизнес и много работят. Други са служители и шефовете им ги тормозят. Трети искат да си пият. Четвърти просто не искат да се занимават глупости. Пети си стоят по изнесените офиси и се забавляват. И т.н. Затова хората, народът това, се събират на някакви интервали от време, 4 години например, и избират няколко по-видни членове на същия народ. Тези „избраници“ са назначени от народа да го представляват. Да извършват някакви функции, като например да пишат закони вместо народа. Или да избират кадърно правителство, което мъдро да управлява. Или да се грижат за данъците, за да има пари милата Държава. Така се сключва „общественият договор“. Ние, народът, хората, населението на държавата, всички ние подписваме от едната страна. Че наемаме за някакво кратко време едни определени хора. Които трябва да изпълнят задачи. За което получават пари от нас. От нашите данъци. Но наши пари. Изработени, изстрадани, наши си пари. Ето как изглежда графично обществения договор: Ние им даваме парите и доверието си, те поемат ангажимента да не злоупотребяват и с двете. Това е в основата на тази „договорка“. Да видим някои интересни следствия: Има още много следствия, които явно трябва да се изведат в книжка \"Обществен договор\". Че „слугите на народа“ бързо забравят. Важното е, че ако едно или друго задължение не е изпълнено, т.е. „слугите на народа“ са нарушили обществения договор, нашата страна, т.е. хората, може да поиска прекратяване на договора. И търсене на нови „слуги на народа“. И ако настоящите „слуги на народа“ не искат това да се случи или тормозят всички други възможни „слуги на народа“, за да се създаде идея за „липса на алтернатива“, то явно се опитват да узурпират властта. А когато един слуга се опита да узурпира властта, неговите господари имат пълното право да го изгонят с бой. Май „слугите на народа“ се самозабравиха. Май е време за нов обществен договор. ", "date": "2018.06.21", "title": "Май „слугите“ се самозабравиха. Май е време за нов обществен договор"}
{"url": "http://clubz.bg/69478-borisov_vijdate_bylgariq_kak_se_razviva_tyrsqt_se_shofori_servitori", "text": "Щом БСП искат вот на недоверие, значи контрабандата е намаляла. Като бяха на власт и с тяхното служебно правителство, беше 34%. Борихме се и успяхме да я свалим на 6%. Затова даваме на БАН, на полицията, за здравеопазване, за добавки на пенсионерите на Коледа и Великден...Това каза премиерът Бойко Борисов по време на икономическия форум в Пловдив под наслов \"Комплексният контекст на растежа\", съобщи  БСП: Парламентът да работи през август. ГЕРБ: Нинова и сега не идва...  Според него България става все по-добра в икономическо развитие. Той отбеляза, че външният дълг на страната е 25% от БВП и по този показател е на трето място в Европа. Премиерът каза още, че се работи и по инфраструктурата в страната. В рамките на форума Борисов се срещна с представители на гръцкия бизнес. Това съобщиха от правителствената информационна служба. Гръцките инвеститори имат интерес да пренасочат нови капитали към България, подчертаха представители на 10 големи компании от южната ни съседка. Те благодариха на българското правителство и на премиера Борисов за стабилната инвеститорска среда в страната, като посочиха, че България е привлекателна за бизнеса с ниските си данъци и добрите финансови показатели, които отчита. По време на разговорите бяха обсъдени и теми, свързани с банковата стабилност и данъчната политика на правителството. Френският президент Еманюел Макрон и германският канцлер Ангела Меркел постигнаха съгласие за банков съюз в ЕС, който трябва да е факт до 2024 г. и беше решено да бъде създаден фонд в негова подкрепа, заяви на форума в Пловдив гръцкият евродепутат Георгиус Кирцос. Той посочи, че има развити икономики като Австрия и Холандия, които не са ентусиазирани и поради това Меркел и Макрон са се ограничили само до общите части на плана. Банковият съюз трябва да помогне на банките от ЕС да станат конкурентоспособни, в противен случай от ситуацията ще се възползват американски и британски банки, каза евродепутатът и добави, че банковият съюз върви твърде бавно. Той предупреди, че времето за приемането на новото законодателство, свързано с Европейския банков съюз изтича, защото политическата обстановка след евроизборите догодина ще се усложни и ще затрудни приемането му. Изпълнителният директор на \"Уникредит Булбанк\" Левон Хампарцумян посочи, че банковият съюз е следващата стъпка в интеграцията, но няма да просъществува дълго, ако няма фискален съюз, предаде БНР.", "date": "2018.06.21", "title": "Борисов: Виждате България как се развива... търсят се шофьори, сервитьори"}
{"url": "http://clubz.bg/69464-momichetata_koito_razpletoha_ubijstvoto_v_borisovata_gradina", "text": "Софийският градски съд събра на очна ставка две момичета – днес на по около 20 г., от които тръгва разплитането на убийството на Георги Игнатов в Борисовата градина. Както е известно, единственият заподозрян – Йоан Матев, бе задържан в края на февруари 2017 г., а самото престъпление е извършено по обяд на 2 юни 2015 г., т.е. тънеше в мистерия цели 18 месеца. \"Лора, моля те, ела - наръгаха ме\" Днес Стефания Коларова – съученичка на Йоан Матев в „Езиков свят“, и Лора Крашевска – приятелка на убития Георги, потвърдиха пред съда, че са се срещали около година след деянието на пилоните на НДК. Стефания първо намира във фейсбук Константин Малчев – приятел на Георги и Лора, който дори е присъствал минути след убийството в Борисовата градина. Така той казва на Лора. Съученичката на братята Матеви, която и днес трепереше като лист, се среща с двамата най-близки на покойния Георги на пилоните на НДК. Макар че не се е познавала с Лора, й подготвила кратко „конспектче“ с факти, които е обединила и систематизирала, слушайки какво говорят децата и учителите в „Езиков свят“.  После моли да я изтрият дори от контактите си във фейсбук. Така след време Лора се свързва с разследващите, чак тогава те стигат до братята Матеви, намират ножа по показания на по-малкия брат, засичат клетката в Борисовата градина, която е обработила телефона на Йоан Матев в момента, и т.н. Йоан Матев, убийството в Борисовата и мълчанието на... учителките Двете млади дами трябваше да застанат една срещу друга и пред съдията потвърдиха, че всичко казано за проведената единствена среща е вярно. Макар че самата Стефания отива в училището на Йоан чак през новата учебна година – есента на 2015 г., тя отговори на въпросите на майката на обвиняемия - как така разказва събития, на които не е присъствала: че никога не е твърдяла, че е била ученичка там по време на убийството, а просто е подала какво се говори из училището. Защитниците на Матев (общо трима с майка му) проявяваха и огромен интрес как така Стефания се била представила първо като Вълчанова. На това двете момичета казаха, че няма такова нещо - на срещата се е представила само като \"Стефания\". Единствено профилът й във фейсбук е бил с тази фамилия, защото тогава девойката имала приятел с това фамилно име - Вълчанов. Двете потвърдиха всичко, което са казали на досъдебното производство. А Лора Крашевска фактически бе разпитана втори път и поради друго обстоятелство. В справките от телефон 112 фигурира, че за смъртта на Георги се е обадило лице от мъжки пол, което се е представило за \"Ангел Ангелов\". Лора каза, че няма как това да е вярно - номерът й се оказа съвсем друг, а присъстващият Константин Малчев-Коко също не е звънял. На което тя все пак не трепна и дори се усмихна, че едва ли има мъжки глас. От 5 до 12 г. заплашват Йоан Матев за убийството в Борисовата градина Не може да се каже обаче, че толкова доблестно са се държали учителките през 18-те месеца, в които убийството тъне в мистерия. Венислава Гегова - учителка по английски, която според няколко от разпитаните до момента деца е изразявала ясно становище, че на разпространените снимки и видео вижда Йоан, не е предприела нищо. Днес тя се затрудняваше пред съда да си спомни как тогава е била толкова категорична, а сега вече не е. Тя е обсъждала странния факт, че директорката иска извинителна бележка точно за 2 юни от Йоан (след като в това училище на никого никога не му е искано оправдание за отсъствия), както и че го е виждала със сгъваем нож на колана вдясно (!) и дори с искрящосините маратонки, на които е \"самотният бегач\" от видеото. Днес тя все пак си спомни, че директорката Василка Николова я разпитвала дали са я викали в СДВР и дали е коментирала с полицаите конкретно Йоан Матев. Днес Гегова отказа да отговори на настоятелния въпрос на медиите пред съдебната зала - защо е мълчала. Тя дори поиска от съдебния охранител да я пази. Делото ще продължи с изслушване на записи от тел. 112 по повод обаждането на мистериозния \"Ангел Ангелов\". Йоан Матев, убийството в Борисовата и мълчанието на... учителките От 5 до 12 г. заплашват Йоан Матев за убийството в Борисовата градина", "date": "2018.06.21", "title": "Момичетата, които разплетоха убийството в Борисовата градина"}
{"url": "http://clubz.bg/69481-obviniha_syprugata_na_netanqhu_v_zloupotreba_sys_100_000_dolara", "text": "Съпругата на израелския премиер Бенямин Нетаняху беше обвинена в измама и злоупотреба със 100 000 долара, съобщи Си Ен Ен. Случаят е известен като \"аферата с поръчките за хранене\". Разследващите прокурори твърдят, че Сара Нетаняху е използвала държавни средства, за да надплати храна за 100 000 щатски долара, докато премиерската двойка е живяла в правителствената резиденция в Йерусалим в периода между 2010 и 2013 г. \"Шпигел\": Жената на Нетаняху откраднала 80 000 празни бутилки Освен това Сара Нетаняху - също незаконно, е платила около 10 000 долара за частни готвачи, се посочва в обвинителния акт. Сара Нетаняху, както и израелският премиер Бенямин няколко пъти категорично са опровергавали информациите за подобна злоупотреба.  Те не са отговорили сега на въпроси на Си Ен Ен за повдигнатото обвинение.", "date": "2018.06.21", "title": "Обвиниха съпругата на Нетаняху в злоупотреба със 100 000 долара"}
{"url": "http://clubz.bg/69472-iliana_raeva_dolu_rycete_ot_dyshterq_mi_napisahte_li_se", "text": "Президентката на Българската федерация по художествена гимнастика Илиана Раева публикува гневен пост във фейсбук в защита на дъщеря си Славея Сиракова, която охули снощи протеста на майките на деца с увреждания и обиди самите тях. По-късно Сиракова изтри публикуваното от нея, но събра много възмутени коментари по повод написаното. \"И престанете да разхождате тези нещастни деца по улиците!\" Днес от Гърция Раева отдаде коментарите на злоба и завист, както и на това, че дъщеря й не е била разбрана правилно, а написаното се е отнасяло за тези майки, които изоставят децата си. И написа ( ):   \"Долу ръцете от дъщеря ми! Написахте ли се?! Употребихте ли всички възможни клетви към Славея и семейството ми?! Изхвърлихте ли агресията от собствените си тела?! Отървахте ли се от злобата си, която ви трови?! Надявам се вече сте по-добре. Дали ще можете спокойно да четете, това което очаквате от часове да напиша и да отговоря. Четох. Но не много, защото знам репертоара от години. Един същ... Кълнете, обиждате, мразите до посиняване, до изтощение...  Майките на деца с увреждания продължават с протеста. Законът за личната помощ отхвърлен Ето отговорът ми: От няколко години Славея обикаля и подпомага домове за изоставени деца и такива в неравностойно положение в някои градове на България и София. Отначало се връщаше много разстроена. После, някакси го прие като нещо, което я правеше много полезна за тези Божии деца и го правеше с огромно желание. Измисляше различни инициативи и им носеше различни неща, оставаше там, знаеше имената на някои от дечицата и историите им, разказваше ни с усмивка за тях и им се радваше искрено. Но не успя да прости на родителите им. Е, може и да не е е права, но не успя да разбере тези родители. Преди време дори получи някакво благодарствено писмо от директор на един от домовете. Майки на деца с увреждания: Не сме искали оставка на министъра Постът и, който е бил харесан от повече от 20 000 души общо от Фейсбук и Истаграм е доста емоционален, защото тя има твърде искрено отношение към тези деца от домовете и както по-горе обясних, не разбираше тези родители. Между другото сега се сещам, че беше ходила и в лагер за бежанци, за да им носи храна и дрехи и на тях, но сега темата е друга. Та... прочетох този неин пост, който даде повод на някакви хора, преличащи ми на освирепяла и изгладняла глутница да излеят агресията, жестокостта, злобата си върху дъщеря ми, защото явно дотам им стига “смелостта”... да се нахвърлят върху една млада жена, която е имала “наглостта” да напише това, което сърцето и е диктувало. Родителите на деца с увреждания с палатков лагер пред парламента (СНИМКИ) Защо върху нея, “смелчаци”?! Защо я кълнете, а говорите за възпитанието и?! Защо я обиждате, а говорите за интелекта и?! Защото е дъщеря на Илиана и Наско! И това ли не можете да и простите, че кълнете и родителите и? Защото на един дъх е изляла душата и мислите си? Защо не разпространявате и втория и пост по темата, в който се извинява на протестиращите майки и обяснява, че говори най-вече за родителите оставили тези деца? Защото и там отдолу само сте клели и обиждали! Да! Пожелавали сте ужасни неща и на нея, и на майка и, и на баща и! А вие какви сте щом кълнете?! Херувимчета ли сте? Защо се правите, че не виждате, че още в първия пост е написала за тези родители, които оставят децата си?! Да, има за какво да се хванете, защото постът и е доста емоционален. Социалният министър vs организациите на хора с увреждания Може да звучи объркано, но ви е написала втори, в който ясно е обяснила и първо се е извинила, че може да не е била достатъчно ясна. Но и под него пак сте обиждали и клели?! Точно заради клетвите ви и обидите към семейството и ви е изстрила. Защото е разбрала, че е безсмислено. Защото никой не чете, а търси място къде да кълне и обижда. И правилно е направила. Защо сте се хванали за думата “гади ми се”?! Ами и на мен ми се догади от това, което изсипвате. И на всеки нормален човек ще му се догади!  Наистина нямаше да ви напиша нищо, защото през това вече съм минавала и познавам до болка българската народопсихология във всичките и палитри, и защото Славея е преминавала заедно с нас като наша дъщеря, както и Виолета, и са обръгнали от всичката тази помия. Но това само още повече им е помогнало с добрина и усмивка да продължават по пътя си.  Правата на децата с увреждания? Важното е, че Борисов е разплакан Но ми пишат и ми звънят, възмутени от тази агресия . И само едно написано нещо от непозната жена ме провокира да отговоря. Защото онемях, наистина!  \n\tНяма да и напиша името, за да и спестя неприятности, но ще копирам написаното от нея (разбира се, пазя съобщението и). Отговорът и на мое изречение: Аз: Вярвам, че тези, които кълнат дъщеря ми и семейството ми не са родители на деца в неравностойно положение, а обикновени хейтъри. Тя: “за съжаление , една от кълнащите ми е близка приятелка, с детенце .... (спестявам името на детето, което ми е написала), на ... (спестявам годините му) години ...с церебрална пареза... ох, страшна патардия се вдигна. изключително интелигентни хора, които много уважавам, изтърваха нишката и погнаха дъщеря ви. на мен ми стана странно...”  Удавници в крокодилски сълзи И за финал: Днес казах на Славея: Боже, какви са тези хора?! Ужас!!! Как е възможно? А тя ми отговори: “ Мамо, много по-голямата част от хората са добри.” Да! Точно така ми отговори. Това е БЛАГОСЛОВИЯ! След толкова омраза и агресия към теб и родителите ти да си изпълнен с добрина и вяра... ГОРДЕЯ СЕ С ДЪЩЕРЯ СИ, С ДЪЩЕРИТЕ СИ! Лека нощ!  Ще се опитам да мисля като дъщеря ми, че много по-голямата част от хората са добри... Дано ми се получи. Протестът на майките на деца с увреждания Ето и втория и пост, който никой не сподели: “Преди всичко се ИЗВИНЯВАМ, че с последния пост засегнах майки и родители, които неправилно са изтълкували думите ми, или аз неточно съм изразила онова, което силно ме възмущава последните години! Подкрепям всички вас, които се борите за нормалното съществуване на вашите деца. За първи път ще напиш нещо, което съм премълчавала досега от деликатност и възспитание! Същото, което беше една от причините да напиша този пост.  От както съм се върнала в България не един път съм била инициатор и човек, който е подкрепял благотворителни каузи свързани с домове за изоставени деца с тежки увреждания. В един такъв дом човек може да види съвестните хора, които се грижат за тези деца, като за свои..., но там може да видиш и безотговорността и безсърдечността на родителите, които са ги изоставили.  Повече няма да навлизам в подробности... Всичките тези срещи и преживявания бяха една от причините да изразя публично отношението ми към тези безотговорни родители. Може би силната ми емоция не ми е позволила да бъда достатъчно ясна.  Прочетох част от коментарите ви и останах изумена от клетвите и злобата, която сте изсипали върху мен и семейството ми! В моя живот винаги е имало място за помощ и човечност към нуждаещите се. Това ме кара да се чувствам щастлива и полезна.” Толкова по темата! P.s Защо е тази моя снимка ли?! Защото е най-подходяща за темата. Но ако не си отговорите, ползвайте жокер, или приятел Майките на деца с увреждания продължават с протеста. Законът за личната помощ отхвърлен Майки на деца с увреждания: Не сме искали оставка на министъра Родителите на деца с увреждания с палатков лагер пред парламента (СНИМКИ) Социалният министър vs организациите на хора с увреждания Правата на децата с увреждания? Важното е, че Борисов е разплакан Удавници в крокодилски сълзи Протестът на майките на деца с увреждания", "date": "2018.06.21", "title": "Илиана Раева: Долу ръцете от дъщеря ми! Написахте ли се?!"}
{"url": "http://clubz.bg/69476-ramos_maradona_e_na_svetlinni_godini_zad_mesi", "text": "Испанският футболист Серхио Рамос възхвали съперника си Лео Меси и го обяви дори за по-велик от Марадона. Испания се измъкна срещу Иран, група В се заплита Рамос, който е капитан на испанския национален отбор и на \"Реал\" (Мадрид), говори пред журналисти в микс зоната след мача с Иран. Иберийците спечелиха трудно с 1:0. Това вече е Мондиал. Испания и Португалия си вкараха 6 гола в голям мач (ВИДЕО, СНИМКИ) Рамос бе помолен да коментира казаното ден по-рано от Диего Марадона. Аржентинската икона заяви следното: Диего Годин е капитан на отбора на Уругвай и играе в испанския \"Атлетико\" (Мадрид).  Исландия пак пише история - започна с равен срещу Аржентина Двамата са излизали в десетки двубои един срещу друг. Меси досега е вкарал 16 гола срещу \"Реал\". И победите на \"Барса\" срещу мадридчани през последното десетилетие и половина са доста повече. Световното по футбол - цялата програма на БНТ Това вече е Мондиал. Испания и Португалия си вкараха 6 гола в голям мач (ВИДЕО, СНИМКИ) Исландия пак пише история - започна с равен срещу Аржентина Световното по футбол - цялата програма на БНТ", "date": "2018.06.21", "title": "Рамос: Марадона е на светлинни години зад Меси"}
{"url": "http://clubz.bg/69466-imate_instagram_veche_ste_chast_ot_obshtnost_ot_1_miliard_dushi", "text": "Броят на ползващите онлайн услугата за споделяне на снимки Инстаграм, която е собственост на Фейсбук, е нараснал до 1 милиард души, като скоро ще дава възможност и за качване на видео с продължителност до един час. Това се посочва в съобщение на сайта на Инстаграм. През септември миналата година регистрираните за услугата са били 800 милиона. Освен това снощи Инстаграм представи ново приложение Ай Джи Ти Ви (IGTV), с чиято помощ може да се качва и преглежда видео. За повечето потребители Инстаграм удължава възможността за качване на видео от 1 до 10 минути. Профилите с голяма аудитория ще могат да качват видео до един час, уточни Асошиейтед прес. Ай Джи Ти Ви е адаптиран специално за снимане със смартфон и гледане на такова устройство. Приложението ще стане достъпно за хората по цел свят до няколко седмици и ще работи с операционните системи Android и iOS. Като и при телевизията, Ай Джи Ти Ви има канали. При Ай Джи Ти Ви обаче ролята на канали играят създателите на видео, обясняват от Инстаграм. Тази услуга ще даде в крайна сметка по-широка възможност на Фейсбук да продава реклама. От началото на дейността ни през 2010 година с изумление следим растежа и разцвета на нашата общност, се посочва в съобщението на Инстаграм. \n\tТова е важно достижение за всички нас в Инстаграм, благодарим ви, заявява компанията. /БТА-ИКОНОМИКА ЕКСПРЕС/ София Ангелова /РН/", "date": "2018.06.21", "title": "Имате Инстаграм? Вече сте част от общност от 1 милиард души"}
{"url": "http://clubz.bg/69467-pytnata_agenciq_obeshta_dostyp_do_aheloj_ot_noviq_pyt", "text": "Пътната агенция обеща да реши проблема с \"входа\" в Ахелой, отрязан след предсрочното пускане на новия четирилентов път Слънчев бряг - Бургас. След пускането на 15 юни на движението по директното трасе на обходния път на Ахелой, жители на черноморското градче излязоха на протести, че достъпът до къщите им е отрязан. Ахелой на протест срещу прясно открития път за Слънчев бряг На среща на председателя на управителния съвет на агенция \"Пътна инфраструктура\" (АПИ) инж. Дончо Атанасов с жители на Ахелой стана ясно, че ще бъде изградена допълнителна връзка за влизане в град Ахелой от съществуващото кръгово кръстовище на път I-9 с пътя за Равда и по общински пътища. Дължината й е около 480 м, от утре започват геодезическите замервания, а следващата седмица - същинското строителство. Те ще бъдат изпълнени съвместно с община Несебър. Местната управа се опита да успокои протестиращите, че около 700 м е маршрутът на автобусите в Ахелой до настоящата спирка на ул. \"Цар Симеон\" за пътуващите от Слънчев бряг към Бургас. Разстоянието се преминавало за около 3-4 минути според прессъобщението на АПИ. Ахелой на протест срещу прясно открития път за Слънчев бряг В срещата са участвали още и кметовете на Ахелой Иван Георгиев и на Поморие Иван Алексиев, заместник областният управител на Бургас проф. Севдалина Турманова, представители на превозвачите, осигуряващи автобусния транспорт на жителите на Ахелой със съседните населени места, и др. Спирката за гражданите на Ахелой, пътуващи с обществен транспорт, както и досега ще е на ул. „Цар Симеон\". Автобусите, идващи от Слънчев бряг и продължаващи за Бургас ще влизат по ул. „Цар Симеон\", ще преминават по улиците „Рила\", „Черно море\", „Струга\" и след това отново по ул. „Цар Симеон\" ще достигат до настоящата спирка. По този начин не се прави опасен ляв завой, каквито твърдения има, обясняват от пътната агенция. С изграждането на тази връзка Ахелой ще има два входа и два изхода към републиканската пътна мрежа, каквито нямат и областният център Бургас, както и всички други населени места по Южното Черноморие. Пътят Бургас-Слънчев бряг бе пуснат предсрочно Връзката на пътуващите от Слънчев бряг към Ахелой с първокласния път се осъществява посредством новото кръгово кръстовище на път I-9 Слънчев бряг - Бургас и третокласния път III-6009 Каблешково - Ахелой. Кръстовището е на около 300 метра от града. За пътуващите от Ахелой към Слънчев бряг има две възможности чрез новото кръгово кръстовище или чрез десен завой преди връзката за Равда. С изграждането на обходния път и въвеждането му в експлоатация преди началото на активния туристически сезон се улеснява пътуването по път I-9 Слънчев бряг – Бургас и се повишава безопасността на движение, обясняват от пътната агенция. Ахелой на протест срещу прясно открития път за Слънчев бряг Пътят Бургас-Слънчев бряг бе пуснат предсрочно", "date": "2018.06.21", "title": "Пътната агенция обеща достъп до Ахелой от новия път"}
{"url": "http://clubz.bg/69469-kak_hodqt_na_mach_qponcite_video", "text": "След разгорещена футболна среща от Световното първенство сeдалките най-често остават заринати с купища чаши, чинии и най-различни опаковки, захвърлени в най-инфарктните на терена моменти. А японските фенове определено имаха причина да скачат от радост във вторник вечерта - националният им отбор спечели срещу Колумбия с 2:1. И след като футболистите пометоха противниците си на игрището, японските фенове направиха същото със скамейките - видео показва как феновете от Страната на изгряващото слънце почистват своите секции на стадиона. Екипирани с големи чували за отпадъци, донесени от тях самите, японските запалянковци обиколиха редовете и си събраха боклука, оставяйки мястото в състоянието, в което са го намерили. Как празнуват феновете на Сенегал? Като почистват стадиона (ВИДЕО, СНИМКИ) Това не е прецедент. Той е в Русия, за да отразява Световното, и е сред малцината, които не се изненадват от поведението на японците. Феновете на Сенегал също са забелязани да почистват след себе си, но истинско изумление сред чужденците на първенството в Русия предизвикват японците. Това е навик, на който японците се научават от деца.", "date": "2018.06.21", "title": "Как ходят на мач японците (ВИДЕО)"}
{"url": "http://clubz.bg/69322-nadejdata_na_irak_e_v_muktada_as_sadr", "text": "Сражавал съм се срещу шиитските милиции на Муктада ас Садр в Ирак. Криел съм се от снарядите на неговата Армия на Мехди и изгубих приятели заради самоделните взривни устройства на неговата Бригада на обетования ден. Но Муктада ас Садр от 2018 г., чиято коалиция \"Сайрун\" спечели най-много места на последните парламентарни избори в Ирак, не е Муктада ас Садр от 2004 г. Човекът, който прати някога своите милиции от Армията на Мехди да се сражават с американските сили в Наджаф и Багдад, се промени към по-добро. Ако в миналото Ас Садр се противопоставяше на американските интереси, сега той е по-близък до опитите на Запада да надвият иранското влияние и сунитския екстремизъм. Ас Садр смята себе си за прагматик. Но прагматичният му подход измина пътя от опита за промяна на положението в Ирак чрез физическо насилие (2003-2008 г.) до разбирането, че силата на политиката са гражданските действия (2011-2018 г.). Днес Ас Садр разбира необходимостта от коалиционна подкрепа, която да помогне за засилването на иракските сили, като бъде предотвратен нов срив, който би помогнал за появата на екстремистки групировки като \"Ислямска държава\". Обрат на изборите в Ирак Четох какви ли не критични статии. Получих панически мейлове, послания по фейсбук и текстове по WhatsApp от приятели, служили в Ирак. Всички ми задават един и същ въпрос: И те загубиха близки хора в битките срещу милициите на Ас Садр в Наджаф, багдадския квартал Дора и по знамения \"Айриш роуд\" от Зелената зона към багдадското летище. Разбирам страховете им, тъй като някога ги имах и аз. След като прекарах обаче в Ирак няколко бойни цикъла и по време на последните парламентарни избори, вече имам много по-положителна гледна точка за страната, отколкото бих могъл някога да си представя. Ас Садр, когото наблюдавах начело на неговия съюз \"Сайрун\" на изборите през 2018 г., дори да не беше проамерикански, беше и проиракски, и антиирански. Това е огромна промяна след 2004 г. Това са първите избори в Ирак след разгрома на \"Ислямска държава\" и петите след свалянето на Саддам Хюсеин. Бях в Ирак на парламентарните избори през 2010 г. Спомням си, че бях в центъра за действия на американската моторизирана дивизия, когато ни заляха съобщения за самоделни експлозиви, снаряди, престрелки и жертви сред иракчаните. Тътенът на взривните устройства можеше да се чуе през стените на изнесената оперативна база \"Сокол\" в южната част на Багдад през 2010 г. Тази година нямаше никакви експлозии, снаряди и коли бомби. Иракските сили превзеха последната крепост на \"Даеш\" Иракските сили за сигурност заедно с партньорите си от коалицията от САЩ, Великобритания, Германия и над 80 други страни гарантираха доста голяма сигурност на населението. Докато имаше малки инциденти в други райони на Ирак, Багдад бе спокоен в деня на изборите. За разлика от 2010 г., когато два оглавявани от шиити политически блока доминираха дела на гласовете, 2018 г. прокара разделителните линии между сунитите, шиитите и кюрдите. В такава обстановка садристите, които едва получиха между 30 и 40 места на предишните избори, се очакваше да се представят доста по-силно. С идването на изборните резултати стана ясно, че коалицията на Ас Садр ще спечели мнозинство от 329 места в Съвета на представителите. Точно тогава тревогата, граничеща с паника, се настани във Вашингтон, Лондон и в мислите на стотици хиляди ветерани от войната в Ирак, които знаеха и познаваха само този Ас Садр, който се опитваше да ги убие при предишните нахлувания в Ирак. В края на краищата Ас Садр не обича САЩ. Никога не ги е обичал и едва ли някога ще ги обикне. Ас Садр и милициите му водиха редица битки срещу американските сили, които той смяташе за окупатори. Дори правителството започна операция \"Рицарска атака\" срещу Ас Садр и милициите му в Басра през 2008 г. с огромната помощ на силите на коалицията. Тази операция принуди Ас Садр да избяга в Иран. След примирието през 2008 г. Ас Садр пренасочи фокуса на Армията на Мехди от военните действия към предоставянето на социални услуги, създаване на невоенно крило, наречено \"Мумахидун\", и прехвърлянето там на повечето членове на Армията на Мехди. Нападенията срещу иракски военни и граждани спряха, макар малко на брой бойци от Армията на Махди да бяха пренасочени към Бригадата на Обетования ден и да продължиха атаките срещу американските сили до американското изтегляне през 2011 г. Ас Садр, който се завърна в Ирак през 2011 г. от изгнание в Иран, бе различен. Той разпусна Армията на Мехди, заповяда на милициите си да не атакуват американските войски, а през 2014 г. им нареди вместо това да бранят Ирак срещу \"Ислямска държава\". Надигането на \"Ислямска държава\", съвпаднало с падането на Мосул, доведе до необичайна коалиция - иракските шиитски милиции, подкрепяни от Иран сили, иракските сили за борба с тероризма и оглавяваните от САЩ коалиционни сили се сражаваха срещу \"Ислямска държава\" и в Ирак, и в Сирия. За разлика от другите шиитски милиции силите на Ас Садр сътрудничеха с иракските правителствени сили в тази битка. По-важното е, че след като премиерът Хайдер ал Абади обяви през декември 2017 г., че \"Ислямска държава\" е победена в Ирак, Ас Садр заповяда на милициите си да се разпуснат и продължи да следва указанията на иракското правителство. Ас Садр винаги е бил иракски националист и е поставял страната си над всички, включително САЩ и най-вече Иран. Той е прагматик и макар никога да не го заявява открито, изглежда, разбира, че Ирак сам, без САЩ и коалиционните партньори, не може да предотврати повторение на случилото се през 2013 и 2014 г., когато \"Ислямска държава\" превзе големи части от страната. През 2013 г. жителите на Багдад можеха да чуват артилерията на \"Ислямска държава\" да стреля наблизо. Ирак бе много близо до пълен разгром. Иракският народ, включително Ас Садр, помнят това. Сега, когато \"Ислямска държава\" е почти изцяло победена в Ирак, главните предизвикателства пред страната са религиозното насилие и корупцията. Ас Садр знае какво може да направи религиозното насилие в Ирак. Той бе главен участник в него и милициите му са пряко отговорни за зверства срещу сънародници. Кървавата гражданска война между сунити и шиити от 2006 до 2008 г. взе хиляди жертви и разруши до основи иракското общество. Цели квартали бяха етнически прочистени, а обезобразени тела бяха вадени всеки ден от река Тигър. Религиозното насилие, съчетано с корупцията при предишния премиер Нури ал Малики, помогна за появата на \"Ислямска държава\" в доминираната от сунити провинция Анбар. Корупцията е другото голямо предизвикателство пред Ирак. Въпреки обещанието на настоящия премиер Ал Абади да обуздае корупцията в правителството той не свърши много работа през първите си 4 години на власт. Като икономика, зависима от петрола, Ирак трябва да диверсифицира икономическия си портфейл, да създаде работни места за стотици хиляди граждани и да възроди несъществуващата си средна класа. 40 на сто от иракчаните са на държавна служба. Правителството е пропито от корупция. Както твърди Сара Чейс в книгата си от 2015 г.-  \"Крадците на държавата\", корупцията е \"причина - не резултат - от глобалната стабилност\". Ас Садр и \"Сайрун\" имат добър шанс да окажат положително влияние по тези въпроси, като създадат широко коалиционно, етнически разнообразно правителство, което да помогне на Ирак да върви напред. Коалицията събра странни приятели. Неговата шиитска групировка се присъедини към иракските комунисти, обединени в призивите си за реформа на правителството и борба с корупцията. Ас Садр продължава да работи в тясно сътрудничество с редица други коалиции в опит да създаде най-големия блок в иракския парламент. Сред тях са коалицията \"Насър\" (\"Победа\") на премиера Ал Абади, вицепрезидентът Ияд Алауи и неговият предимно сунитски алианс, както и кюрдските съюзи. Нерелигиозно мултикултурно правителство би било нещо добро за Ирак. Коалиция между \"Сайрун\" и \"Насър\" изглежда като най-добрата надежда за стабилно иракско правителство. Но преходът в Ирак винаги е болезнен. Той е време и на възможности, и на рискове. Но за разлика от предишните случаи след тези избори останах с впечатление, каквото рядко съм имал от годините ми в Ирак и каквото никога не съм смятал, че ще бъде свързано с Муктада ас Садр - за надежда. Иракските сили превзеха последната крепост на \"Даеш\"", "date": "2018.06.21", "title": "Надеждата на Ирак е в Муктада ас Садр"}
{"url": "http://clubz.bg/69475-izbqga_ot_zatvora_boris_ivanov_osyden_za_bludstvo_i_krajba", "text": "Отклонилият се днес беглец от ловешкия затвор е Борис Ангелов Иванов. Той е на 48 години с постоянен адрес в Добрич и от 2011 г. излежава 13-годишна присъда за блудство и кражби, стана ясно на извънреден брифинг на Министерството на правосъдието  \n\tПо-рано днес бе съобщено, че се издирва затворник от общежитие от открит тип, отклонил се от външен работен обект. Лишеният от свобода мъж е работил на обекта заедно с още 4-ма души. В момента се издирва и по случая тече проверка, каза ресорният зам.-министър на правосъдието Николай Проданов. Избягалият от затвора Пелов е застрелян в Ботевград Ето какво съобщава МВР за него: Поредица фрапиращи бягства от затвори се случиха само от началото на годината. Това даде повод на главния прокурор Цацаров да нареди генерална проверка в районните прокуратури - колко общо осъдителни присъди не са приведени в изпълнение (самото привеждане е задължение на прокуратурата, б.р.). Отличници: България с най-голям ръст на броя на затворниците От нея излезе, че 925 лица, осъдени на различни периоди лишаване от свобода, не са в затвора, което е около 10% от всичките близо 9000 лишени от свобода у нас, включително арестантите без присъда (по данни на Съвета на Европа). Отличници: България с най-голям ръст на броя на затворниците", "date": "2018.06.21", "title": "Избяга от затвора Борис Иванов, осъден за блудство и кражба"}
{"url": "http://clubz.bg/69473-bsp_parlamentyt_da_raboti_prez_avgust_gerb_ninova_i_sega_ne_idva", "text": "Министерският съвет да внесе до края юли законопректи за социалната помощ и личната помощ, с които да се решат проблемите на протестиращите майки на деца с увреждания и на самите хора с увреждания. За това настояха от БСП, а за да бъдат приети въпросните законопроекти - внесоха проект за решение за отмяна на депутатската ваканция през август.  Правата на децата с увреждания? Важното е, че Борисов е разплакан От столетницата изтъкват, че търпението на хората с увреждания е изчерпано и е недопустимо, докато майки и деца протестират пред Народното събрание, депутатите да излизат във ваканция. И после продължи: Филип Попов каза още, че има и друга опция - след като правителството си внесе законопроектите и ако все пак управляващите си настояват за лятната почивка - то поне да има извънредни заседания през лятото, по време на които да се приемат съответните закони.  Той коментира и приетата оставка на социалната зам.-министърка Росица Димитрова, както и неприетата оставка на министър Бисер Петков:  Социалистите не коментираха с охота заявките на омбудсмана Мая Манолова, че ако нейната оставка би решила проблеми и би довела до приемане на законови поправки, с които да се решат проблемите на хората с увреждания - то ще я подаде. Георги Гьоков все пак припомни, че има много групи хора, които се нуждаят от институцията на омбудсмана - затова не разбира добре казаното от Манолова. Мая Манолова предложи бартер: оставката ѝ срещу закона за личната помощ Само преди месец Народното събрание прие решение, което гласи:  Възлага на министъра на труда и социалната политика в срок до 30 юни 2018 г.: Дали това решение ще бъде изпълнено - предстои да видим. Веднага след изявлението на социалистите депутатката от ГЕРБ Десислава Атанасова отговори... не по същество, а с директна атака срещу лидерката на левицата Корнелия Нинова. Атанасова бе \"въоръжена\" със справка за работата на Нинова от последните два дни. Според Атанасова БСП употребяват неволите на \"определена социална група\" за политически цели. Тя подчерта, че въпросът за ваканцията ще бъде обсъден и на председателски съвет в Народното събрание, и в залата. Тогава управляващите ще коментират по-подробно темата. И отбеляза, че ако е нужно, нямат проблем депутатите да работят с удължено работно време. Любопитен момент е, че омбудсманът Мая Манолова има подготвен законопроект за личната помощ. От БСП досега не са заявили желание да внесат него, при положение че от Министерския съвет няма законодателна инициатива до момента. Мая Манолова предложи бартер: оставката ѝ срещу закона за личната помощ", "date": "2018.06.21", "title": "БСП: Парламентът да работи през август. ГЕРБ: Нинова и сега не идва... "}
{"url": "http://clubz.bg/69454-sinopticite_na_protest_winter_coming_snimki", "text": "Служителите на Националния институт по метеорология и хидрология (НИМХ) излязоха на протест пред централната сграда на БАН. Десетки служители на института се събраха с настояване ръководните органи на БАН да предоставят на НИМХ недостигащите 1 145 000 лв. за осигуряване на дейността му като Национална хидрометеорологична служба. Поискаха от Народното събрание спешни изменения в Закона на БАН, за да е невъзможно в бъдеще средствата от Държавния бюджет, предназначени за НИМХ, да се преразпределят от ръководни органи на БАН. От НИМХ предупредиха и, че ако до 9 юли не бъдат изпълнени исканията им, институтът ще преустанови изпълнението на националните си и международни задължения като Национална хидрометеорологична служба поради изчерпване на предоставените средства за тях. Това означава, че дори и за прогнозата за времето, която сме свикнали да гледаме по телевизиите, вече няма да се ползва информация от националния институт. Протестиращите бяха издигнали лозунгите „Решението на Общото събрание на БАН убива НИМХ”, „Спрете да ни използвате като рекетьори на държавата\", „Държавата дава - БАН не дава”, „Тамън се научи да не яде и взе, че умря”, „Търсим отговорност за съсипването на българската хидрометеорологична служба”, „БАН - майка за едни, мащеха за други”, „Гордеят се с нас, вземат за тях”, както и... Winter is coming. Протестът все пак доведе до някакво компромисно засега решение. Директорът на института инж. Тихомир Брънзов, председателят на БАН акд. Юлиан Радавлски и министърът на образованието Красимир Вълчев проведоха среща, след която стана ясно, че на първо време НИМХ ще получи 160 000 лева за дейнсотта си, 43 000 лева от които вече са преведени. \"Ще търсим решение на стъпки\", посочи Равалски. \"Очевидно до края на годината ще плучаваме месец за месец необходимите средства\", заяви и директорът на института.  ", "date": "2018.06.21", "title": "Синоптиците на протест: Winter is coming... (СНИМКИ)"}
{"url": "http://clubz.bg/69462-erdogan_gotov_za_koaliciq", "text": "Турският президент Реджеп Ердоган заяви, че неговата Партия на справедливостта и развитието (ПСР) ще търси коалиция, ако не успее да си осигури парламентарно мнозинство, но допълни, че перспективата за това е \"много, много малка\". Той каза това в интервю за радио \"Крал ФМ\", предаде Ройтерс. Ердоган: Да забием последния пирон в ковчега на стара Турция Според проучванията президентските и парламентарните избори на 24 юни могат да се окажат по-оспорвани от очакваното през април, когато Ердоган свика предсрочния вот. Възможно е той да бъде принуден да се яви на втори тур за президент, а ПСР да загуби мнозинството си в 600-членния Меджлис. Турската лира, която падна с повече от 20 на сто спрямо долара през годината, регистрира нов спад миналата седмица поради опасенията от политическа несигурност след изборите в неделя. Инвеститори се опасяват от политическа задънена улица, ако ПСР изгуби мнозинството си, тъй като това ще попречи на Ердоган да упражнява правомощията на новата президентска система. Ердоган обеща да отмени извънредното положение след изборите Преди изборите ПСР направи коалиция с Партията на националистическото движение (ПНД). Това ще доведе до промяна към по-силна изпълнителна президентска власт, която бе одобрена с минимално мнозинство на референдум миналата година. Опозиционните партии също създадоха съюз, от който бе изключена прокюрдската Народнодемократическа партия (НДП). Ако тя премине минималния праг от 10 на сто от гласовете, необходими за влизане в парламента, на ПСР ще бъде още по-трудно да има мнозинство. След изборите в неделя в Турция ще влязат в сила конституционни промени. Броят на депутатите ще бъде увеличен на 600 от сегашните 550. ПСР има мнозинство през почти всички 15 години от идването си на власт. Тя го загуби само на изборите през юни 2015 г. След като партиите тогава не успяха да направят коалиция, Ердоган свика нов вот през ноември, на който ПСР отново спечели мнозинство. Лидерът на ПНД Девлет Бахчели заяви, че може да има нови избори, ако съюзът на партията му с ПСР не може да доведе до мнозинство в парламента в неделя. Ердоган обеща да отмени извънредното положение след изборите", "date": "2018.06.21", "title": "Ердоган готов за коалиция"}
{"url": "http://clubz.bg/69429-ochakvat_fenove_ot_rekordnite_20_dyrjavi_na_varna_mega_rok", "text": "За месец и половина от пускането на билетите за предстоящия \"Варна мега рок\" през интернет пропуски са напазарували фенове от 17 държави. Това са фенове от Австрия, Германия, Гърция, Малта, Обединеното кралство, Полша, Румъния, Русия, Сърбия, Турция, Украйна, Франция, Чехия, Канада, Република Македония, САЩ и Украйна, освен разбира се България. Луднаха за евтините билети на Nightwish Това заяви Цонко Цонев, който организира първия подобен фест заедно с община Варна. По негова статистика 36% от продадените през eTicketsMall пасове са купени от фенове, които ще пътуват до България специално за събитието. Финландско меню на метъл гурмето \"Варна Мега рок\" Пред Клуб Z Цонев уточни, че е уверен, че ще минат прага от 20 държави. Според него това ще е рекорд за всички времена. Както е известно, фиестата предстои на пристанище Варна на 18 и 19 август. Сцената ще е изградена точно до морето и гледката ще е впечатляваща! Разпределението на групите по дни е:  Глен Хюз с Б.Т.Р., Kamelot, \"Кикимора\" и Krossfire  Nightwish, \"Апокалиптика\", \"Конкурент\" и Bendida Финландско меню на метъл гурмето \"Варна Мега рок\"", "date": "2018.06.21", "title": "Очакват фенове от рекордните 20 държави на \"Варна мега рок\""}
{"url": "http://clubz.bg/69452-59_podkrepqt_chlenstvoto_ni_v_es_49_sa_za_ostavane_v_nato", "text": "59% от българите биха гласували за оставането на България в Европейския съюз при евентуален референдум, а една пета за напускане. При идентичен въпрос за НАТО близо половината (49%) ще гласуват за оставането на България в Северноатлантическия алианс срещу 24%, които смятат, че страната ни трябва да го напусне. Това показват данни от изследване на изследователски център  И при двата въпроса симпатизантите на БСП са силно нюансирани от общата картина, като на въпроса за ЕС са разполовени, докато при този за НАТО доминира мнението, че България трябва да напусне Северноатлантическия пакт. 40% от българите смятат, че ЕС има нужда от съществена промяна в начина си на функциониране, а 29% – от малка промяна. Само 7% от всички интервюирани са на мнение, че ЕС няма нужда от промяна. На две равни части са разделени българите по въпроса дали ЕС трябва да се стреми към по-силна интеграция между различните страни членки (35%), или трябва да се даде повече власт на националните държави (36%). В началото на председателството българите са имали по-сериозен интерес към него, като през януари по-голямата част са следили новините, свързани с председателството (53%), а 43% не са. През последния месец структурата е обърната – 56% декларират, че не следят новини, свързани с председателството, а 40% следят. 41% са на мнение, че България се справя с председателството на Съвета на ЕС, докато 19% са на обратното мнение, като и тук се забелязва определена динамика в сравнение с началото на годината, без да води до структурни различия в мнението на българите. От демографските разбивки ясно личи, че основната част от деклариралите, че България не се справя с председателството, са симпатизантите на БСП. Динамиката сред различните електорати се дължи преди всичко на факта, че именно българското правителство стои в центъра на организацията и събитията на председателството и това няма как да не срещне негативна реакция сред привържениците на основната опозиционна сила. Електоралната картина в България продължава да не отбелязва съществена промяна. ГЕРБ продължава да запазва лидерската си позиция с малко над 3% преднина пред основния си опонент в лицето на БСП. Структурата на предпочитанията се запазва сходна вече повече от година.  ", "date": "2018.06.21", "title": "59% подкрепят членството ни в ЕС, 49% са за оставане в НАТО"}
{"url": "http://clubz.bg/69458-germaniq_spechelila_3_mlrd_evro_ot_pomoshtite_za_gyrciq", "text": "Германия е големият печеливш от милиардите евро помощ за подкрепа на Гърция, като от 2010 г. насам е спечелила около 2,9 милиарда евро от лихви по гръцките държавни облигации, съобщава агенция АНА-МПА, като се позовава на отговор на германското федерално правителство на въпрос на Зелените в Германия. Отговорът е на разположение на германската агенция ДПА, се казва в съобщението. Според отговора на германското правителство печалбите са се формирали главно от изкупуване на облигации на гръцката държава в рамките на Програмата за изкупуване на активи (SMP) на Европейската централна банка, които са влезли в германската Бундесбанк и се прехвърлят към федералния бюджет от 2010 г. До 2017 г. общо в Бундесбанк са постъпили печалби от 3,4 милиарда евро от покупки в рамките на SMP. Варуфакис: Защо Германия да плаща за банкрутирала Гърция? През 2013 и 2014 г. печалбите са преведени на Европейския механизъм за стабилност (EMS) и на Гърция, така че от тях остава печалба от 2,5 милиарда. Към нея се прибавят 400 милиона евро от заемите, отпуснати от държавната банка Kreditanstalt fuer Wiederaufbau (KfW). В тази връзка експертът по въпросите на бюджета на Зелените Свен-Кристиан Киндлер е поискал облекчаване на гръцкия дълг.", "date": "2018.06.21", "title": "Германия спечелила 3 млрд. евро от помощите за Гърция"}
{"url": "http://clubz.bg/69463-daesh_sreshtu_putin_ochakvajte_ni_na_mondiala", "text": "През последните дни сме свидетели на засилване на заканите на „Ислямска държава“, адресирани директно към Путин. В мрежата се разпространява плакат, в който въоръжен с автомат Калашников джихадист е изобразен на фона на взрив в центъра на футболен стадион. На плаката също така фигурира самият Путин под надпис: „Русия 2018 г. - Путин, ти си неверник и ще платиш цената за убийството на мюсюлмани“. За \"Даеш\" Путин е враг №1 след като се намеси в сирийската война, като по такъв начин промени съотношението на силите в полза на режима на Асад, а руските самолети нанесоха огромни щети на терористите. От друга страна обаче е наивно да се смята, че с края на „халифата“ в Сирия и Ирак „Ислямска държава“ ще изчезне безследно и че ще пропусне златния си шанс да се прояви по време на Мондиала в Русия. Тя би го направила дори само за да напомни на света, че все още съществува и е в състояние да избира мястото и времето за своите терористични атаки срещу враговете си. Последните „семейни атентати“ в Индонезия нагледно показаха, че \"Даеш\" има потенциал да организира и да извърши изненадващо своите терористични акции. А каква по-добра трибуна за привличане вниманието на медиите от Световното по футбол, което се играе в 11 руски града и което е събитие №1 за целия свят през следващите няколко седмици. Евентуален успех на \"Даеш\" ще бъде отчетен като провал на руските власти в гарантиране сигурността на Мондиала и то въпреки широкомащабните мерки, предприети за охраната на мачовете. Допълнителен бонус за терористите би бил убийството на представители на други нации, дошли в Русия за да гледат мачовете. Както твърдят анализаторите от британския мозъчен тръст IHS, участието в Мондиала на два тима от Близкия Изток – на Саудитска Арабия и на Иран, също ги превръща в потенциална цел на \"Даеш\". Поредни акции на терористите в Русия би върнало отново тази организация под прожекторите на световните медии след като интересът към нея секна след голямото поражение в Сирия и Ирак. Цитираният по-горе плакат не е единственото предупреждение на \"Даеш\" срещу Русия. В поредица публикации на агенция Ал-Уафа, която се приема за пропагандната централа на терористите, се съдържат и други откровени заплахи срещу Москва. Миналия октомври пропагандистите на терористите дори злоупотребиха със снимката на аржентинската звезда на „Барселона“ Лионел Меси. На техен плакат с помощта на фотошоп Меси е изобразен плачещ с кървави сълзи зад решетките на затвор. Надписът на плаката е показателен: „Справедливият терор... вие убивате държава, която няма поражение в историята си“. Друг плакат съдържа на арабски и руски език заканата „Очаквайте ни!“. На него е изобразен въоръжен мъж на футболен стадион в Москва. Според британския спортен вестник „Дейли Стар“, джихадистите са се заканили също така да използват дронове, въоръжени с ракети и бомби, срещу футболни стадиони по време на Мондиала. Подобна информация се потвърждава и от редица постове и пропагандни материали на терористи в социалната мрежа „Телеграм“. Във видеоклип са показани джихадисти, завърнали се в Русия от войната в Сирия и Ирак, които сглобяват безпилотник, предназначен за атакуване на стадиони. В него се припомня, че и в миналото са били извършени анонимни атаки срещу руските бази в Сирия от такива безпилотници, довели до материални и човешки жертви. Москва не крие загрижеността си от тези закани от страна на \"Даеш\". Руските власти са нащрек за подобни провокации в различните краища на Федерацията. Превантивните акции, проведени досега, успяха да осуетят поредица от терористични нападения и атентати. Последният от тях се случи в Нижни Новгород през май т.г., където органите за сигурност влязоха в престрелка с джихадист. Инцидентът причини раняването на трима полицаи и убийството на самия атентатор. Показателно е, че Нижни Новгород е един от единадесетте руски града, които са домакини на Мондиала. Фактът, че \"Даеш\" припозна застреляния като свой член, още повече засилва притесненията на руснаците. Известно е, че „Ислямска държава“ е мобилизирала т.нар. „спящи клетки“ в редица страни, които са инструктирани да предприемат съответни действия. В друг инцидент Москва съобщи, че е ликвидирала подобна клетка в Калининград, арестувайки 8 нейни членове. При обиска в този град е бил открит компютър със записани видеоклипове на \"Даеш\", както и шифри за комуникиране с вербовчиците от централата през мрежата на „Телеграм“. Според вестник „Комсомолская правда“, който се позовава на източник от руската ФСБ, руските власти в сътрудничество с колегите си от централноазиатски държави са успели да осуетят голям терористичен заговор по време на Мондиала. Арестуваните 10 членове на екстремистка организация са признали, че възнамерявали да извършат атентати в Москва и Санкт Петербург. Въпросният заговор е предвиждал извършването на четири взрива с използване на ръчни гранати с голям обхват на пораженията. При обиска на жилищата на задържаните са били открити различни образци на огнево оръжие и бомби. Според вестника, терористите са граждани на неназовани държави от Средна Азия. По признанията на арестуваните, операцията е ръководена от „Ислямска държава“ с база в Сирия и е организирана от привърженици на \"Даеш\" в самата Русия и в други държави. Досега официалните източници в Русия са съобщили за ареста на общо 200 екстремисти, на които са повдигнати обвинения в участие в планирането на терористични акции. Същевременно тяхната идентичност не бе разкрита, а и те все още не са привлечени в рамките на съдебни процеси. В края на май в столицата на Казахстан се проведе среща на ръководители на съответните служби за национална сигурност на държавите-членки на Договора за колективна сигурност. На нея бяха представени Армения, Казахстан, Таджикистан и Киргизия. Срещата прие 11 документа, свързани със сътрудничеството на тези държави за противодействие срещу тероризма. От своя страна шефът на руската ФСБ Александър Бортников заяви, че \"Даеш\" следва различна стратегия след поражението си в Сирия и Ирак. Нейната същност е в избягването на преките въоръжени сблъсъци и преориентирането към индивидуални или групови атаки на рекрутирани чрез социалните мрежи привърженици на тази организация. Правилото тук е да се рекрутират ислямисти, които не се познават помежду си, и чиито действия са насочвани от единен център, намиращ се извън дадената държава. Според други сведения от разузнавателни източници, три са организациите, които извършват операции по рекутирането на голям брой джихадисти и които разполагат със съответни тренировъчни бази и тайни квартири – това са \"Даеш\", Таджикската партия на ислямското възраждане и Движението „Ансар Аллах“. Още през периода 2015-2017 г. \"Даеш\" определи Русия като приоритет на терористичните си дейности, извършвайки голям брой атентати на нейна територия. Това на свой ред засилва вероятността, че Мондиалът в тази страна ще бъде изложен на сериозна заплаха. Руските органи за сигурност добре знаят, че съществуват сили, които възнамеряват да провалят това най-популярно в целия свят спортно събитие чрез форсиране на неудобни за Кремъл политически проблеми. Същевременно руснаците са наясно и за готовността на структури като \"Даеш\" да удавят в кръв стадионите по време на мачовете за Световната купа. Проведената среща между руския ЦСКА и британския „Арсенал“ в рамките на европейските турнири добре илюстрира мерките, които се вземат за гарантиране сигурността по руските стадиони. Британските фенове, придружавали своя тим в Москва, споделиха, че мерките за сигурност на стадиона са оставили у тях впечатлението, че влизат във военна база, а не на футболен стадион. Наред с физическото претърсване на всички на входа на стадиона от цели тълпи полицаи и членове на тайните служби, процедурите са включвали преминаване през проверка с полицейски кучета, обучени за разкриване на наркотици. Може да се каже, че Мондиалът вече се превръща в същинска война за Русия и то на собствен терен.", "date": "2018.06.21", "title": "\"Даеш\" срещу Путин: Очаквайте ни на Мондиала!"}
{"url": "http://clubz.bg/69455-meksiko_otnese_10_400_dolara_globa_zaradi_antigej_vyzglasi", "text": "Дисциплинарната комисия на ФИФА наложи глоба от 10 000 швейцарски франка (10 400 долара) на Мексико заради антигей възгласи от страна на запалянковци на тима по време на мача от Световното срещу Германия (1:0) на ст. \"Лужники\" в Москва. Скандиранията са били насочени към вратаря на световните шампиони Мануел Нойер. Германците имали тежък разговор В официалното съобщение на футболната централа се казва, че виковете са били  Според американската спортна телевизия ESPN, ако скандиранията продължат, зрители ще бъдат извеждани от трибуните, след като бъдат идентифицирани с помощта на камерите на всеки стадион. Мексико не за първи път отнася глоба за антигей възгласи. Такива имаше по време на световните квалификации и на мондиала в Бразилия преди четири години. Думата по адрес на Нойер е доста популярна и щироко използвана по стадионите в страната. През 2016 г. националите на \"сомбрерата\" разпространиха видео, в което призовават запалянковците да престанат да я употребяват. Изненадващо, но напълно заслужено! Мексико победи Германия (СНИМКИ) Последният апел за това отправи звездата на тима Хавиер Ернандес-Чичарито. Глоба от 10 000 франка получи и Сърбия заради политически транспарант, издигнат от феновете на срещата с Коста Рика. Изненадващо, но напълно заслужено! Мексико победи Германия (СНИМКИ)", "date": "2018.06.21", "title": "Мексико отнесе 10 400 долара глоба заради антигей възгласи"}
{"url": "http://clubz.bg/69461-maq_manolova_predloji_barter_ostavkata_%D1%9D_sreshtu_zakona_za_lichnata_pomosht", "text": "Омбудсманът Мая Манолова обяви, че ще подаде предсрочно оставка, ако подготвеният от нея законопроект за личната помощ бързо бъде приет от Народното събрание. Майките на деца с увреждания продължават с протеста. Законът за личната помощ отхвърлен Тя предлага \"успокоителен бартер\" на всички, които по думите ѝ, са разтревожени от високия ѝ обществен рейтинг, да приемат освен това и законопроектите, зад които уж застават – закона за хората с увреждания и социалните услуги, личния фалит и свръхправомощията на банките, като в замяна ще освободи поста на национален обществен посредник предсрочно. Правата на децата с увреждания? Важното е, че Борисов е разплакан Повод за заявеното намерение на Манолова е фактът, че Националният съвет за интеграция на хора с увреждания отхвърли законопроекта за личната помощ. Той не получи подкрепа от национално представените организации на хората с увреждания, финансовото министерство, синдикатите и бизнеса. Причината е, че според тях законът не защитава интересите на всички хора с увреждания. Социалният министър vs организациите на хора с увреждания Тя подчерта, че в \"политиките уж за защита на хората с увреждания\" се наливат 169 млн. лева за чужда помощ и за асистентски услуги на 11 158 души. \"Това, което ние предлагахме и в което вече е основното разминаване с финансовото министерство, но което е по сметки на социалното министерство, е, че само с още 100 млн. лева асистентски услуги ще получават 77 000 души - 5 пъти повече, при това не на 2 часа както е сега, а според потребностите“, каза още Манолова. \"И престанете да разхождате тези нещастни деца по улиците!\" Омбудсманът бе категорична, че \"ситуацията, която се подкрепя от Националния съвет на хората с увреждания, дискриминационна“. Законопроектът за личната помощ, подготвен от Манолова и представители на родителите на деца с увреждания, бе отхвърлен от Националния съвет за интеграция. Основната цел на проекта бе децата с увреждания да получат индивидуална социална оценка, която да определи персонално нуждата на всяко от тях от лична помощ - 8, четири или два часа дневно. Днес от организации на хора с увреждания, които са национално представени, обявиха позицията си: личната помощ да бъде част от Закона за социалните услуги и Закона за хората с увреждания. Представи я зам.-председателят на Националния съвет за интеграция на хората с увреждания към МС Адриана Стоименова. Стоименова припомни, че това предложение е входирано отдавна от представителните организации, които отхвърлят възможността личната помощ да бъде само за една група от общността на хората с увреждания. Не можем да подкрепим такъв законопроект, който е само за 77 000 лица с увреждания, а не за всички хора с увреждания, които имат нужда от подкрепа, каза тя. Адриана Стоименова заяви още, че има писмени сигнали за външни финансирания на организации, които са получили пари за социални проекти, но средствата са били използвани за финансиране на протести. Тя допълни, че след като се проверят тези сигнали ще бъде изнесена повече информация. Председателят на Съюза на слепите в България Васил Долапчиев коментира, че настоящото правителство е първото, което е набрало кураж да започне \"кардинални и дълбоки реформи в областта на проблемите на хората с увреждания\". Той изрази подкрепата на организациите за зам.-министъра на социалната политика Росица Димитрова, която подаде оставка, приета от премиера Бойко Борисов. Цветанов видя \"сценарий\" срещу Росица Димитрова, тя става вицепремиерски съветник Те дори изпратили писмо в подкрепа на Димитрова до премиера Борисов и вицепремиера Валери Симеонов с молба да бъде възстановена на работа. По думите на Цветан Цветанов, председател на ПГ на ГЕРБ, партията няма да си позволи да загуби такъв експерт като Димитрова и тя вероятно ще стане съветник. Веска Събева коментира, че хората с увреждания в България са около 648 000, като по думите й това не е пълната цифра. Не трябва да се борим едни срещу други, а да променяме заедно системата, призова Събева.  Правата на децата с увреждания? Важното е, че Борисов е разплакан Социалният министър vs организациите на хора с увреждания \"И престанете да разхождате тези нещастни деца по улиците!\" Цветанов видя \"сценарий\" срещу Росица Димитрова, тя става вицепремиерски съветник", "date": "2018.06.21", "title": "Мая Манолова предложи бартер: оставката ѝ срещу закона за личната помощ"}
{"url": "http://clubz.bg/69444-obrat_sasht_nqma_da_razdelqt_veche_deca_migranti_ot_roditelite_im", "text": "Президентът на САЩ Доналд Тръмп подписа указ за прекратяване на практиката за разделяне на деца мигранти от родителите им при незаконно влизане в страната, предадоха Ройтерс и Франс прес. В същото време той подчерта, че здравата охрана на южната граница на САЩ с Мексико остава приоритет за него. Франс прес определя указа на Тръмп като зрелищен обрат, който слага край на една практика, струвала многобройни критики на администрацията на президента на САЩ. \"Политика на нулева толерантност\" = фолио вместо одеяло Той обясни, че указът ще даде на семейства нелегални имигранти с деца предимство при разглеждане на техните случаи. Нормативният акт обаче няма да сложи край на т. нар. политика на нулева толерантност на администрацията на Тръмп към нелегалната имиграция, подчерта в същото време цитираният източник, пожелал анонимност. На деца на имигранти рутинно и принудително се дават редица психотропни вещества във финансирани от правителството на САЩ центрове за прием на малолетни и непълнолетни за потискане на травмата им, че са задържани, а в някои случаи и отделени от родителите си. Това се казва в подадена в съда жалба на правозащитна организация, предаде Ройтерс. Деца, които са държани в обекти като Центърът \"Шилох\" в Тексас почти сигурно ще получават такива вещества, независимо от състоянието им и без съгласие от родителите им, се казва в жалбата, подадена от Центъра за човешки права и конституционно право в Лос Анджелис. Центърът \"Шилох\" е специализиран в услуги за малолетни и непълнолетни с поведенчески и емоционални проблеми. Жалбата е подадена на 16 април, няколко дни след въвеждането на политиката на \"нулева толерантност\" на администрацията на Тръмп за разделяне на деца от родители, които са преминали незаконно границата на САЩ с Мексико. Тръмп вчера подписа указ за прекратяване на тази практика. Засега представители на Службата за пренастаняване на бежанци (СПБ), която ръководи тези центрове за прием на деца и юноши, не са коментирали жалбата. Вземането на различни психотропни вещества едновременно може сериозно да навреди на детското здраве, се казва в жалбата, в която се подчертава необходимостта от надзор, за да се избегне използването на тези лекарства като \"химически усмирителни ризи\" вместо за лечение на истински душевни заболявания. Центровете на СПБ едностранно дават тези вещества на деца в нарушение на законите на Тексас и други щати, в които се изисква родителско съгласие или съдебно нареждане, се казва в жалбата. Жалбоподателите искат промяна в политиката на СПБ за съобразяване с щатските закони и избягване на твърде продължителното задържане на деца в центровете.  Някои деца и юноши в \"Шилох\" съобщават, че им се дават до девет различни хапчета сутрин и шест вечер и че ако откажат да ги вземат им се казва, че ще останат задържани. Някои свидетелстват, че когато отказвали да вземат лекарствата, били обездвижвани и им се биели инжекции, се посочва в жалбата. Една майка е заявила, че нито тя, нито други членове на семейството са били консултирани за даване на лекарства на дъщеря й, въпреки че \"Шилох\" е разполагал с информация за влизане в контакт с тях. Друга майка е казала, че дъщеря й е получавала толкова силни лекарства за тревожни разстройства, че няколко пъти е колабирала, се посочва в жалбата.", "date": "2018.06.21", "title": "Обрат: САЩ няма да разделят вече деца мигранти от родителите им"}
{"url": "http://clubz.bg/69457-shvejcarski_e_nali", "text": "Износът на швейцарски часовници през май се е увеличил с 5,3 на сто на годишна основа до 1,8 милиарда швейцарски франка главно благодарение на най-големия пазар за сектора, Хонконг, съобщи Швейцарската часовникарска федерация, цитирана от специализираната агенция awp. През първите пет месеца на годината този растеж леко се е забавил до 9,9 на сто, или 8,5 милиарда шв. франка. Часовник на Путин за $1 млн. отива на търг Увеличението на продажбите засяга всички ценови сегменти с все така продължаващо първенство при гамата от 500 до 3000 франка (цена за износ), но и при часовниците за по-малко от 200 франка, където продажбите значително са нараснали за втори пореден месец. Много голямо е увеличението в Хонконг (+26 на сто през май), което е генерирало близо две трети от световното увеличение на продажбите на швейцарски часовници. Леко покачване е отчетено и в Съединените щати (+9,8 на сто) и в Китай (+5,8 на сто).", "date": "2018.06.21", "title": "Швейцарски е, нали?"}
{"url": "http://clubz.bg/69456-novozelandskata_premierka_veche_e_majka", "text": "Премиерката на Нова Зеландия Джасинда Ардърн роди момиче в болница в Окланд в четвъртък, съобщава АФП. Това е първото дете на 37-годишната министър-председателка и на нейния партньор 40-годишния Кларк Гейфорд. Бебето тежи 3,3 кг. Новозеландката е едва втората действаща премиерка в света, която ражда, докато е в управлението. Преди нея Беназир Бхуто роди през 1990 г, докато беше министър-председател на Пакистан. Какво става, ако си премиер на Нова Зеландия и забременееш В инстаграм Ардерн съобщи, че бебето е здраво и се чувства добре.  \"Всички сме добре благодарение на чудесния екип на болницата в Окланд\", написа тя. \"Сигурна съм, че изпитваме всички емоции на родители, но сме и много благодарни за всички пожелания и доброто отношение на толкова много хора. Благодаря ви\", добави премиерката.  обяви официално, че е бременна и очаква първото си дете през януари. Ардърн, която се закле като министър-председател на страната през октомври м. г. от Лейбъристката партия, публикува във фейсбук новината, че тя и партньорът ѝ Кларк Гейфорд ще стават родители. Ардърн, която е най-младият министър-председател в историята на страната си, тогава разказа, че ще вземе и в това време ще я замества вицепремиерът Уинстън Питърс. В изявление премиерката обеща, че смята да бъде на разположение изцяло, докато е в майчинство. След което ще се върне на работа и ще поеме задълженията си като министър-председател. Ардърн обясни, че бременността ѝ е била потвърдена на 13 октомври, т. е. детето ѝ е било заченато в разгара на една от най-ожесточените предизборни кампании, които е имало в Нова Зеландия. Тя разбрала новината шест дни преди да бъде утвърдена като премиер. Гейфорд, който е водещ в риболовно тв шоу, остава вкъщи, за да гледа бебето. Ще придружава Ардърн колкото е възможно по-често с бебето, когато тя се върне обратно на работа. Тя съобщила на партньора си Гейфорд, че ще стават родители, във фейсбук месинджър. Новината била голяма изненада и за двамата, защото преди това им било казано, че ще трябва да ползват медицинска помощ, за да имат дете. Според Ардърн членовете на кабинета няма да има нужда много да се адаптират към новата ситуация, освен че в някои от правителствените коли ще трябва да се сложи бебешка седалка. Шест часа след като беше избрана за лидер на лейбъристите в началото на август м.г., Ардерн веднага беше атакувана с въпроси дали възнамерява да има деца, напомня \"Гардиън\". Тогава тя остро реагира и повтори многократно, че е неприемливо за който е да е работодател да пита жената дали смята, или не смята да има деца. \"Напълно неприемливо е през 2017 г. да казвате, че жените трябва да отговарят на въпроса за децата на работното си място. Неприемливо е, неприемливо е\", каза тогава тя, като директно се обърна и посочи тв водещия Марк Ричардсън, който ѝ беше задал този въпрос. Тази сцена стана много популярна в социалните мрежи. Ардърн добави: По време на продължилата два месеца кампанията и след като стана премиер на Нова Зеландия, Ардърн често беше питана дали смята да има деца и как ще се справи да ги отглежда, докато е начело на държавата. Тези въпроси предизвикаха дебати и дори обвинения в сексизъм.", "date": "2018.06.21", "title": "Новозеландската премиерка вече е майка"}
{"url": "http://clubz.bg/69443-protest_v_rumyniq_socialistite_sa_chervena_chuma", "text": "Хиляди хора протестираха в Букурещ и редица други гладове на Румъния срещу смекчаване на Наказателно-процесуалния кодекс, което според тях ще затрудни борбата с корупцията, предадоха Франс прес и Асошиейтед прес. Шумни демонстранти влязоха и в сградата на парламента, придружени от депутати на опозиционния Съюз за спасение на Румъния, в момент, когато министър-председателката Виорика Дънчила изнасяше реч от трибуната за наближаващото румънско ротационно председателство на ЕС в първата половина на 2019 г. На няколко пъти имаше сблъсъци със силите на реда. Арестувани са осем души, сред които един германски журналист. Хиляди души протестираха и в градове като Брашов, Сибиу, Тимишоара, Яш и Клуж. В понеделник късно вечерта доминираният от социалдемократите парламент прие изменения в Наказателно-процесуалния кодекс, които според опозицията имат за цел да защитят закононарушители. Сред измененията има намаляване на броя нарушения, за които дадено лице може да бъде пратено във временен арест и драстично ограничаване на времетраенето на следствените действия. \n\tСпоред президента десноцентрист Клаус Йоханис редица изменения целят да фаворизират председателя на Социалдемократическата партия Ливиу Драгня, който може да поиска преразглеждане на присъдата си от две години затвор условно за изборна измама, която от 2016 г. му забранява да се кандидатира за премиер, пише БТА. \n\t ", "date": "2018.06.21", "title": "Протест в Румъния: Социалистите са червена чума"}
{"url": "http://clubz.bg/69446-plach_po_bsp", "text": "Бойко Борисов е случил на опозиция. Слушка, папка и от време на време внася някой вот на недоверие, за да оправдае мястото си на втора неуправляваща политическа сила. Именно в комфортната зона на опозиционното второ място БСП преживява поредна година в управлението на ГЕРБ. Без да диша учестено в гърба на Гражданите за европейско развитие на България. Въпреки удобни социологически прогнози за \"топяща се разлика\" помежду им. Обезличаването на БСП като лява партия върви от години, но днес вече е лесно за диагностициране и от политолози второкурсници, защото симптомите са ярко изявени. БСП прилича по малко на всички останали партии в България - и по нищо на лява. ПЕС vs БСП и за Македония Русофилска е - като \"Атака\" и \"Воля\". Толкова, че дори ВМРО приветства името \"Северна Македония\", но не и БСП, която си навлече гнева на ПЕС (Партията на европейските социалисти). Националистическа е. Меко. Но в днешно време кой не е. \"Дясна\" е - като ГЕРБ, защото открай време интересите на едрия бизнес са ѝ по-мили от интересите на \"българските трудови хора, пенсионери и социално слаби\", чиито интереси дефинитивно би трябвало да защитава една лява партия. Това си има своето историческо обяснение - общо ДНК със стихийното забогатяване и формиране на частния капитал през прехода. БСП: Престъпленията се увеличават, провалът в сигурността е пълен Уж гръмко подкрепи ГЕРБ за забрана на рекламата на хазарта. Но депутатите й гласуваха заедно с останалите за изпращане на законопроекта, който я налага, за нотификация в Брюксел - т.е. присъединиха се към договореното другаде тупане на топката.  Дадоха път и на законопроекта за горивата, за който активно е съдействала \"Лукойл България\" и който разчиства от пазара малките и средните играчи, оставяйки двайсетина големи. Верно, зам.-председателят на парламентарната група Жельо Бойчев обеща да следи какво се случва между първо и второ четене, защото не приемат този закон \"да преурежда отношения в сектора\". Всъщност - приемат. (Не защото съпругът на лидерката на БСП Корнелия Нинова работи в \"Лукойл\". А защото благодарение и на тяхното управление днес рафинерията в Бургас, собственост на руската частна петролна компания, държи над 90% от данъчните складове за бензин и 82% - за дизел, което препятства конкурентен внос на горива. И над 60% от пазара на горива на едро, разкриха м.г. бившите депутати от Реформаторския блок Мартин Димитров и Петър Славов.) Малкият бизнес в горивата излиза на протести Консервативна е - почти колкото Петър Москов, германски християнконсерватор и Църквата на адвентистите от седмия ден, взети заедно. Защото извади артилерия за Истанбулската конвенция и така сбъдна желанията на протестантски деноминации в България. Така една (номинално) лява партия се обяви срещу Конвенцията на Съвета на Европа срещу насилието над жени. Новият въпрос на БСП за Истанбулската конвенция БСП не е лява. Ако беше, щеше последователно да отстоява интересите на различни уязвими групи в обществото - не само когато майките на деца с увреждания направят палатков лагер пред парламента. Защото тези хора протестират от шест години и ако \"социалистите\" бяха социалисти, трябваше да излязат с няколко законодателни предложения за разрешаване на проблемите. Вместо сериозни дебати за неслучващата се реформа в здравеопазването БСП се опълчи на отстраняването на шефа на Националната здравноосигурителна каса (НЗОК) д-р Камен Плочев. Въпреки че в края на миналата година Нинова обяви, че здравеопазването става приоритет № 1 за БСП през 2018 г. и партията ще настоява за смяна на досегашния модел, до момента не е ясно какво предлага \"Позитано\" 20. А е средата на годината. БСП остави социалното на своята доскорошна съратничка Мая Манолова. Сега, ако искат да се върнат на този терен, ще трябва да го делят с омбудсмана. (В подобна хипотеза дали да не заложим при букмейкър 100 лева с коефициент 2/1 за победа на Манолова?) Манолова отиде при майките на деца с увреждания и подготвиха законопроекта за личната помощ. Сезира Конституционния съд заради забраната за варене на ракия в точно определен период в годината. Тръгна на битки със столичната топлофикация и частните съдебни изпълнители, инициира законодателни промени за забавени заплати. Слезе при миньорите, които протестираха в рудник на Ковачки заради неизплатени заплати. БСП няма как да го направи - нали помните скандала с купения/контролиран вот през 2014 г., станал известен чрез записа със скрита камера на Нова телевизия. Тогава Манолова, в чийто избирателен район като соцдепутат беше част и \"Бобов дол\", каза, че обвиненията в контролиран вот и неразбиране как да попълнят бюлетината унижавали \"достойнството на миньорите\". Не че обвиненията в купен/контролиран вот унижават достойнството на БСП.    Мръсна дума (ли) е офсет Единствената последователност, която БСП е проявявала в действията си, е защитата на проекта за АЕЦ \"Белене\". Но това едва ли може да бъде определено като лява политика.  45-те години тоталитарен режим, при който партията беше коронована да управлява и контролира държавата и нацията, я лишиха от присъщите на нормална политическа сила стремежи да се бори и разширява кръга на избирателите си. Последвалите години на прехода само трансформираха част от комунистическите функционери и свързани лица в \"червени мобифони\".  Опозиционността на БСП днес се изразява в индивидуални \"партизански\" действия на отделни депутати, които атакуват други депутати на ГЕРБ - или самия лидер и премиер. А Борисов атакува президента Румен Радев. Лошо. В крайна сметка, ако противникът ти те третира като спаринг партньор, как ще се легитимираш като претендент за титлата. Така че, ако трябва да се описва БСП като \"слона в стаята\" - на сляпо, накрая ще сглобим политически... джендър. В който няма нищо ляво - освен патетиката от трибуната. БСП: Престъпленията се увеличават, провалът в сигурността е пълен Малкият бизнес в горивата излиза на протести Новият въпрос на БСП за Истанбулската конвенция Мръсна дума (ли) е офсет", "date": "2018.06.21", "title": "Плач по БСП"}
{"url": "http://clubz.bg/69440-trymp_iskam_da_se_razbiram_s_rusiq_vypreki_che_te_predpochitaha_hilyri", "text": "Американският президент обяви, че иска да се срещне с руския си колега и да се разбира с Русия, въпреки че в Москва предпочитат Хилъри Клинтън, предаде ТАСС. Американският лидер предположи, че в Москва биха предпочели на изборите през 2016 година да беше победила неговата съперница – бившата държавна секретарка Хилъри Клинтън. И добави: Както писа скоро \"Вашингтон пост\" оаква се в началото на юли Тръмп да разговаря с Путин. Тогава господарят на Белия дом ще е в Европа за срещата на високо равнище на лидерите от НАТО. , особено ако тя стане факт преди срещата на върха на НАТО и посещението на президента на САЩ във Великобритания, пише в.  . Изданието се позовава на високопоставени източници в британското правителство. Посещението на Тръмп на Острова е насрочено за 13 юли. А се говори, че Доналд Тръмп и Владимир Путин могат да се видят на 11-12 юли. Примерно във Виена.", "date": "2018.06.21", "title": "Тръмп: Искам да се разбирам с Русия, въпреки че те предпочитаха Хилъри"}
{"url": "http://clubz.bg/69450-vedomosti_kremyl_da_se_gotvi_za_protestna_vylna_v_rusiq", "text": "Вестник \"Ведомости\" приканва Кремъл да се готви за рязко активизиране на протестите в Русия, съобщи Би Би Си.  Изданието цитира анализ на Комитета за граждански инициативи (КГИ), оглавяван от шефа на Сметната палата и бивш финансов министър Алексей Кудрин. Експертите отбелязват спад на протестите в Русия напоследък, сочейки за причини президентската кампания, приключила през март, и стабилизирането на икономиката. Сега обаче несъгласието със замисляното от властите вдигане на възрастта за пенсия може да обедини хората, излизали на протести, свързани с локални теми, смятат те. Авторите на изследването изброяват руски региони, където според тях има по два фактора за напрежение - например републиките Кабардино-Балкария, Дагестан, Алтайския край, Кемеровска и Ростовска област, също и Москва. Напомнят, че там вече имаше протестни акции във връзка с политиката и изборите в Русия, с хуманитарни проблеми, с градската среда и замърсяването, проблеми с влоговете на населението и др. Руснаците си харесват Путин. Но не и пенсионната реформа Последните протести в Русия се организираха от отделни групи по повод различни социални теми, но пенсионната реформа засяга най-различни хора и повечето не я подкрепят - затова тя може да ги обедини, заявява политологът Алексей Титков. Според анализатора Александър Кинев тези протести ще предизвикат появата на нови политически сили в Русия, но още не се знае дали ще бъдат \"рестартирани\" стари проекти, или ще се лансират нови. \"Основните дългосрочни и което е от значение - дългогодишни ефекти от тази тема\" ще проличат \"в електоралното поле\" - \"ще се прегрупира сериозно партийно-политическата система\" в Русия, очаква наблюдателят Дмитрий Бадовски.", "date": "2018.06.21", "title": "\"Ведомости\": Кремъл да се готви за протестна вълна в Русия"}
{"url": "http://clubz.bg/69427-bnb_za_sdelkata_za_chez_edna_banka_uchastva_4_s_interes_drugoto_e_tajna", "text": "Това се казва в писмо на Българската народна банка (БНБ) до Народното събрание - в отговор на настояването на депутатите - веднъж скрепено с решение на пленарната зала и веднъж - с писмо от председателката на Народното събрание Цвета Караянчева, да получат информация за източниците на финансиране на ирмата \"Инерком\", която иска да купи активите на ЧЕЗ Груп в у нас. Искаме да знаем гинките Документът, с който Клуб Z разполага, е подписан от управителя на БНБ Димитър Радев. В него се твърди, че след като на 17 май Народното събрание е поискало с решение по доклада на временната комисията за проверка на сделката за ЧЕЗ трезорът да предостави информацията \"по надлежния ред\", на 25 май банката е отправила запитвания. Те са изпратени до общо 21 кредитни институции, регистрирани в България, както и до управителите на клонове на чуждестванни банки. Запигванията са в четири пункта - наличие на участие във финансиране с финансов инструмент на сделката ммежду ЧЕЗ Груп и \"Инерком\" на Гинка Върбакова, наличие на заявен интерес, но без ангажимент за участие, поет ангажимент за рефинансиране на съществуващи задължения на продавача или поет ангажимент, без от това да са възниквали задължения, произтичащи от финансови инструменти.  В БНБ отговори са получени от всички 21 кредитни институции и 4 клона на чуждестранни банки, става ясно от писмото на Димитър Радев.  Това е обаче е всичката яснота по въпроса дали и кой би финансирал сделката между \"Инерком\" на Гинка Върбакова и \"Инерком\", предоставена на депутатите от БНБ. Още докато работеше временната анкетна комисия, проверяваща опита за продажба, от националния трезор отказваха информация по темата. Въпреки решението на Народното събрание, което дойде в последствие, в писмото изрично пише, че \"надлежният ред\", по който парламенътт настоява за повече данни, В резюме - от БНБ се позовават на Закона за кредитните институции и на европейски регламенти, които не позволявали да огласят повече от изложеното по-горе. Дори пред Народното събрание, както става ясно от писмото.  По закон народните представители имат достъп до класифицирана информация, парламентът има и секретно деловодство. Именно в него в началото на скандала \"ЧЕЗ\" и Гинка Върбакова, премиерът Бойко Борисов внесе информация, предоставена му от кабинета на на чешкия му колега Андрей Бабиш през февруари, в която се говореше за банки.  В чешката медия \"Лидове новини\" пък през февруари излезе статия, според която от \"Инерком\" са обявили пред ръководството на ЧЕЗ Груп откъде могат да дойдат средствата за покупка на българските дружества - 260 млн. евро, или 6,5 млрд. крони, според  документи до борда на ЧЕЗ, са обещани от две частни банки - \"Уникредит Булбанк\" (180 млн. евро) и Първа инвестиционна банка (80 млн. евро)., пише в публикацията. Новини от Чехия: Две български банки ще финансират сделката за ЧЕЗ ставаше ядно от чешката медия още.  В последствие от ББР обявиха, че не са поемали никакви ангажименти за нищо, а са отговорили с необвързващо писмо, че по принцип и евентуално банката ми могла да има интерес към сделката, но при определени условия.  От \"Уникредит Булбанк\" още тогава отказаха коментар, позовавайки се на банкова тайна. Самата Гинка Върбакова пък отричаше в медийти изяви да е имало финансиране от ПИБ. \"Инерком\" поиска ЧЕЗ от КЗК преди три месеца. Резултат няма Междувременно КЗК все още не се е произнесла по запитването за сделка между \"Инерком\" и ЧЕЗ Бъглария. Няма и започнато производство по тази концентрация.   Новини от Чехия: Две български банки ще финансират сделката за ЧЕЗ \"Инерком\" поиска ЧЕЗ от КЗК преди три месеца. Резултат няма", "date": "2018.06.21", "title": "БНБ за сделката за ЧЕЗ: Една банка участва, 4 - с \"интерес\". Другото е тайна"}
{"url": "http://clubz.bg/69445-ungariq_zabrani_chujdo_naselenie", "text": "Унгарският парламент прие пакет от закони, криминализиращи определен вид помощ за нелегалните имигранти, предаде Ройтерс. Пакетът, станал известен като \"Да спрем Сорос\", е на практика пренебрегване на ЕС и на забележките на правозащитните групи. Властите вече ще могат да вкарват в затвора служители на хуманитарни организации, в случай че помагат на мигранти да искат убежище, ако нямат право да го получат. Унгария въвежда 25% данък за НПО-та, които помагат на имигрантите Премиерът Виктор Орбан оглави съпротивата на източноевропейските страни срещу квотите на ЕС, целящи да разселят кандидатите за убежище из целия Съюз. Той открито критикува политиката на отворените врати, която германската канцлерка Ангела Меркел обяви в разгара на мигрантската криза в Европа през 2015 г. Оглавяваната от Орбан дясна партия \"Фидес\" увеличи мнозинството си в парламента през април, като спечели благодарение на антиимигрантската си платформа. Партията също така демонизира родения в Унгария американски милиардер Джордж Сорос и подкрепяните от него либерални неправителствени организации. Орбан обвинява Сорос, че насърчава масовата имиграция, за да подкопае Европа. Милиардерът обаче отрича тези твърдения. Парламентът, в който \"Фидес\" има мнозинство от две трети, прие и конституционни поправки. В Унгария не може да се заселва \"чуждо население\", предвижда една от тях. Това е сериозен удар срещу плановете на Брюксел за квоти, отбелязва Ройтерс. \"Фидес\" се захваща с пакет от закони \"Да спрем Сорос\" Човек вече няма право да бъде бездомен в Унгария, гласи друга поправка. Държавата се задължава да брани християнската култура. Германският министър по европейските въпроси Михаел Рот изрази съжаление, че Унгария не е изчакала доклада по въпроса на Венецианската комисия, както и мнението на Организацията за сигурност и сътрудничество в Европа (ОССЕ). Имиграцията се превърна в главното притеснение за избирателите в целия ЕС. Това изстреля антимигрантските партии на власт в Италия и Австрия и заплашва да разцепи създадената едва преди три месеца коалиция в Германия. Орбан се възползва от настроенията на унгарците заради големия брой мигранти, предимно мюсюлмани, бягащи от войната и мизерията, чийто брой в страната се увеличи през 2015 г. Повечето от тях отидоха в по-богатите западноевропейски държави. Обран обаче нарече мигрантите заплаха за европейската християнска цивилизация и вдигна стена по южните граници на Унгария, за да попречи на идването на още хора. Според статистиката от април в Унгария, чието население е 10 милиона души, има 3555 бежанци. Само 342-ма души са регистрирани като кандидати за убежище през първите 4 месеца на годината. Повечето от тях са от Близкия изток. Одобрени са молбите на 279 души. От Унгарския хелзинкски комитет заявиха, че стесняването на определението кой е смятан за бежанец на практика означава, че никой, влязъл в Унгария по суша, няма да бъде третиран по този начин. Правителството в Будапеща очаква възможни мерки на Европейската комисия заради новия закон. Венецианската комисия помоли Унгария да се въздържи от приемането му, докато не публикува доклада си. Орбан затегна и държавния контрол върху медиите, главните сфери на бизнеса и съдилищата, след като дойде на власт през 2010 г. Същевременно унгарският парламент реши да създаде нов съд по публична администрация. Според критиците така може да се увеличи политическото влияние върху съдиите. Друга промяна е ограничаването на правото на свободно изразяване и събирания. \"Фидес\" се захваща с пакет от закони \"Да спрем Сорос\"", "date": "2018.06.21", "title": "Унгария забрани \"чуждо население\""}
{"url": "http://clubz.bg/69441-drugarqt_lenin_strada", "text": "Владимир Илич Улянов, живял в Цюрих и Мюнхен, пътувал в пломбирано купе във влак от Швейцария през Германия до Русия, на когото след смъртта му бяха издигнати много статуи, а в мавзолея в Москва самият той се превърна в паметник или поне така трябваше да е  – значи Владимир Илич Улянов е видял твърде много, пише  . Главата му или цялият му ръст са навсякъде в Русия. По официална статистика между Калининград и Владивосток има 5311 негови скулпури или бюстове. Най-северната точка е норвежкият остров Шпицберген във вече несъществуващото руско миньорско селище Пирамиден, където заради полярната нощ въпросният другар два месеца и половина не вижда нищо. И без това като статуя не можеш да си затваряш очите. Така пред стадиона “Лужники” в Москва Ленин вижда пред нозете си официалния магазин на ФИФА по повод мондиала с логото на “Адидас” и “Виза”. От дясната му страна са летни чадъри на “Кока-Кола”, а от лявата се точи бира “Будвайзър”. И когато в крайна сметка тази свобода води до такива напитки, може би трябва да я преосмислиш. Преди имаше опиум за народа, сега американска бира за футболните фенове. А истината тези дни е следната: пролетариатът купува прескъпи фланелки с изображението на талисмана на мондиала - вълк. Е, има и фланелки в червено. Теоретично с официалната футболна топка, произведена за Световното в Пакистан с цена от 149,95 евро бройката, би могло да се рита срещу стъклата на Зимния дворец. Като статуя поне имаш твърда позиция, тъй като друго не е възможно. Непоклатимата позиция може да изчезне, само ако някой триумфиращ поклонник на капитализма й нахлузи официалната шапка на ФИФА. Предимството на мавзолея е еднозначно. Хората поне могат да видят как някой се обръща в гроба.  ", "date": "2018.06.21", "title": "Другарят Ленин страда"}
{"url": "http://clubz.bg/69442-rahoj_se_vyrna_na_rabota_v_obshtinata_na_kurortno_selishte", "text": "Бившият испански премиер Мариано Рахой се върна към старата си работа в държавно учреждение. Преди почти три седмици той загуби поста на министър-председател, предаде ДПА. Рахой от днес отново е на старата си работа в кадастралната служба на курортното селище Санта Пола в югоизточната провинция Аликанте. За да се посвети на политиката, преди 28 години Рахой се оттегля от работата си като служител по кадастъра в службата в Санта Пола. \n\tОт 2004 г. той беше лидер на консервативната Народна партия, а от октомври 2011 г. и премиер на Испания. В началото на юни тази година беше свален от премиерския пост след вот на недоверие, внесен от лидера на Испанската социалистическа партия Педро Санчес, който впоследствие стана министър-председател. Това стана, след като управлението на Рахой беше подкопано от корупционен скандал, в който бяха замесени бивши представители на НП. Вече бившият премиер после се отказа от лидерския пост в партията си, както и от мястото си в парламента. На въпрос какъв съвет би дал на своя приемник начело на НП той отговори:", "date": "2018.06.21", "title": "Рахой се върна на работа в общината на курортно селище"}
{"url": "http://clubz.bg/69449-fajnenshyl_tajms_flirtyt_na_bylgariq_s_rusiq_syjivqva_belene", "text": "Това е необичаен обратен завой. Преди шест години България отхвърли многомилиарден проект за строителство на ядрена централа с руския монополист „Росатом“, след като разходите започнаха да галопират. Бойният премиер на България Бойко Борисов го нарече „корупционната схема на века“. Този месец българският парламент одобри предложението на същия Борисов за рестарт на проекта. Интерес проявяват „Росатом“, която вече е доставила два 1000-мегаватови реактора заедно с Китайската национална ядрена корпорация (CNNC) и „Фраматом“, поделение на френската EDF. ГЕРБ ще се задави с АЕЦ \"Белене\" Обратът предизвика смайване в Брюксел. Проектът в Белене, в северната част на страната, ще получава ядреното си гориво от Русия – в противоречие с политиката на ЕС за намаляване на енергийната зависимост от Русия и създаване на либерализиран европейски енергиен пазар. Отговорът е, че арбитражен съд реши през 2016 г. България да плати над 600 милиона евро компенсации на „Атомстройекспорт“, поделението на „Росатом“, което е доставило оборудването за реакторите. Освен това България вече е инвестирала 1,5 млрд. евро в начинанието – немалка сума за страна с годишен БВП от около 47 млрд. евро. София можеше просто да отпише разходите, да се опита да продаде реакторите на трета страна (твърде сложно) или да опита отново да завърши проекта дори и с очаквана цена до завършването от над 10 млрд. евро – тази възможност изглежда има поне мъничко основание. АЕЦ „Белене“ е била замислена първоначално да замести остаряващата съветска ядрена централа в Козлодуй. Но централата, която осигурява 30% от електроенергията на България, подписа договор за удължаване на експлоатацията до 2049 г. Това означава, че няма видима нужда от мощност и в Белене. Критиците казват, че новата централа ще изгони инвеститорите във възобновяеми източници и ще затвори комплекса от три въглищни централи „Марица-изток“, в които работят хиляди души. Научни изследвания показаха, че за да се изплати централата, цената на произвежданата електроенергия трябва да бъде два пъти по-висока от настоящите цени на едро в България и съседните страни. Правителството настоява, че няма да дава гаранции за кредитите за проекта, нито ще се съгласи да изкупува енергията на фиксирани цени. Но за CNNC – която няма да има проблем да осигури финансиране от Китай - „Белене“ може да осигури важна стъпка към европейския пазар. Москва изглежда също се интересува. Критиците казват, че „Белене“ е част от играта на Кремъл да използва инфраструктурни проекти, за да осигурява тлъсти договори за строителство за своите и предпочитани чужди компании, както и за да упражнява политическо влияние. Представител на „Фраматом“ уточни, че проявяват интерес само като строител. АЕЦ \"Белене\" - цялата история в дати и числа Но флиртът на България с Пекин и Москва покрай един толкова скъп проект изглежда особено странен на фона на опитите на правителството да прекрати фиксираните дългосрочни цени за изкупуване с две чужди компании, които били твърде високи – въпреки че са доста по-ниски от цената, на която би се продавала енергията от „Белене“. Американската Ей И Ес и базираната в САЩ, но листвана на борсата в Лондон, „КонтурГлобал“ управляват модерни централи, които работят с местни въглища от „Марица-изток“ и генерират една пета от енергията на България. София се бори срещу дългосрочните договори, подписани през 2011 г. за 15-годишен срок ( ). България направи и нещо необичайно – сама изпрати сигнал срещу себе си до Европейската комисия с въпрос дали договорите са неправомерна държавна помощ. Компаниите твърдят, че ако се откажат от договорите и продават на пазарни цени, няма да изплатят инвестициите си. Това също ще бъде лош сигнал за чуждите инвеститори наред с оттеглянето на италианската „Енел“, германската ЕОН и чешката ЧЕЗ, които напуснаха България през последните години. Енергийният консултант Илиян Василев предполага, че Борисов използва „Белене“ в сложна партия шах с Русия. Той казва, че премиерът иска да убеди Москва да удължи планирания от „Газпром“ „Турски поток“ до българския бряг. Така тръбата ще се свърже с планирания газов хъб „Балкан“ до Варна, който трябва да бъде вход за Югоизточна Европа. Това на практика ще съживи руския газопровод „Южен поток“, който бе прекратен през 2014 г. Такива мегапроекти са примамливи за политиците. Но ако те оставят България в ръцете на интересите на Русия или Китай, а в същото време прогонват частни европейски и американски инвеститори, те ще направят дългосрочна лоша услуга на най-бедната страна в ЕС. АЕЦ \"Белене\" - цялата история в дати и числа", "date": "2018.06.21", "title": "\"Файненшъл таймс\": Флиртът на България с Русия съживява \"Белене\""}
{"url": "http://clubz.bg/69451-zabraveni_stranici_za_nezabraveni_bylgari", "text": "Неизвестни факти за 30 възрожденци, поборници, политици на нова България и културни дейци, чието дело е покрито от патината на историята, събира книгата \"Забравени страници за незабравени българи\" от Григор Николов и Антонио Станоев. Премиерата е днес от 19.00 ч. в книжния център \"Гринуич\", съобщават издателите от \"Книгомания\", цитирани от БТА. Отправна точка са възпоменателните броеве от богатата колекция от вестници на Антонио Станоев, и най-вече поместените в тях спомени на съвременници. Използвани са също факти и документални материали от стенографските дневници на Народното събрание, отдел \"Български исторически архив\" на Националната библиотека и Държавната агенция \"Архиви\". Подбрани са издания, излезли преди 1944 г., за да се избегнат наложените идеологически представи след това, които разделят радетелите за България на големи, незначителни и такива, за които трябва да се направи опит да бъдат заличени от паметта на идните поколения. Поместени са откъси за 30 личности, оставили трайна диря в българската история, политика и култура в годините до \"разделната\" 1944 г. Общото между тях е вярата в правотата на техните дела, с които дават своята дан за развитието на България. Поради някои особености на народопсихологията ни те често са ставали обект на присмех, завист и омраза, отбелязват от екипа.  Книгата започва с разказ за Петър Парчевич, който обикаля най-големите за времето си европейски дворове с плана си за освобождение на България и така още преди столетия ни прави европейци. Читателите ще научат защо Йосип Щросмайер съветва братя Миладинови да се откажат от гръцката азбука и да издадат \"Български народни песни\" на родния си език. Далеч от налаганите дълги години представи е трактовката на въпросите: \"Кой български поет създаде Стефан Караджа, Хаджи Димитър, Васил Левски и Христо Ботев?\" и \"Кой извади гениалния поет революционер от забвението, в което е изпаднал след 1878 г.?\" На неоспорими документи лежи отговорът на въпроса: \"От какво умря Захарий Стоянов в Париж?\", а пък приятелят му Стефан Стамболов нареди двуседмичен траур в България. Любопитно е какво сдобрява непримиримите литературни врагове д-р Кръстьо Кръстев и Иван Вазов и защо заради признателност към Пейо Яворов арменците участват със своя рота в Балканската война. Много са догадките, но няма отговор защо не се сбъдва мечтата на Алеко Константинов да бъде оценен по достойнство. Пак заради различни художествени критерии са изгонени от националната опера позналите световна слава певци Христина Морфова и Петър Райчев. Художникът Иван Милев битува като просяк, макар да се чувства цар.", "date": "2018.06.21", "title": "\"Забравени страници за незабравени българи\""}
{"url": "http://clubz.bg/69447-cvetanov_vidq_scenarij_sreshtu_rosica_dimitrova_tq_stava_vicepremierski_syvetnik", "text": "Зам.-министърката на социалната политика Росица Димитрова, която нашумя покрай самолетния си билет от над 8000 лв. до Ню Йорк, нямала никаква вина за случилото се. Срещу нея обаче заработил \"сценарий\" и имало \"атаки\" - затова не й останал друг ход, освен да подаде оставка, а премиерът Бойко Борисов да я е приеме. Как социалното министерство даде 16 000 лв. за бизнес класа до САЩ? Това се разбра от думите на председателя на депутатите от ГЕРБ Цветан Цветанов пред Нова тв. Той защити изцяло Димитрова, макар да декларира, че \"не е запознат с детайлите\". Двамата обаче се познавали, откакто той се занимава с политика, защото дамата е от Велико Търново, а това е и избирателният район на Цветанов. Бившата зам.-министърка - по решение на министър Бисер Петков, три дни преди датата трябвало да замине за конференцията в САЩ и да я съпредседателства, обясни още незапознатият с детайлите Цветанов. Той разкри още, че Димитрова не е спала в \"луксозен хотел\" в Ню Йорк, а в \"общежитието на българското консулство\". Ден по-рано и Валери Симеонов защити зам.-министърката. Майките на деца с увреждания продължават с протеста. Законът за личната помощ отхвърлен Росида Димитрова ще бъде назначена като съветник в политическия кабинет на вицепремиера Валери Симеонов, който в ресорите си има и социални дейности, стана ясно още от думите на Цветанов. Това вече е било уговорено и със самия Симеонов, и с премиера Бойко Борисов.  Цветан Цветанов обяви още, че с майките на деца с увреждания \"има постоянен диалог\" и се търсят \"най-добрите политики\". Не стана съвсем ясно защо тогава според Цветанов протестите продължават. Той обаче повтори, че държавата е стабилна, има растеж, но има и недофинансирани сектори, защото трябва да се търси баланс. По вота на недоверие срещу кабинета \"Борисов 3\" за провала в сектора \"Сигурност\" Цветанов коментира: По думите му в мотивите на левицата \"има много неистини\". Те обаче не бяха назовани - очаква се да бъдат чути в пленарната зала във вторник, когато ще са дебатите.  Ето ги мотивите за втория вот на недоверие на БСП (ДОКУМЕНТ) Цветанов изброи \"мерките\", предприети от властта в името на сигурността - например нулев миграционен натиск, за 1 година има назначени 1675 служители с полицейски функции при освободени 613, 630 полицейски патрула, които обикалят в малките населени места... Той се впусна и в спомени за времето, когато бе вицепремиер и министър на вътрешните работи. Майките на деца с увреждания продължават с протеста. Законът за личната помощ отхвърлен Ето ги мотивите за втория вот на недоверие на БСП (ДОКУМЕНТ)", "date": "2018.06.21", "title": "Цветанов видя \"сценарий\" срещу Росица Димитрова, тя става вицепремиерски съветник"}
