{"url": "http://clubz.bg/67173-tamqn_i_molitva_za_ajbo", "text": "Тамян и будистки текстове, рецитирани от монах - свързаният с традиционни погребения ритуал е спазен, но в случая не става въпрос за сбогуване с близък човек, а със стотина кучета роботи в храм, източно от Токио, предаде Франс прес.  Подредени един до друг пред хора на построения преди няколко века храм в Исуми в префуктура Чиба, 114-те робота са стари версии на Айбо - прочутото куче робот, пуснато на пазара от \"Сони\" през 1999 г. Излезли от употреба и без възможност да бъдат ремонтирани, те са изхвърлени на боклука от собствениците си. Димът от тамяна изпълва храма, докато монахът рецитира будистки текстове. Налице е все пак и нарушаване на традицията, свързано с малък робот, който обяснява какво чака кучетата роботи след церемонията. На нея не присъстват собствениците, но всеки от тях е изпратил писмо, в което е посочил името на своя \"домашен любимец\" и е разказал спомени от прекараното заедно с него време. \"Изпитвам облекчение, че ще има молитва за моя Айбо\", пише в едно от писмата. \"Плаках, когато реших да се разделя с него\", се казва в друго писмо. След като церемонията приключи, кучетата роботи ще бъдат грижливо поставени в кашони, които ще бъдат изпратени в офисите на компанията A FUN, специализирала се в ремонтирането на електронни устройства. Там все още функциониращите части на кучетата роботи ще бъдат използвани, за да се вдъхне нов живот на други счупени роботи. Именно A FUN организира тези колективни погребения.", "date": "2018.04.26", "title": "Тамян и молитва за Айбо"}
{"url": "http://clubz.bg/67166-i_iran_ogranichava_telegram", "text": "Комуникационният регулатор на Иран забрани на местните да пращат видео и снимки през популярна чат-програма Telegram. 2 млрд. долара загуби за бизнеса от блокирането на Telegram Причината - компанията, създала криптираната апликация, загубила лиценза си за сървъри в страната, и сега всичкият трафик през нея трябва да минава през контролираните от правителството мрежи. Около 50 милиона души ползват програмата в арабската страна, тъй като тя засекретява всякакви съобщения \"от край до край\", до степен, че дори създателите й твърдят, че нямат достъп до тях. Според местната власт обаче това прави чатът удобен за протестиращите срещу управлението иранци.  По-рано тази седмица върховният лидер на Иран - аятолах Али Кхаменей - изключи своя канал в Telegram и обяви това като ход, който ще \"пази националния интерес\". На държавните служители пък е наредено да спрат да ползват програмата, вместо това са окуражени да опитат местна версия - Soroush. До съобщенията в нея обаче правителството има потенциален достъп. Заради Telegram: Русия блокира сървъри на Google и Amazon Telegram вече е забранен в родната си Русия изцяло. Причината - отказът им да предоставят на властите ключът за криптиране, който пази съобщенията на потребителите нечетими. Този уикенд за втори път се очаква руснаците да хвърлят хартиени самолетчета през прозореца в знак на подкрепа на апликацията, която носи същия знак на иконката си. Заради Telegram: Русия блокира сървъри на Google и Amazon", "date": "2018.04.26", "title": "И Иран ограничава Telegram"}
{"url": "http://clubz.bg/67155-ipi_edna_peta_ot_danyka_vyrhu_dohodite_za_obshtinite", "text": "Изминалото десетилетие се характеризира с отказа на българските правителства да осъществят стратегическия си ангажимент към гражданите за фискална децентрализация. Последните значителни стъпки в посока повишаване на финансовата самостоятелност на българските общини бяха направени в далечната вече 2007 г., когато общинските съвети получиха право да определят размера на местните данъци и такси в предварително зададени граници. Последвалият период показа, че тази стъпка е била недостатъчна и не е довела до съществена промяна в структурата на общинските бюджети: ИПИ: 2017 година - най-силната икономически от кризата насам  ИПИ бие камбаната: Само 2% ръст при нова политическа криза Фискалната децентрализация почива на два основни принципа - \"местно самоуправление\" и \"субсидиарност\". Първото понятие се свързва с правото и реалната способност на местните власти да управляват съществена част от обществените дела на своя отговорност, а второто – със схващането, че проблемите се решават най-бързо, лесно и ефективно на възможно най-ниското ниво, на което могат да бъдат решени. Реална промяна по отношение на финансовата самостоятелност на българските общини е възможна единствено чрез преструктуриране на съществуващата данъчната система. В експертните среди е налице известен консенсус, че добра първа стъпка в посока фискална децентрализация би било споделянето на   от данъка върху доходите на физическите лица (ДДФЛ) с общините. При заложени в бюджет 2018 г. приходи от данъка върху доходите на физическите лица (ДОФЛ) в рамките на 3.372 милиарда лева,   или с 30.4%. Преотстъпването на част от постъпленията от ДДФЛ към общините не може и не трябва да бъде изолирана, самоцелна и безусловна промяна в структурата на данъчната система. За да може да бъде гарантиран успехът ѝ, е необходимо да бъдат предприети допълнителни стъпки, между които: БСП иска правителството да няма право да финансира общини Споделянето на данък общ доход с общините предполага и промяна на демократичния модел чрез засилване на политическата отговорност на местно ниво и активното включване на гражданското общество в процеса на правене на местни политики. Споделянето на постъпленията от ДДФЛ с общините, а впоследствие и евентуалното отдаване на правомощия за определяне на този данък в дадени граници ще доведе до: ИПИ бие камбаната: Само 2% ръст при нова политическа криза БСП иска правителството да няма право да финансира общини", "date": "2018.04.26", "title": "ИПИ: Една пета от данъка върху доходите - за общините  "}
{"url": "http://clubz.bg/67172-vyzmojno_e_da_si_trygna_byrzo_obsyjdat_se_3_ili_4_dati_5_mesta", "text": "Президентът на САЩ Доналд Тръмп заяви днес, че обмисля три или четири дати, както и пет места за предстоящата си среща със севернокорейския лидер Ким Чен-ун. Наред с това той отбеляза, че все още не е ясно дали срещата изобщо ще се състои, предаде Ройтерс. По-рано Тръмп говореше за края на май или началото на юни. Ким пресича линията На въпрос за очакванията му за срещата, Тръмп отговори: Тръмп обясни, че срещата между предложения от него за държавен секретар Майк Помпейо със севернокорейския лидер в Пхенян наскоро не била планирана. \"Не се очакваше той да се срещне с Ким Чен-ун, но го направи. Уредиха това, макар че той беше там за малко\", каза президентът и добави, че иска да публикува \"невероятните\" снимки от тази среща. Той отбеляза, че директорът на ЦРУ Помпейо и Ким са разговаряли повече от час. В интервюто Тръмп каза, че е решил да не участва в разследването на специалния прокурор Робърт Мълър за намеса на Русия в изборите, но може да промени решението си, \"тъй като това, което се случва е позор\". Той разкритикува федералните агенти, че са използвали заповед за претърсване срещу неговия адвокат Майкъл Коен и бившия шеф на кампанията му Пол Манафорт, посочва Асошиейтед прес. Сторми заплашвана да мълчи за секса с Тръмп (ВИДЕО) В телефонното интервю за предаването \"Фокс и приятели\" Тръмп каза, че личният му адвокат Коен го представлява \"в откачената сделка със Сторми Даниълс\" и че според него, юристът не е направил нищо нередно. Преди президентът твърдеше, че не е знаел за платените от Майкъл Коен 130 000 долара на порноактрисата Сторми Даниълс в замяна на мълчанието й за предполагаема нейна афера с Тръмп. Обитателят на Белия дом отрича да е имал сексуална връзка с Даниълс. Той твърди също, че не са използвани средства от кампанията и че Коен е разследван във връзка с бизнеса си. Белият дом се опита преди време да омаловажи значението на Коен за Тръмп, уверявайки, че дългогодишният приятел на милиардера е само един от многото му адвокати. В интервюто Тръмп каза, че е прекарал една нощ в Москва по време на пътуване в Русия през 2013 г., предаде Асошиейтед прес. \"Разбира се, че нощувах там\", каза Тръмп. Той е бил там за конкурса \"Мис Вселена\", чиято марка притежаваше и който бе проведен в Русия през 2013 г. Тръмп добави, че \"никога\" не е казвал, че е напуснал Москва, без да нощува там. В новата си книга бившият директор на ФБР Джеймс Коми пише, че Тръмп му е казал по няколко поводи, че не е пренощувал в Русия.  В компрометиращо досие за Тръмп, появило се малко преди президентските избори в САЩ през 2016 г., се казваше, че според непотвърдена информация Тръмп е прекарал нощта с проститутки по време на това пътуване. Тръмп отрича тези твърдения. Сторми заплашвана да мълчи за секса с Тръмп (ВИДЕО)", "date": "2018.04.26", "title": "\"Възможно е да си тръгна бързо\" - обсъждат се 3 или 4 дати, 5 места"}
{"url": "http://clubz.bg/67170-grigor_nadvi_tuniziec_v_strahotna_bitka", "text": "Григор Димитров преодоля в тежка битка тунизиеца Малек Джазири и е на четвъртфинал на турнира от ATP 500 в Барселона - 7:5, 3:6, 7:6(8) след близо 3 часа В единствения мач между двамата досега българинът бе губил от коравия Джазири - в Дубай по-рано тази година. И днес имаше доста драматични моменти и обрати. 81-ият в света първи проби за 3:2. Хасковлията отвърна за 4:4. След размяна на сервис геймове Димитров проби за 7:5, след като първоначално изпусна три поредни сетбола. Втората част започна с брайк на сметката на тунизиеца. До края той удържа аванса си, до нови пробиви не се стигна и общият резултат бе изравнен след 6:3. Третият сет изглеждаше загубен за Димитров, след като той допусна пасив от 1:4. Съперникът му записа три поредни гейма, но Гришо спря серията и върна пробива. Той изравни за 4:4. В крайна сметка се стигна до тайбрек, в който петият в света спечели с 10:8. Дори епилогът бе крайно оспорван. Григор изпусна три мачбола, два от които поредни. И трябваше да спасява един. В крайна сметка от четвъртата възможност той съумя да затвори мача. Следващият съперник на първата ни ракета ще е още по-сериозен. Това е Пабло Кареньо Буста, който е специалист на клей - като всеки ибериец. Българинът води с 3:2 в баланса между двамата. Буста също имаше трудности на осминафиналите - 6:2, 4:6, 7:6(6).", "date": "2018.04.26", "title": "Григор надви тунизиец в страхотна битка"}
{"url": "http://clubz.bg/67159-mariq_gabriel_platformite_da_si_napravqt_kodeks_ili_shte_predlojim_regulaciq", "text": "Еврокомисарката Мария Габриел представи днес мерки за борба с онлайн дезинформацията, съобщиха от ЕК. Предложените от комисарката по въпросите на цифровата икономика и цифровото общество мерки са идентични с предложените от експертната работна група на високо равнище на ЕК през януари месец. А именно - единен за ЕС кодекс за поведение във връзка с дезинформацията, подкрепа за независима мрежа на проверителите на факти, както и редица други действия за насърчаване на качествената журналистика и медийната грамотност. Ето как Европа ще се бори срещу дезинформацията (ПЪЛЕН ТЕКСТ) Т.нар. \"Кодекс за поведение\" трябва да бъде изготвен до месец юли тази година. С тази цел предстои организирането на форум, на който ще се съберат заинтересованите страни - онлайн платформи, рекламната индустрия и големите рекламодатели, както и да бъде поет ангажимент за координиране и увеличаване на усилията за борба с дезинформацията.  Според проучване на ЕК две трети от лицата, ползващи новини онлайн, предпочитат да се информират чрез платформи, функциониращи на базата на алгоритми, като например търсачки, новинарски агрегатори и уебсайтове на социалните медии. Именно тези платформи трябва да седнат на една маса и да създадат кодекс за саморегулация, който да включва гаранции за прозрачност, разясняване работата на алгоритмите, с които се редят и пласират новини, улесняване на потребителите в това да намират алтернативни източници на информация. Планира се и създаването на независима европейска мрежа на проверители на фактите, които ще работят съвместно за най-добро покритие в целия съюз и по общ, строг международен кодекс. Пет проблема в плана на Европа срещу фалшивите новини ЕК ще насърчава и програмите за по-качествена журналистика, медийна грамотност и системите за доброволна онлайн идентификация, което да увеличи доверието в Интернет източниците. Пет проблема в плана на Европа срещу фалшивите новини", "date": "2018.04.26", "title": "Мария Габриел: Платформите да си направят кодекс или ще предложим регулация"}
{"url": "http://clubz.bg/67158-opoziciqta_v_armeniq_pak_na_ulicata_iska_pylna_promqna", "text": "Демонстрантите в Армения искат коренна промяна на политическата система в страната и не се задоволяват с оставката на премиера Серж Саркисян, предаде Ройтерс. Протестите продължиха и днес. Те започнаха близо две седмици. жителите на Армения се вдигнаха срещу шуробаджанащината и корупцията в страната. Опозиционният водач Никол Пашинян, който е фаворит за следващ премиер, настоява управляващата партия да \"капитулира\". Очаква се парламентът в Ереван да избере следващия ръководител на правителството на 1 май. Русия нямало да се меси в кризата в Армения Междувременно Русия, останала досега настрана от кризата, започва да се очертава като посредник, предаде АФП. Вчера Пашинян заяви на митинг, че тя няма да се меси в арменската криза. Той получил уверенията за това в руското посолство в Ереван, където бил приет. Днес вицепремиерът Армен Геворкян пристигна в Москва за \"работни консултации\" и се очаква тази вечер да се върне в страната. На посещение там е и външният министър Едуард Налбандян, придружаван от парламентарна делегация. Според ТАСС се очакват негласни преговори и срещи на високо равнище във връзка със ситуацията в Армения. Самият Никол Пашинян изтъкна, че е готов да стане премиер на страната, отбелязва ройтерс. Ако го изберат, той иска да реформира избирателната система, за да бъде гарнирана нейната прозрачност. Това трябва да стане преди парламентарните избори. Президентът Армен Саркисян заяви днес, че в историята на Армения е отворена нова страница. Той призова депутатите да помонат за преобразяването на държавата, като същевременно спазват настоящата конституция.", "date": "2018.04.26", "title": "Опозицията в Армения пак на улицата. Иска пълна промяна"}
{"url": "http://clubz.bg/67162-borisov_vyzmuten_izvinqvajte_4_orkestyra_%E2%80%93_ne_znaeh_che_tova_raboti_bnr", "text": "След три дни протести на музикантите от четирите оркестъра на БНР, последният митинг е стигнал до ушите на Бойко Борисов, тъй като се проведе пред Министерския съвет. Премиерът разкри отношението си към темата, докато коментира пред медиите влизането ни в Еврозоната – и реакцията му не бе положителна. Борисов откровено изрази възмущение от факта, че в Радиото работят четири музикални състава. Четирите музикални състава на БНР – Симфоничният оркестър, Народният, Биг Бендът и Смесеният хор – започнаха ефективни стачни действия в понеделник срещу недостойното си заплащане. Минималната заплата за един оркестрант с висше образование в Радиото е 570 лв. – малко над минималната за страната 510 лв. Средната заплата в музикалните състави в медията е 640 лв. Протестът на творците бе подкрепен от генералния директор на обществената медия Александър Велев, както и от диригентите на тези състави. Музиканти от БНР на протест срещу недостойното заплащане  Всъщност не Министерският съвет, а парламентът определя бюджета на обществените медии БНР и БНР. Основната функция на четирите музикални състава на Радиото е да правят записи, а за концертите си не получават субсидия от държавата за всеки продаден лев от билети, както музикалните състави, които са на издръжка към Министерството на културата. Защо Теодосий Спасов не протестира с музикантите от Радиото Изказването на премиера бе в деня, когато председателят на Комисията по култура и медии в парламента Вежди Рашидов свика извънредно заседание, за да обсъди повишението на заплатите на музикантите от БНР. Защо Теодосий Спасов не протестира с музикантите от Радиото", "date": "2018.04.26", "title": "Борисов възмутен: Извинявайте, 4 оркестъра – не знаех, че това работи БНР"}
{"url": "http://clubz.bg/67163-ruski_oligarsi_sys_smetki_v_britanskite_ofshorki_na_svetlo", "text": "Имената на руските олигарси, които имат сметки в британски офшорки - на Британските Вирджински и Кайманови острови, могат да бъдат разкрити. Британският парламент смята да гласува специален закон за тази цел, съобщи The Times. Лондон погва руските олигарси за имотите Изданието отбелязва, че досега британските отвъдморски територии са били освободени от сегашното изискване на Острова да разкриват самоличността на притежателите на активи, държани под тяхна юрисдикция. Според британските законодатели това прави възможно изпирането на пари, което от своя страна допринася за нарастване на престъпността и корупцията. Как руските олигарси изтеглят пари от Европа Един от членовете на Консервативната партия - Андрю Мичъл, заяви, че гласуването в парламента е насрочено за 2 май. Според него основната цел на новия закон е да убеди, че \"под прикритието на британския флаг в никоя точка на света не се крият мръсни пари, които ще се вложат за лоши цели\". Законопроектът беше изготвен със съгласието на британския премиер Тереза ​​Мей. След отравянето на бившия руски шпионин Сергей Скрипал, британският премиер обеща много сериозни мерки спрямо \"приятелите на президента Путин\".  Кои са олигарсите в “Списъка Путин\"? През 2013 г. британският премиер Дейвид Камерън започна реформа, в резултат на която Великобритания въведе публичен регистър на собствеността на бенефициентите, но Камерън не успя да убеди британските отвъдморски територии да направят същото. Сега депутатът-лейбърист Маргарет Ходж предлага поправка, която ще задължи правителството да принуди отвъдморските територии и зависимите територии на Короната да проведат до края на 2020 г. реформа, която \"да осигури прозрачност\", според The Times. Но прогнозата на изданието е, че британското правителство ще се възпротиви на инициативата. Предполагаемите аргументи: правителството не може да принуди отвъдморските територии и зависимите територии на Короната към каквито и да било действия; ще възникне риск мръсните пари да потънат в още по-голяма тъмнина; британските власти не трябва да действат в ущърб на територии, които трудно се възстановяват след урагана \"Ирма\".  Как руските олигарси изтеглят пари от Европа Кои са олигарсите в “Списъка Путин\"?", "date": "2018.04.26", "title": "Руски олигарси със сметки в британските офшорки - на светло?"}
{"url": "http://clubz.bg/67164-ukrajna_moje_da_sydi_deputatite_ot_ataka_hodili_v_krim", "text": "Украйна може да заведе криминални дела срещу зам.-председателя на българския парламент Явор Нотев и депутатите Волен Сидеров, Десислав Чуколов и Маргарита Николова. Това става ясно от съобщение на украинското посолство в София. Причина е незаконното, според властите в Киев, посещение на четиримата депутати от партия \"Атака\" на окупирания от Русия полуостров Крим. Делата могат да бъдат заведени \"като следствие на бруталното и осъзнато нарушение от гражданите на Република България на Закона на Украйна „За осигуряване на правата и свободите на гражданите и правния режим на временно окупираните територии на Украйна“, както и системни дейности, насочени срещу държавния суверенитет и териториалната цялост на Украйна\". Сидеров в Крим: променил позицията на Борисов за Скрипал Четиримата български народни представители бяха миналата седмица в Крим за участие в международен икономически форум в Ялта. Оттам Волен Сидеров обяви, че Крим не е окупиран. Той говори едновременно пред няколко руски медии, които според \"Атака\" имат обща аудитория 550 милиона зрители. Посолството на Украйна в България категорично осъжда незаконното посещение във временно окупираната Автономна република Крим от представителите на партия \"Атака\", се казва в изявление на дипломатическата мисия. Сидеров мина на руски: Крим растьот. Крим идьот к лучше Според посолството организираният от окупационните руски власти т. нар. Ялтенски международен икономически форум и поканването на чуждестранни гости е поредната планирана провокативна акция, която има за цел преди всичко да заблуди жителите на Крим и гражданите на Русия и да създаде илюзията за международно признание на опита за анексия на АР Крим и Севастопол. Планираното от окупационните власти мероприятие и антиукраинските изказвания на лидера на партия „Атака“ не са нищо друго освен нарушаване на основните норми на международното право, които гарантират мира и сигурността в Европа и в света, изтъкват още от посолството. Радев е проблем. Сидеров е още по-голям проблем Оттам припомнят, че многократно са призовавали българските граждани да се въздържат от незаконни посещения в окупираните територии и всякакви форми на контакт с незаконните окупационни власти на полуострова. Пресичането на границата на временно окупирана от Руската федерация част от територията на Украйна е нарушение на законодателството и общопризнатите норми на международното право, преди всичко на Устава на ООН, Хелзинската декларация и резолюциите на Общото събрание на ООН за Украйна и Крим.     Сидеров мина на руски: Крим растьот. Крим идьот к лучше Радев е проблем. Сидеров е още по-голям проблем", "date": "2018.04.26", "title": "Украйна може да съди депутатите от \"Атака\", ходили в Крим"}
{"url": "http://clubz.bg/67152-samo_edna_treta_po_sveta_haresvat_pravitelstvata_si", "text": "Само една трета от хората по света оценяват управленията на страните си положително. Но разликите между отделните региони както и вътре в тях, са доста значителни. 1. Старият демократичен свят (ЕС) в по-голямата си част е недоволен от правителствата си – само един от четирима анкетирани в тези държави казвао, че е удовлетворен. В САЩ само 20 на сто са хората, които са доволни от управлението на държавата си.  2 .Индийците, както и гражданите на включените в изследването държави от Източна Азия в по-голямата си част казват, че са удовлетворени от управлението на страните си. 3. Респондентите от Филипините, Виетнам и Индия са водещи по удовлетвореност от управляващите ги – повече от 70% са удовлетворени. За сравнение в страни като Латвия, Япония и Хърватия удовлетвореността е под 10%. \"Индексът „Гласът на хората“ показва, че пропастта между политиците и гражданите е по-голяма в по-развитите и демократични страни. Това създава предпоставки за появата на популистки движения и крайнолеви или крайнодесни вълни\", коментират от \"Галъп интърнешънъл\". \"Високите нива на разминаване между управляващи и граждани в САЩ и ЕС показват истинската заплаха за демократичния модел на управление и неговия имидж по света. Авторитарните правителства са в състояние да получават по-високи оценки на удовлетвореност, защото създават илюзия за по-силна национална идентичност\", е обяснението за поне на първи поглед парадоксът, който се забелязва в данните между удовлетвореността от властта в развитите демокрации и страни с авторитарни режими. Особено високи са показателите за страни като Индия - 72 на сто, Бангладеш - 65 на сто, Еквадор - 63 на сто или Казахстан - 57 на сто. В друг много спорно демократичен режим като управлението на Ердоган в Турция 53 на сто от анкетираните са доволни от властта, в Иран процентът е същият, в Русия при Путин доволните са 41 на сто. Най- критични са в Латвия - 6%, Япония - 8% и Хърватия - 9 на сто. Колкото и странно да изглежда в Япония едва 6 на сто определят управлението на страната като ефективно. ", "date": "2018.04.26", "title": "Само една трета по света харесват правителствата си"}
{"url": "http://clubz.bg/67145-tri_provala_i_nito_duma_v_pleneniq_parlament_na_bylgariq", "text": "Важен ли е въпросът дали позицията на България в евроатлантическата общност изглежда компрометирана? Ако съдим по реакциите на основните политически сили, представени в Народното събрание, това едва ли е сериозна тема. А важно ли е, че България продължава да се свлича в класацията на “Репортери без граници” и вече се намира в една група с Турция, Русия и Беларус? Мълчание и по този въпрос. Важна ли е тогава оценката на Държавния департамент на САЩ, че правосъдието в България е зависимо, а корупцията - повсеместна? Кой пък се интересува от нечии оценки… На този фон парламентът се вълнува от въпроса имало ли е, или не е имало алкохол на някакъв младежки форум в рамките на европредседателството. Декларации и контрадекларации, обвинения, искания за оставки. Българите разбраха за съществуването на младежкия форум, но не разбраха какво мислят политиците по трите важни теми, споменати по-горе. Нито една от петте парламентарно представени политически сили - ГЕРБ, “Обединени патриоти”, БСП, ДПС и “Воля” - не намери за необходимо да предложи на избирателите своята позиция. За всички тях изглежда е напълно нормално управляващ политик от страна в ЕС да посещава анексирания Крим и да говори за излизане от НАТО. За всички тях вероятно е напълно нормално България да е на дъното по медийна свобода и да затвърждава образа си на държава със зависимо правосъдие и масова корупция. Парламентът е ням - политиката е напуснала мястото за правене на политика. На рождения си ден председателят на “Атака” Волен Сидеров се снима на международния икономически форум в Ялта, Крим. Срещна се и с премиера на анексирания полуостров Сергей Аксьонов. На снимката до тях е и зам.-председателят на Народното събрание Явор Нотев, също от “Атака”. Пред Аксьонов и пред руските медии Сидеров се хвали, че е повлиял на българското решение да не се гонят руски дипломати в знак на солидарност с Великобритания по случая “Скрипал”. Обеща скоро да бъде възстановен проектът за нова руска ядрена централа в Белене и България да предложи “нещо като компенсация” за спрения “Южен поток”. Повтори и позицията си, че България не трябва да членува във “военно-политически съюзи” и уточни, че става дума за НАТО. Всички тези изявления са от името на председател на управляващата парламентарна група “Обединени патриоти” и на един от зам.-председателите на парламента. Радев е проблем. Сидеров е още по-голям проблем И какво последва? Правителството се разграничи от всичко това? Прозападната партия ГЕРБ осъди посещението на Сидеров в непризнатия Крим? Или пък поиска оставката на Нотев от ръководството на Народното събрание? Нищо такова не се случи. Притиснат от журналистите, зам.-председателят на ГЕРБ Цветан Цветанов каза само, че не одобрява проявите на Сидеров. За БСП естествено това не може да е проблем - по-скоро биха го поздравили. Дори и ДПС, което редовно изтъква своята евроатлантическа ориентация, остана безмълвно. Някои политици се измъкнаха с обясненията, че посещението било частно, че това било лично мнение, че “атакистите” не били командировани. С това случаят бил приключен и всички се правят, че не разбират колко голям проблем е пропукването на образа на България като надежден съюзник в ЕС и в НАТО. В разгара на мълчанието “Репортери без граници” публикуваха годишния си индекс за свободата на медиите. България пада с още две места надолу до 111-а позиция. \"Макар в момента да ръководи ротационното председателство на Европейския съвет, България е по-ниско в индекса от която и да е страна от Западните Балкани, някои от които са кандидати за членство в ЕС”, пише в доклада. Присъдата е тежка и недвусмислена. Но нито един политик от българския парламент не забеляза темата. Затова пък шумът около онзи младежки банкет не стихва. Няколко дни по-рано Държавният департамент на САЩ публикува годишния доклад за състоянието на човешките права по света. България отново е с етикета “зависимо правосъдие и корупция”. Публиката в страната е заливана с пропаганда за денонощни усилия, масирано законодателство и решителна битка срещу корупцията - партньорите обаче не виждат това. Политически реакции в парламента няма, но нищо чудно скоро да чуем: “Знаем ги ние тия доклади.” Всичко това говори много, но не говори добре. Имаме парламент на съгласието - съгласие, че важните теми не са важни. Те впечатляват само извънпарламентарни гласове и част от медиите. Народното събрание изглежда като пленено. И никой от депутатите дори не мигва, за да покаже несъгласие. \" \"", "date": "2018.04.26", "title": "Три провала - и нито дума в пленения парламент на България"}
{"url": "http://clubz.bg/67151-bojko_borisov_do_godina_vlizame_v_chakalnqta_za_evroto", "text": "България може до една година да влезе в \"чакалнята\" на Еврозоната, обяви премиерът Бойко Борисов на днешната дискусия - \"България в Еврозоната - Икономическата логика срещу митовете\". Престоят в т.нар. чакалня - европейския валутен механизъм (ERM 2), е първата стъпка към еврозоната, която обединява в момента 19 държави от ЕС. През февруари Борисов даде друг срок за влизане в ERM-2 - до края на 2018-а, а министърът на финансите Владислав Горанов изрази надежда поканата да дойде в края на европредседателството ни - тоест до края на юни т.г. Премиерът увери днес, че имаме реални шансове кредитният ни рейтинг да тръгне нагоре, лихвите да спаднат, ако водим добра политика, а не да се получи вариант като при Гърция. И повтори обещанието си от вчера да намали външния дълг на страната до 20% до края на мандата. Сега е  25.4% от БВП. Нивото на външния дълг, заедно с още четири икономически и правни показателя, е сред критериите за присъединяване към еврозоната и не бива да надвишава 60% от БВП. На форума говори и финансовият министър Владислав Горанов, който коментира, че България е преживяла успешно немалко банкови кризи. Горанов увери, че влизането в еврозоната ще доведе до \"нарастване на доходите\", а приказките за \"силно нарастване на цените\" определи като \"един от най-често тиражираните митове\". Със сигурност при минимални закръгляния подобен ценови скок е възможен, но той се измерва с малки размери, каза министърът. Подобно било, когато сме деноминирали българския лев (през юли 1999 г. - б.р.) и тогава подобен ценови шок не е имало. Премиерът и министърът на финансите благодариха на БСП и ДПС, които също участват във форума. Председателят на ПЕС Сергей Станишев коментира, че по някои въпроси има две страни, но за други трябва политическите сили да преследват общи цели. Борисов също отбеляза, че влизането в зоната на единната валута ще ни сложи до тези в Европа, които искат да са на \"пълна скорост\". Лидерът на БСП Корнелия Нинова заяви, че е необходим национален план за влизане в еврозоната. \"На равнището на днешния политически дебат няма да може да постигнем онзи минимум съгласие, който е необходим\", каза тя. Стратегическата перспектива на България е да задълбочи европейската си интеграция, а това е невъзможно да се случи без присъединяване в бъдеще към еврозоната. Това пък е заявил президентът Румен Радев на днешната си среща с Валдис Домбровскис, заместник-председател на Европейската комисия за еврото и социалния диалог. Държавният глава смята, че България се нуждае от ясен план за действие, анализ на поетите ангажименти и оценка на риска от въвеждането на еврото. Домбровскис е обяснил, че има механизми, които страната може да приложи за мониторинг на цените, така че да се избегне спекулативното им увеличаване. За гладкото протичане на процеса на присъединяване Европейската централна банка е предложила проект на Пътна карта, която очертава основните етапи на процеса, до присъединяването на България към Механизма ERМ 2. Радев и еврокомисарят са обсъдили необходимите стъпки за влизане на България в Европейския валутен механизъм, както и Европейския банков съюз и в частност т.нар. Механизъм за близко сътрудничество. ", "date": "2018.04.26", "title": "Бойко Борисов: До година влизаме в чакалнята за еврото"}
{"url": "http://clubz.bg/67147-mesi_specheli_bitkata_imeto_mu_stava_brand", "text": "Най-добре печелещият футболист в света Лионел Меси спечели съдебната битка в ЕС и ще може да регистрира фамилията си като търговска марка за продажба на спортни стоки и облекло. Общият съд на ЕС реши, че звездата на \"Барселона\" е достатъчно известен, за да преодолее фонетичните прилики с испанската марка за велосипеди Massi. Случаят стигна до съда, след като испанската марка успешно подаде жалба до Службата за интелектуална собственост на ЕС (EUIPO). \"Славата на футболиста противодейства на визуалните и фонетичните прилики\" с името на испанския производител на велосипеди, наречен Massi, който оспорва търговската марка, постанови вторият съд в ЕС. EUIPO заяви, че Messi и Massi са почти идентични визуално и фонетично, а някои ще бъдат затруднени да ги различат, но съдът не е съгласен. \"Г-н Меси е всъщност добре позната публична личност, която може да бъде видяна по телевизията и редовно обсъждана по телевизията или по радиото\", решиха магистратите. Смятан за един от най-големите футболисти в света, 30-годишният Меси отбеляза 600-ия си професионален гол през миналия месец и е най-добрият голмайстор за националния отбор на Аржентина и за \"Барселона\". Съдът каза, че въпреки че някои хора може да не познават Лионел Меси, това едва ли биха били тези, които си купуват спортни стоки.", "date": "2018.04.26", "title": "Меси спечели битката - името му става бранд"}
{"url": "http://clubz.bg/67165-i_trimata_ot_mladost_ostavat_za_postoqnno_v_aresta", "text": "Тричленен състав на Апелативния спецсъд остави за постоянно с най-тежката мярка \"задържане под стража\" кметицата Десислава Иванчева, заместничката й Биляна Попова и бившия кмет и обвиняем като посредник за подкуп Петко Дюлгеров. Определението чете докладчикът съдия Веселина Вълева, а другите две в състава са Даниела Росенова (председател) и Магдалена Лазарова. По-рано днес защитата на Иванчева - каквито индикации имаше още от вчера, че ще стане - пряко насочи вината към преносителя на 70 000-те евро Дюлгеров. Марковски каза, че Дюлгеров (който днес работи като \"консултант\") доказано е имал срещи с предпиремача Александър Ваклин, но това, че са му искали пари кметицата или двете със заместничката й, не се доказва от нищо. Ваклин също не е казал едно към едно, че двете са му поискали или им е предавал суми. Напротив - той само веднъж се срещал с Иванчева и тя се държала лошо. \"Няма да коментираме обясненията на обвиняемия - каква е тяхната стойност, когато е съподсъдим и има интереси\", допълни Марковски. Пропукване: защитата на Иванчева срещу Петко Дюлгеров По-рано днес прокуратурата разкри някои от \"козовете\", които има, по време на гледането на мярката на тримата в Апелативния специализиран наказателен съд. А именно - освен показания и веществени доказателствени средства, изготвени включитлно и на базата на СРС.  От тях става ясно, че тримата обвиняеми са обсъждали  .\" Документирани са срещи  . Те обвиняват кметицата още на базата на това, че преписката наистина е намерена върху бюрото й. А след разрешаването на проблема с парите има документирано нейно обаждане до секретарката Маргарита Стоянова да извади точно тази преписка и да започне работа по нея. Кметицата имала навик редовно да влиза в кабинетите на експерти и да изземва лично преписки, по които тя няма работа, твърдят още обвинителите. Марковски пък контрира, че н Той маркира и, че качулатата полицайка запушва устата на Иванчева да не вика - нещо, документирано от медиите. Според Марковски същата полицайка преди това е броила парите и може да е нанесла веществото по клиентката му. Адвокатката на ЗДюлгеров подмина твърденията му. Мариана Тодорова заяви че не счита, че клиентът й е осъществил провокация към подкуп - това се доказва о тразпитите на Ваклин, че  Този пък, когото прокуратурата сочи като човекът, свързал строителния бизнесмен с бившия кмет, не е разпитан въобще Според нея Петко Дюлгеров има тежко прогресиращо заболяване на окото и затова трябва да бъде пуснат, за да се лекува. Кметицата на \"Младост\" в последната си дума каза: И двете с Петрова декларираха, че са разпознаваеми общестевни личности и няма как да се укрият, а освен това искат да съдействат на разследването. Съдебният състав днес не уважи буквално нито едно искане на защитата. Причините за оставането в ареста се извеждат основно от високата общестевна опасност на деянието и - независимо, че са с чисто съдебно минало и явни членове на обществото - с опасността да извършат друго престъпление. Като любопитен елемент след делото прокурорите признаха, че замалко е имало и четвърти задържан - Стефан Дичев. Той е останал само за часове с мярка по Закона за МВР - до 24 часа. Той се казва Стефан Дичев и вероятно е човекът, с когото живее Иванчева. Срещу него няма обвинения и е пуснат. Той обаче фигурира в СРС-тата. Тримата обаче ще прекарат вероятно доста дълго време в ареста (до настъпване на някакви нови обстоятелства, б.р.), защото решението на АСНС е окончателно и не подлежи на обжаване.", "date": "2018.04.26", "title": "И тримата от \"Младост\" остават за постоянно в ареста"}
{"url": "http://clubz.bg/67160-kim_presicha_liniqta", "text": "Севернокорейският лидер Ким Чен Ун ще премине военната демаркационна линия, разделяща двете Кореи, в 9.30 ч. местно време (00.30 ч. по Гринуич) в петък, за да се срещне с южнокорейския президент Мун Дже Ин, предаде ДПА, съобщава БТА. В севернокорейската делегация е включена сестрата на Ким - Ким Йо Чен, която през февруари беше на церемонията по откриването на зимната олимпиада в Пьончан. Делегацията ще присъства на официалната церемония по посрещането в 9.40 ч., съобщи днес на брифинг началникът на президентския кабинет в Сеул. Коя е севернокорейската Иванка (ВИДЕО) Първите разговори на историческата междукорейска среща на върха ще започнат в 10.30 ч., след като Ким се подпише в книга за гости и участва в протоколни снимки. По-късно двамата лидери ще засадят бор, растящ от 1953 г., когато е подписано примирието след Корейската война. След това се очаква да бъде подписано и оповестено сегашното споразумение. В 18.30 ч. Ким и Мун ще присъстват на банкет, последван от церемония по изпращането. Тръпките са гарантирани Администрацията на южнокорейския президент направи в четвъртък последната генерална репетиция преди предстоящите преговори, съобщи президентският говорител в четвъртък. Животът в цяла Южна Корея ще замре, за да може хората да гледат и да попият всичко от историческата среща, съобщава Ройтерс. За първи път. Ким слуша южнокорейски поп в Пхенян В столицата Сеул пред сградата на кметството ще бъде поставен огромен телевизионен екран, а целият площад отпред ще бъде украсен с цветя във формата на Корейския полуостров. Учебните занятия в училищата ще бъдат отменени, за да може учащите да наблюдават събитията на живо. Южнокорейците ще могат да видят как за пръв път севернокорейски лидер минава границата и идва на посещение. В навечерието на срещата цари небивало оживление сред международните медии, предаде ТАСС. По данни на организаторите, в пресцентъра в град Коян, близо до междукорейската граница, са пристигнали около три хиляди журналисти от цял свят. Най-много са специалните кореспонденти на японски медии. Корейски нудъли, швейцарски картофени рьощи, морски дарове, месо и ориз ще бъдат сервирани на трапезата в петък след историческата среща на върха, съобщи Франс прес. Вечерята ще бъде в \"Дома на мира\" - сграда в контролираната от Сеул част от демилитаризираната зона, която разделя Корейския полуостров. По предложение на Мун в менюто ще има студени нудъли от елда - емблематично севернокорейско ястие, за чието приготвяне Пхенян ще изпрати един от най-видните си готвачи, съобщи южнокорейското президентство. Нудълите от елда, сервирани в бульон с парчета месо и зеленчуци, се режат с ножица за по-голямо удобство. Двамата лидери ще ядат също така рьощи - швейцарски специалитет с настъргани картофи - приготвени по корейска рецепта. Те ще напомнят на Ким Чен Ун детството му в Швейцария, допълни президентството. В менюто ще има също морски дарове, месо и ориз от родните градове на Мун и неговите предшественици Ким Те Чжун и Но Му Хен, участвали на първите две междукорейски срещи на върха в Пхенян през 2000 и 2007 г. Тръпките са гарантирани За първи път. Ким слуша южнокорейски поп в Пхенян", "date": "2018.04.26", "title": "Ким пресича линията"}
{"url": "http://clubz.bg/67161-sydyt_planyt_za_park_pirin_zadyljitelno_na_ekoocenka", "text": "Върховният административен съд (ВАС) \"катурна\" Министерство на околната среда и водите (МОСВ) по отказа му да извърши екологична оценка на Плана за управление на Национален парк \"Пирин\" за периода 2014-2023 година. Магистратите  решението на служебния министър на екологията в правителството на президента Румен Радев - Ирина Костова, с което бе постановено да не се извършва екологична оценка на проекта за актуализация на плана при прилагането на който, според МОСВ, няма вероятност да се окаже значително негативно въздействие върху околната среда.  ВАС обаче посочва, че в актуализацията има празноти по отношение на площ, обособяване на зони и мотиви и затова не е ясно на какво основание екоминистерството е решило да не я подлага на екооценка. \"Според чл. 57, т. 4 ЗЗТ,  пише в решението на съда. Ден 2 от решението за Пирин: \"Знаят ли министрите какво са гласували?\" То може да се обжалва пред петчленен състав на Върховния административен съд в 14-дневен срок. Клуб Z потърси МОСВ за коментар, но оттам все още не се бяха запознали със съдебното решение и обещаха такъв на по-късен етап. Решението на екоминистерството бе атакувано от природозащитниците Тома Белев и Андрей Ковачев. След днешното решение на ВАС Белев попита: А Ковачев призова: Въпросите са отправени към сегашния министър на околната среда и водите Нено Димов и са по повод сходната ситуация с измененията на плана за НП \"Пирин\", направени в последния работен ден на Министерския съвет за 2017 година и довели до продължаващи вече месеци наред протести. Нено Димов отхвърли предложенията на алпиниста Боян Петров за Пирин Както е известно, по настояване на Нено Димов и на вицепремиера Валери Симеонов, и двамата от квотата на \"Обединени патриоти\", правителството прие изменение в стария план и то докато новият е в съда. Мотивът бе да се разреши изграждането на пословичната вече т.нар. втора кабинка в ски зоната в Банско. Това изменение също не бе подложено на екологична оценка като Нено Димов оттогава досега обяснява, че такава не е нужна при общата рамка, каквато представлявала планът за управление на НП \"Пирин\". Оценки се правели само при конкретно предложени проекти за градежи. Но и проект за втори кабинков лифт де факто все още няма, защото инвеститорът \"Юлен\" АД не е внесъл проект, а само представи публично идея за такъв. Природозащитниците настояват и че няма яснота какво е разрешено и какво не на територията на парка, защото с една малка промяна на \"тирета\" и \"тройки\" в една от таблиците в плана, на практика се разрешават дейности в 48 на сто от \"Пирин\". От МОСВ обясняват, че става въпрос само за водохващания за питейни нужди и нищо извън това. Екозащитниците, както и алпинистът Боян Петров, предложиха вариант за изменение в плана, в който конкретно е записано като изключение в нормите и режимите строителството на втората кабинка, но Нено Димов го отхвърли с мотива, че такова конкретно предложение в общ план не можело да се прави. Въпреки че в сега действащия нормативен акт всички писти, хижи, заслони и пр. са записани точно в този режим за изключения за строителство. Въпросът сега е дали екоминистерството все пак ще подложи и новия план, и изменението от декември м.г. на екооценка. Нено Димов отхвърли предложенията на алпиниста Боян Петров за Пирин", "date": "2018.04.26", "title": "Съдът: планът за парк \"Пирин\" задължително на екооценка"}
{"url": "http://clubz.bg/67149-izbraha_nasila_zamestnik_na_ivancheva", "text": "Столичният общински съвет (СОС) избра един от заместниците на Десислава Иванчева за и.д. кмет на район \"Младост\" въпреки волята му. Владимир Клисуров обяви ден по-рано, че си прави самоотвод и предложи вместо него за временно управляващ кметството да бъде назначен третият заместник на Иванчева - арх. Румен Русев. Въпреки това днес СОС разгледа като извънредна точка на заседанието си въпроса и единодушно, без дебати, посочи Клисуров за и.д. Решението е било взето още вчера на председателски съвет. Причините Иванчева, обвинена във вземане на подкуп в особено големи размери, да посочи именно Клисуров са две. Първата е, че един от тримата й заместници - Биляна Петрова бе арестувана заедно с нея при показната акция в центъра на София на 17 април и също е обвинена в престъплението. А Румен Русев бе посочен от самата Иванчева като стоящ в дъното на предполагаемата атака срещу нея. Пропукване: защитата на Иванчева срещу Петко Дюлгеров Днес и Клисуров, и Русев присъстваха на заседанието на СОС. Самият Клисуров посочи, че не се чувства компетентен да се занимава с градоустройствени въпроси (ресорът в общината му е социален, свързан най-вече със спортните дейности, б.р.), но и че няма друг избор, освен да се примири и да изпълни волята на Иванчева и на местния парламент. Двамата с Русев обявиха, че както и досега, ще работят в екип. Русев пък допълни, че при Иванчева имало 200-300 забавени предписки по дребни случаи като изграждането на огради, на къщи или изкопни ями, които той предлагал да поеме, но тя отказвала. Сега тези преписки ще бъдат приоритетно задвижени, дадоха заявка заместниците на районната кметица. Покрай избора на и.д. кмет обаче се завихри правен спор - легитимен ли е отпускът, който Иванчева си е пуснала, и в този смисъл може ли тя да посочва заместник по време на нелегитимен отпуск. Днес се оказа, че казус няма, защото Иванчева не е издала заповед за назначаване на Клисуров като изпълняващ длъжността, а само е посочила името му. Според СОС дори и да е имало заповед, то тя е можела да бъде издадена по време на отпуск. Така, за да спазят волята на легитимно избрания кмет (районните кметове се избират директно, не се назначават от голяма община, както бе доскоро), СОС назначи Клисуров за и.д. кмет въпреки собствената му воля. Случаят с Иванчева е \"всичко, за което един прокурор може да мечтае\" Това не е прецедент - СОС да назначава временно изпълняващи длъжността. Прецедент е обаче, че го прави на практика насила. На въпрос от общински съветници от левицата към кмета Йорданка Фандъкова защо е дала \"извънредни пълномощия\" на Иванчева да спира и контролира строежи от категория от 4 до 6, в които влизат и жилищни сгради, Фандъкова обясни, че това е честа практика.  Случаят с Иванчева е \"всичко, за което един прокурор може да мечтае\"", "date": "2018.04.26", "title": "Избраха насила заместник на Иванчева"}
{"url": "http://clubz.bg/67144-partiqta_na_mareshki_s_dvama_svoi_v_kevr", "text": "Партията на бизнесмена Веселин Марешки \"Воля\" вече има свои хора в Комисията за енергийно и водно регулиране (КЕВР). Номинираната от \"Воля\" Пенка Трендафилова е новият член на регулатора, след като днес Народното събрание гласува кандидатурата й. Така политическата сила на Марешки е представена в органа, който регулира пазара на електроенергия и ВиК-услуги, с двама души, колкото и ГЕРБ. БСП нямат нито един свой в един от най-важните регулаторни органи в държавата. Като кандидатура на \"Воля\" влиза и досегашният член на регулатора Георги Златев, преди това - от Българския демократичен център, преизбрани са и Ремзи Осман (ДПС) и Александър Йорданов (Обединени патриоти). Партията на Марешки номинира за втори мандат в КЕВР човек на Ковачки Пенка Трендафилова заема поста на освободения от Комисията Валентин Петков. Всички членове ще имат петгодишен мандат в регулатора. След избора им четиримата се заклеха да спазват Конституцията и законите на страната и във всичките си действия да се ръководят от интересите на народа. Жребий отвя от КЕВР половината й членове, двамата на ГЕРБ остават Жребий отвя от КЕВР половината й членове, двамата на ГЕРБ остават", "date": "2018.04.26", "title": "Партията на Марешки с двама \"свои\" в КЕВР"}
{"url": "http://clubz.bg/67148-moje_li_led_ekranite_da_izmestqt_projektorite_v_kinosalonite", "text": "Бъдещето на киното е често обсъждана тема, но едва ли някой е предвидил иновацията, която вече намери реализация в Чатсуърт, щата Калифорния – вместо да бъдат прожектирани, както това става още от самото начало на седмото изкусто, филмите в този киносалон ще бъдат излъчвани на огромен LED екран с висока резолюция, съобщава „Холивуд Рипортър“. На LED екрани в киносалоните се гледа по два начина – за част от кината това е   заради кристалната яснота на картината и насищането на цветовете, но според Стивън Спилбърг, Кристофър Нолан и други режисьори това просто ще превърне киното в телевизия. Други пък попитали дали това не е просто един голям телевизионен екран. Въпреки критиките, технологичният гигант „Самсунг“ вече пусна на пазара екраните „Оникс“. Именно с тях е оборудвано и киното в Чатсуърт – и по ирония първата прожекция, която беше излъчена на LED екрана, е новият филм на Спилбърг „Играч първи, приготви се“. До края на годината се очаква още 30 киносалона да последват примера, не само в Америка, но и в други държави. Компанията „Сони“ също тръгва по стъпките на „Самсунг“ с надеждата, че ще се намерят режисьори, които да одобрят иновацията и ще са склонни да работят с тях, за да се получи добър краен продукт за LED екран.", "date": "2018.04.26", "title": "Може ли LED екраните да изместят прожекторите в киносалоните?"}
{"url": "http://clubz.bg/67146-parlamentyt_dade_pravo_na_kevr_da_spira_sdelki_kato_za_chez", "text": "Народното събрание даде правомощия на Комисията за енергийно и водно регулиране (КЕВР) да разрешава продажбата на над 20% от собствеността на енергийните дружества. Това стана с промени в Закона за енергетиката, предложени от Обединените патриоти и приети окончателно днес.  По спешност: \"Патриотите\" поискаха ясни права на КЕВР да спира сделки Това на практика означава, че КЕВР може и да спре сделката за продажбата на българския бизнес на ЧЕЗ - ако прецени. Но и самите депутати не са убедени доколко това е възможно. Чешката държавна компания избра за купувач \"Инерком България\" и подписа предварителен договор с българското дружество на 23 февруари. В срок от 9 месеца \"Инерком\" трябва да осигури близо 340 милиона евро за покупката, като авансово са платени пет милиона. Преди КЕВР по сделката трябва да се произнесе и Комисията за защита на конкуренцията.  От ЧЕЗ смятат, че \"Инерком\" няма да плати за сделката Предложеният от Патриотите текст предизвика дебати както в енергийна комисия, така и в пленарна зала, където се обсъжда от вчера. На заседанието на комисията, ръководено от председателя й Делян Добрев (ГЕРБ) беше орязана възможността регулаторът да се меси в подобни сделки, като бяха запазени досегашните му правомощия да може да проследи дали ангажиментите по лицензията се спазват след продажбата. И министърът на енергетиката Теменужка Петкова се възпротиви на възможността КЕВР да се произнася за сключването на сделки. Депутатите приеха тогава регулаторът да бъде известяван при подобни големи сделки - така, според Делян Добрев, ще има защита на обществения интерес.  В крайна сметка обаче пленарна зала реши друго. Все пак по план тази година КЕВР трябва да влезе в ЧЕЗ, така че проверка по изпълнението на лиценза ще има. Той посочи, че подобни текстове има и в Закона за БНБ, в Закона за Комисията по финансов надзор и дебатът бил дали тези правомощия т да бъдат дадени на КЕВР. Това не е прецедент в българското право, заяви Добрев. На въпрос дали с решение на КЕВР може да бъде развалена сделката между ЧЕЗ и \"Инерком\", Добрев каза: \"Трябва да питате Комисията. Не съм сигурен, трябва да говорим и с юристите дали този текст може да действа ретроактивно. Договорът с \"Инерком\" счита ли се за приключен или е сключен януари, но трябва да мине плащането\", каза Добрев. \"Ние даваме тези правомощия на регулатора, но не даваме изчерпателно в законодателството какви са критериите, по които регулаторът ще преценява кога да одобрява и кога да не одобрява една сделка. Тези текстове могат да бъдат прецизирани в подзаконов нормативен акт, но при положение че не са в закона, а ги оставяме до голяма степен на преценката на регулатора какви да бъдат тези критерии\", коментира още бившият енергиен министър.  \n\t  От ЧЕЗ смятат, че \"Инерком\" няма да плати за сделката", "date": "2018.04.26", "title": "Парламентът даде право на КЕВР да спира сделки като за ЧЕЗ"}
{"url": "http://clubz.bg/67150-zashto_makron_napusna_vashington_s_pesimizym", "text": "В разговор с американски журналисти, преди да отпътува от Вашингтон, Еманюел Макрон призна, че вероятно се е провалил в опита си да убеди Доналд Тръмп да не напуска иранската ядрена сделка, описвайки политиката на САЩ по отношение на международните споразумения като \"безумна\", пише британският в. \"Гардиън\". Според Макрон американският президент постъпва така по вътрешнополитически причини. Отбелязвайки, че Тръмп е изтеглил Вашингтон и от Парижкото споразумение за климата - друг ангажимент, поет от неговия предшественик Барак Обама, Макрон подчерта, че подобни чести промени в позициите на САЩ по глобални въпроси \"може и да работят в краткосрочен план, но в средно- и дългосрочен план това е доста безумно\". Макрон заклейми национализма пред Конгреса на САЩ Френският президент направи тези признания, след като в пламенна реч в Конгреса на САЩ се застъпи за много от нещата, които неговият американски колега през по-голямата част от мандата си се стараеше да разруши. В речта си фенският президент отрече много от аспектите на политическите възгледи на Тръмп, посочва \"Индипендънт\".  В речта си в Конгреса Макрон отхвърли политиката на Тръмп по отношение на споразумението за климата и иранската ядрена програма, отбелязва и \"Дейли телеграф\". Вестникът определя изказването му като остро отхвърляне на външната политика на Тръмп, провеждана под лозунга \"Америка на първо място\". С призива си Америка да остане ангажирана със света Макрон отхвърли изолационизма на американския президент, допълва \"Телеграф\". Тръмп и Макрон - цуни-гуни дипломация (СНИМКИ) \"Ню Йорк таймс\" определя речта като силно критична и също я описва като недвусмислено отхвърляне на политиката \"Америка на първо място\".  При това Макрон го направи само ден след като двамата с Тръмп се засипваха взаимно с похвали, отбелязва американският вестник. Според \"Вашингтон пост\" френският президент е очаровал с пламенната си реч и двете партии в американския Конгрес. Вестникът посочва, че голяма част от казаното от Макрон, макар и да е било формулирано така, че да предизвика вълнение и да е бъде с глобална насоченост, представлява директно предизвикателство към администрацията на Тръмп, както и към самия американски президент, с когото Макрон твърди, че има специални отношения. Рокли, пайети и суета на вечерята в Белия дом (ВИДЕО+ СНИМКИ) Изданието отбелязва, че в медийното отразяване на визитата, както и в коментарите на опозицията и дори в собствената партия на Макрон във Франция, където Тръмп е изключително непопулярен, са били отправени критики към демонстрираните близки отношения между двамата лидери. Според \"Файненшъл таймс\" френският президент се е опитал да затвърди отношенията чрез внимателно режисирана визита, виждайки в Тръмп дългосрочна инвестиция. По време на посещението на Макрон във Вашингтон двамата президенти се надпреварваха кой ще очарова повече другия, пише \"Уолстрийт джърнъл\", като изтъква, че френският президент е разчитал на добрите отношения между двамата, за да спечели отстъпки с надеждата да убеди Тръмп да остане в иранското споразумение, преди същото да се опита да направи утре и германският канцлер Ангела Меркел. \"Франкфуртер алгемайне цайтунг\" смята, че очакванията да бъдат постигнати бързи решения при посещението й в Белия дом са големи, докато в същото време Макрон напуска Вашингтон песимистично настроен. Тръмп и Макрон - цуни-гуни дипломация (СНИМКИ) Рокли, пайети и суета на вечерята в Белия дом (ВИДЕО+ СНИМКИ)", "date": "2018.04.26", "title": "Защо Макрон напусна Вашингтон с песимизъм"}
{"url": "http://clubz.bg/67154-sydyt_na_es_ni_osydi_zaradi_zashtitena_zona_rila", "text": "Бългapия зaгyби дeлo cpeщy Eвpoпeйcĸaтa ĸoмиcия в Cъдa нa EC. Днec съдът в Люĸceмбypг ocъди дъpжaвaтa, зaдeтo  , ĸoнĸpeтнo oпpeдeлeни cъглacнo диpeĸтивaтa oтнocнo oпaзвaнeтo нa дивитe птици, пopaди ĸoeтo   пo тaзи диpeĸтивa. Aĸo дъpжaвaтa нe cи пoпpaви пpoпycĸитe, Eвpoпeйcĸaтa ĸoмиcия щe зaвeдe нoвo дeлo и щe иcĸa нaлaгaнe нa глoби зa нeизпълнeниe нa cъдeбнoтo peшeниe oт дeня нa зaвeждaнe нa ceгaшнoтo дeлo, пише сайтът \"Де факто\". B ĸpaтĸo cъoбщeниe oт Люĸceмбypг ce ĸaзвa, чe  c днeшнoтo peшeниe Cъдът e ocъдил Бългapия дa зaплaти cъдeбнитe paзнocĸи. Πлaнинaтa Pилa e вaжeн peгиoн нa oбитaвaнe нa птици и eднa oт нaй-знaчимитe тepитopии в Eвpoпeйcĸия cъюз зa oпaзвaнeтo нa oĸoлo 130 видa гнeздящи птици. Oт eвpoпeйcĸo пpиpoдoзaщитнo знaчeниe ca 41 видa, ĸaтo eдин oт тяx e зacтpaшeн в cвeтoвeн мaщaб, ce ĸaзвa в cъoбщeниeто нa Cъдa. За какво е осъдена България по делото \"Калиакра\" и кой ни лъже Πpeз 2016 г. Eвpoпeйcĸaтa ĸoмиcия пpeдяви иcĸ зa ocъждaнeтo нa Бългapия, тъй ĸaтo в cпeциaлнaтa зaщитeнa зoнa „Pилa“ нe бeшe вĸлючeнo opнитoлoгичнo вaжнoтo мяcтo „Pилa“ в нeгoвaтa цялocт, т.e.   в cъoтвeтcтвиe c Диpeĸтивa 2009/147 oтнocнo oпaзвaнeтo нa дивитe птици. Зoнaтa тpябвaшe дa бъдe вĸлючeнa в eвpoпeйcĸaтa eĸoмpeжa „Haтypa“ oщe пpeз 2007 г. зapaди нaмиpaщитe ce тaм мecтooбитaния нa зaщитeни видoвe птици, peчни pиби и бoзaйници. Πpиpoдoзaщитници, eĸcпepти oт eĸoминиcтepcтвoтo и ĸмeтoвe нa oбщини oбaчe тaĸa и нe cтигнaxa дo ĸoнceнcyc зa oбxвaтa нa зaщитeнaтa зoнa. EK oтĸpи нaĸaзaтeлнa пpoцeдypa cpeщy cтpaнaтa ни oщe пpeз 2008 г. зapaди Pилa бyфep и oceм гoдини пo-ĸъcнo oбяви, чe зaвeждa дeлo. Πpeз 2011 г. Бългapия дoпълни eĸoмpeжaтa „Haтypa“ cъc зaщитeнa зoнa „Pилcĸи мaнacтиp“ зa oпaзвaнe нa дивитe птици и тaĸa ocигypи зaщитa нa 72% oт т.нap. Opнитoлoгичнo вaжнo мяcтo „Pилa“. Eвpoĸoмиcиятa oбaчe нacтoя зa 100-пpoцeнтoвa зaщитa и пpeз eceнтa нa 2014 г. пpeдyпpeди cтpaнaтa, чe щe излeзe c нeгaтивнo cтaнoвищe пo cлyчaя.  Πpeз мapт 2016 г. Haциoнaлният cъвeт пo биoлoгичнo paзнooбpaзиe – ĸoнcyлтaтивeн opгaн ĸъм миниcтъpa нa oĸoлнaтa cpeдa, paзглeждa пpeдлoжeния зa oбxвaтa нa зoнaтa и oтнoвo нe e cтигнa дo ĸoнceнcyc. Валери Симеонов за \"Калиакра\": Това са едни пустеещи хендеци Както Клуб Z писа, по напълно идентични причини, а именно - за обхвата на \"Натура 2000\", България вече бе обект на осъдително решение за зона \"Калиакра\" край Каварна. Валери Симеонов за \"Калиакра\": Това са едни пустеещи хендеци", "date": "2018.04.26", "title": "Съдът на ЕС ни осъди заради защитена зона \"Рила\""}
{"url": "http://clubz.bg/67157-ne_tova_ne_e_zagovor_sreshtu_bylgariq_istina_e", "text": "Не само най-бедната и най-корумпираната. България се оказва и страната с най-несвободни медии в целия ЕС. Че и в цяла Европа, ако не броим три авторитарни режима, които политически, а отчасти и географски трудно могат да бъдат вписани в Европа: Русия, Беларус и Турция. 111-а. България продължава да пада „Най-бедната и най-корумпираната\" - това клише на международните медии, което пусна дълбоки корени в началото на българското европредседателство, обиди доста хора в България. Едни го възприеха като западна арогантност, други потърсиха част от вината у политиците в Европа, трети веднага извадиха изтърканото контраклише за „соросоидната пропаганда\". Съвсем същото се случва в момента и с годишната класация за медийната свобода на „Репортери без граници\". (Справка - първата страница на един високотиражен булеварден вестник.) Тъй че нека да видим доколко основателни са обидите и възраженията по адрес на правозащитниците от „Репортери без граници\". За „западна арогантност\" трудно може да се говори, защото в тазгодишната класация държавата, която доскоро беше лидер на Западния свят - САЩ, заема доста конфузното 45-о място. А Германия е чак 15-а. Освен това авторите на годишния доклад изрично посочват, че в цяла Европа медийната свобода е в криза. Поне по този пункт България (за жалост) се оказва един истински европеец… Йордан Цонев: Ние сме чисти, ние сме ОК, г-н Пеевски е ОК  Обвинението „соросоидна пропаганда\" може лесно да бъде игнорирано като блудкав буламач и типична рожба на налудничавите заговорнически теории. Но нека въпреки това да го вземем под лупата. Може ли „Репортери без граници\" да бъдат причислявани към така наречените соросоиди, каквото и да означава това? Ако става въпрос за финансирането на организацията, тя се издържа от членски внос и от доброволни дарения, като изрично стои настрана от всякакви политически и икономически „групи по интереси\" и се кълне единствено в член 19 от Декларацията за човешките права за свободата на словото. За организацията, отчасти на доброволни начала, работят стотици експерти по цял свят и лично аз досега не помня случай, в който някой от тях да е бил уличен в преднамерено или користно изкривяване на истината. В частния случай „България\" тъкмо тук обаче стигаме до един закономерен въпрос: след като „Репортери без граници\" (основателно) критикуват медийната концентрация в страната и след като на българския медиен терен са активни повече от един крупни бизнесмени, защо правозащитниците критикуват най-вече един от тях? Отговорът на този въпрос е колкото банален, толкова и очевиден: защото медиите, контролирани пряко или косвено от въпросния (както го наричат) олигарх, рязко се отличават от всички останали големи български медии със свойството си безочливо да разпространяват брутални лъжи и периодически да организират зловещ лов на вещици. И защото обикновено го правят по поръчка, а поръчителите винаги се виждат с просто око. Да, и другите медии в страната имат издатели със свои интереси. Да, и другите медии в страната често пъти следват определена политическа тенденция. Но това важи включително и за най-реномираните световни медии. И най-важното: тенденцията винаги е оправдаема, когато въпросната медия дава дума и на противоположни възгледи, когато не публикува лъжи и измишльотини и не води поръчкови кампании. Потискащо 111-о място за България Поръчковите кампании и оклеветяването, които са насъщният хляб на булевардните медии в България, за огромно съжаление понякога се водят по нареждане от най-високо място, констатира в интервю за ДВ изпълнителният директор на „Репортери без граници\" Кристиан Мир. Тежко обвинение, което би трябвало да жегне не само управляващите в България, но и техните политически партньори в ЕС. Защото е скандално, че страната, председателстваща ЕС, се оказва по медийна свобода редом с диктаторски и авторитарни режими и изостава далеч зад своите западнобалкански съседи, на които уж се опитва да преподава уроци по демокрация и европейски ценности. И хората в България, които открай време се възмущават, че ЕС реагира на тежката корупция в България единствено с ритуални жестове, днес имат пълното основание да се запитат: защо Брюксел, защо държавите членки търпят и катастрофалната медийна ситуация в страната? Всъщност отговорът отдавна е ясен: ЕС си има достатъчно проблеми, за да си навлича и допълнителни тъкмо с една страна членка, която иначе се държи като добър европеец - със стабилни финанси и добър икономически ръст, без залитания към Вишеград, с прагматична политика по миграционния проблем, която балансира между засилена гранична охрана, твърдост към бежанците и жестове на солидарност към държавите от ЕС, приемащи особено много мигранти. С други думи, на българското управление му се прощават огромни грехове само защото се грижи за стабилност, а и за поддържане на сегашното мнозинство в управлението на ЕС. Накрая, за разведряване, един популярен цитат, който няма нищо общо с България и с нейните европейски партньори. Някогашният президент на САЩ Франклин Делано Рузвелт в края на 30-те казал за тогавашния диктатор в Никарагуа: „Сомоса може и да е кучи син, но си е наш кучи син.\" За този цитат няма писмени доказателства, но въпреки това звучи убедително, нали? \" \" Йордан Цонев: Ние сме чисти, ние сме ОК, г-н Пеевски е ОК  Потискащо 111-о място за България", "date": "2018.04.26", "title": "Не, това не е заговор срещу България. Истина е"}
{"url": "http://clubz.bg/67137-2_mlrd_dolara_zagubi_za_biznesa_ot_blokiraneto_na_telegram", "text": "Бизнесът в Русия и света очаква щети от 2 милиарда долара заради усилията на руските власти да блокират приложението за съобщения Telegram, пише \"Комерсант\".  Шефът на софтуерната фирма \"Флексби\" Андрей Прокофиев е предложил на руския интернет омбудсман Дмитрий Мариничев да разработи мерки в подкрепа на компаниите, пострадали от блокиране на Ай Пи адреси.  Заради Telegram: Русия блокира сървъри на Google и Amazon Преди две седмици руските власти наредиха да бъде спрян достъпът до месинджъра и след безрезултатни опити се опитаха да го засегнат, като блокират други услуги.  Спорът избухна, след като приложението, разработено от руския предприемач Павел Дуров, отказа да предаде на разузнавателните служби ключовете си за кодиране. Руските силови структури настояват, че имат нужда от тях за предотвратяване на екстремистки нападения, но Telegram отхвърли искането като нарушаване на поверителността на личния живот. Според оценки на \"Флексби\", ако руските власти продължат борбата с Telegram със същите методи, в близките месеци руски компании може да изгубят 1 милиард долара, а почти същата сума да стигнат тази година пропуснатите ползи за американските Amazon и Google. Руската ресорна агенция \"Роскомнадзор\" е получила вече над 46 хиляди жалби, откакто блокира Telegram, и започна консултации с представители на бранша, посочва изданието. \"Флексби\" е предложила на интернет омбудсмана да формира оперативен щаб, включващ хора от властта и от бизнеса, за да реши проблемите на пострадалите фирми. Според Андрей Прокофиев са необходими законови поправки, които да изключат възможността някой \"едностранно да блокира услуги, жизненоважни за руския бизнес\". Омбудсманът Мариничев съобщил, че още не е получил писмото от \"Флексби\", но очаква \"лавина от жалби\" на пострадали фирми. \"Роскомнадзор\" е допуснал \"страхотно много грешки\", блокирайки Telegram, и бизнесът наистина е ощетен. Но погледнем ли по-широко на нещата, далеч повече затруднения създават на бизнеса антируските санкции на ЕС, на САЩ и руските контрасанкции, смята финансистът Александър Чачава, цитиран в материала.", "date": "2018.04.26", "title": "2 млрд. долара загуби за бизнеса от блокирането на Telegram"}
{"url": "http://clubz.bg/67139-skriti_kameri_dreger_i_poimenni_bileti_na_stadionite", "text": "На спортно мероприятие вече ще се ходи само с лична карта и поименен билет. За всеки запалянко трябва да има точно определена седалка, а самият стадион или зала ще се обследват преди спортното мероприятие за скрити пиротехнически средства. Спортните клубове ще трябва да инвестират в камери с висока резолюция, както и в скрити камери, с които ще се следи за реда при провеждането на спортното мероприятие, а конкретно към Българския футболен съюз (БФС) ще бъде отправена препоръка да въведе т. нар. видеоасистент (VAR), който отскоро се прилага в Италия и Германия, а предстои да се използва и на световното първенство в Русия. Това са само част от мерките, които се предвиждат в новия Закон за спортното хулиганство, който трябва да замени сега действащия закон за противообществените прояви. Текствовете се готвят вече от половин година, като амбицията на депутатите от \"Обединени патриоти\", в частност на основния автор - Славчо Атанасов, е да бъдат приети окончателно до два месеца - преди лятната ваканция на депутатите. \"Точката на пречупване\", както я определя Атанасов, е последната хулиганска проява с хвърлена бомбичка на футболен мач, при която служителка на реда едва не изгуби окото си. Бившият пловдивски кмет, четвърто поколение фен на \"Ботев\" (Пловдив), разказа пред Клуб Z основните моменти от подготвяния текст. За него е почерпен опит от Обединеното кралство, Италия и Испания, чиято публика към днешна дата е дисциплинирана, а посещението на спортни мероприятия е удоволствие. Атанасов посочва, че има консенсус между всички партии в парламента и новите правила ще минат без политически боричкания.  Законът за спортното хулиганство ще дава ясна дефиниция за \"спортен хулиган\", описана в 13 точки като: нахлуване на терена, хвърляне на бомбички и сигнални ракети, издигане на расистки лозунги, посещение на мероприятието в нетрезво състояние, сбиване не само на стадиона, но и в т.нар. спортна зона. Спортната зона е зоната, отстояща на 500 метра от спортното съоръжение, стадион например. Билетът за мероприятието вече ще е поименен. Ако например едно лице купува повече от един билет, то всички ще се водят на негово име, както например е на Острова. Така ще се знае кое е отговорното лице при възникване на конфликт. \"Билетът ще е форма на договор между фена и организатора и на гърба му ще са изписани всички права и задължения на двете страни\", посочва Атанасов. На него ще има и ясно указано място с номер на седалка. Сега малко стадиони са оборудвани с номерация, затова клубовете ще са задължени да осигурят номера. Ще трябва да оборудват съоръженията и с камери с висока резолюция - на всеки сектор трябва да има поне по една камера. Предвижда се да има и скрити такива, посочва авторът на законовите изменения. Ако спортното съоръжение не отговаря на изискванията, ресорният министър може да го затвори до отстраняване на нередностите, предвиждат още измененията. Малолетните лица ще влизат на стадиона само с придружител, както е и сега. Един възрастен може да поеме отговорност за не повече от три деца. Те ще се легитимират с ученически карти. Всички останали пълнолетни запалянковци ще подлежат на задължителна проверка на личната карта. Сега няма такова изискване за охраната на мероприятията.  Ако полицаите се усъмнят, че някой запалянко е във видимо нетрезво състояние, то той ще подлежи на проверка с дрегер. И ще напусне спортното мероприятие, ако уредът отчете над 1,2 промила. \"Все пак част от ритуала е да изпиеш една-две бири преди мача\", посочва Славчо Атанасов. Проектозаконът предвижда още запазването на стюардите по стадионите, но и тяхната професионализация. Те ще минават през обучение в МВР и спортното министерство, а задълженията им са описани в 16 точки. Като например: нямат право да наблюдават мача и трябва да стоят през цялото време с лице към агитката. И сега стюардите са платени, но Атанасов предлага това да се урежда чрез форма на граждански договор. Те ще помагат и при обследването на спортното съоръжение за скрити бомбички, фойерверки и пр. преди началото на играта. Законът предвижда и сериозни санкции, и бърза съдебна процедура при удостоверяване на проява на спортно хулиганство. Идеята е проявил се футболен хулиган например да престои в ареста до 25 дни, да полага общественополезен труд до 320 часа, да се води на \"подписка\" към МВР, да бъде спрян да посещава мачове, като най-крутрата мярка е забраната да важи до живот и др. Разбира се, влезлият в регистъра като спортен хулиган ще има право и на реабилитация. При установен хулиган той ще има право да обжалва наказанието само в рамките на 24 часа - в пъти по-кратък срок от сегашния. Ако обжалва, делото отива на втора инстанция, като съдът ще трябва да се произнесе в рамките на до 5 дни. По думите му проектът предвижда и ясно определяне на задълженията на всеки участник по веригата - от стопанина на спортното съоръжение през домакина и госта до полицаите, охраняващи събитието. Признава, че по отношение на МВР текстовете все още не са съвсем ясни и дава пример с това как например се санкционира униформен, допуснал на стадиона малолетен или пък фен с маска на лицето (което е забранено по друг закон, б.р.).  Що се отнася до шествията на агитките, които сега минават през центъра на столицата, в работната група са се обединили около мнението, че тези шествия не трябва да бъдат забранявани, защото сега агитката поне може да се контролира \"компактно\" от МВР и не се разхожда на групички из целия град. Тези шествия обаче не трябва да минават през центъра на града, а трябва да се определят алтернативни маршрути, смятат авторите на закона. Важен момент е намерението им да препоръчат на БФС въвеждането на системата за видеонаблюдение при спорни моменти (VAR). По думите му един видеоасистент, поне на първо време при по-гледаемите срещи, ще доведе и до изчистване на подозренията за уредени мачове, които често тегнат върху българския футбол.", "date": "2018.04.26", "title": "Скрити камери, дрегер и поименни билети на стадионите"}
{"url": "http://clubz.bg/67142-ekzakta_74_ot_bylgarite_sa_za_es_58_za_nato", "text": "Сигурни участници в следващ парламент са ГЕРБ, БСП, ДПС и \"Обединени патриоти\". Това са данните от изследването на \"Екзакта\" за април. Ако днес се провеждат парламентарни избори: С 1.1% \"Воля\" не влиза в следващ парламент. Въпросителните вдясно са повече от предлаганите решения. Има две ядра – около Реформаторския блок и около \"Демократична България\". Нито едното от тях засега не си гарантира присъствие в следващ парламент. Извън тях остават 5% българи, които биха гласували за нови десни партии. Те са ресурс, който тепърва ще търси политическо представителство, отчитат от \"Екзакта\". В момента няма политическа партия у нас, чието влияние еднозначно да нараства. Ретроспективните данни на „Екзакта” сочат, че след президентския вот през 2016 г. влиянието на БСП нарастваше. Този процес е прекъснат понастоящем. Към момента общественото мнение е разделено на два съизмерими дяла, когато става дума за това дали расте или намалява влиянието на ГЕРБ и БСП. 27% твърдят, че влиянието на ГЕРБ расте през последните месеци, а според 29% то намалява. БСП разширява влиянието си според 26%, а според 28% го свива. Повечето партии, които не са представени в парламента, са оценявани от хората като губещи политическо влияние. За последната година с 3% нарастват желаещите да гласуват за нова партия и сега те са 33% от пълнолетните българи. Сред тях по-често се срещат хора на възраст между 18 и 40 години, жители на малките градове и на селата. Предсрочни парламентарни избори не са нужни на страната ни според 56% от българите. 27% искат предсрочен вот. 53% от избирателите на БСП се обявяват за предсрочни избори. Близо половината от хората, които искат предсрочни избори, посочват, че биха гласували за нова партия. В настоящото изследване за пореден път регистрираме висока подкрепа (сред 74% от българите) за членството на страната ни в ЕС. Противниците са 16%. Ретроспективният анализ по данни на „Екзакта” от последните години показва, че подкрепата за еврочленството ни е трайна и висока - между 74% и 79%. Неодобрението е между 13 и 16%. В момента най-високо неодобрение за членството ни в ЕС регистрираме сред избирателите на БСП – 28%. Одобрението за членството ни в НАТО се вмества между 55-60% през последните години, а неодобрението е между 22 и 28%. През април 2018 г. 58% от българите одобряват членството ни в НАТО, а неодобрение декларират една четвърт. 40% от избирателите на БСП не одобряват членството ни в НАТО. Като цяло хората, които очакват ползи за страната ни от българското председателство на Съвета на ЕС са повече от онези, които не очакват ползи (40 към 34%). Оценките обаче са силно политизирани. Сред привържениците на управляващите надделява тезата, че България ще извлече ползи от председателството, докато повечето симпатизанти на опозицията не очакват ползи.", "date": "2018.04.26", "title": "\"Екзакта\": 74% от българите са за ЕС, 58% за НАТО"}
{"url": "http://clubz.bg/67143-bravo_na_armencite_no_sega_nakyde", "text": "Арменците са горд народ. И имат добри основания за това. Векове наред те успяват да запазят своята идентичност въпреки историята си, която е белязана от дълбоки промени. Те първи обявяват християнството за официална религия. А арменската диаспора по цял свят открай време впечатлява със своя силен ангажимент към родината. Сега арменците имат още една причина за гордост: те могат да се гордеят със своята мирна революция от изминалите седмици. Натискът от улицата принуди Серж Саркисян да подаде оставка. А това може и да е само началото на онези промени, за които арменските граждани жадуват отдавна. Саркисян е част от онази група, която дойде на власт след войната за анклава Нагорни Карабах. Оттогава насам заедно с шепа олигарси той контролира страната в политическо и икономическо отношение. През последните години мнозина забогатяха за сметка на народа. Защо цените на хранителните продукти в Армения са по-високи от тези в съседна Грузия? Защо почти никой не инвестира в местната икономика? Защото, накъдето и да погледнеш, се шири корупция. Русия нямало да се меси в кризата в Армения Народът се оплакваше дълго време. В крайна сметка обаче реши да излезе на улицата. В лицето на Никол Пашинян арменците откриха своя безстрашен водач. \"Армения не бива да спира по средата на пътя\", казва той. Оставката на министър-председателя не е достатъчна. В страната трябва да бъдат приети прозрачни изборни закони и да бъдат проведени скорошни избори. Мрежата от бизнесмени, политици и чиновници, превърнала държавата в своя плячка, трябва да бъде обезвластена. Натискът на улицата не бива да отслабва, казва Пашинян. Той и неговите сподвижници имат конкретни планове за бъдещето на страната. Те не са романтици, които могат да изпуснат из очи бъдещето, опиянени от победата. Те са реалисти. Арменската революция избухна точно навреме. Официално населението на Армения е три милиона души. Който е пътувал из страната обаче, знае много добре, че там са останали най-много два милиона. Много села са обезлюдени. А това представлява опасност за сигурността на една малка страна с отчасти вражески настроени съседи. Кой обаче може да упрекне някой млад арменец, от гледна точка на безутешността в страната, че е тръгнал да търси щастието си в далечна чужбина? В Калифорния отдавна живеят повече арменци, отколкото в Кавказ. Още отсега някои стратези във Вашингтон мечтаят за нова външнополитическа ориентация на Армения. Това обаче няма нищо общо с реалността. В обозримо бъдеще Русия ще си остане закрилник на Армения. Всичко останало игнорира политическите, икономическите и културните факти. Както и желанията на самите арменци. Те изпитват дълбока привързаност към Русия по исторически причини. Това обаче не означава, че Ереван не може и не иска да поддържа добри отношения и със Запада. Четири неща, които трябва да знаем за протестите в Армения Армения е член на Евразийския съюз. А през 2017 г. страната подписа и споразумение за асоцииране с ЕС. Само че всички тези договори не струват и пукната пара, ако населението продължава да обеднява. Арменските граждани са тези, които могат да създадат рамковите условия за повече инвестиции, за борба срещу корупцията и олигарсите. Арменците могат да почерпят сила и кураж за бъдещето от собствената си история. Във вторник (24.04.) те отдадоха почит на жертвите на геноцида по време на Първата световна война. Навремето те бяха сплотени срещу външния враг. Сега трябва се сплотят срещу вътрешния. И тогава революцията може да се окаже успешна. \" \" Четири неща, които трябва да знаем за протестите в Армения", "date": "2018.04.26", "title": "Браво на арменците! Но сега накъде?"}
{"url": "http://clubz.bg/67141-kpkonpi_da_ima_pravo_da_zadyrja_poiska_shefyt_plamen_georgiev", "text": "Ако новият антикорупционен орган КПКОНПИ има право да задържа хора, нямало да се налага да идват хора от МВР и да се прави \"такава огромна организация, в която да участват толкова много хора\". Това заяви председателят на комисията Пламен Георгиев на въпрос дали и бъдещите акции ще бъдат така \"показни\". Бе обсъждано дали КПКОНПИ да получи право да задържа, но бе отхвърлено с аргумента, че така органът ще дублира функции на твърде много други силови служби. И повтори тезата си, че \"всичко зависи от това къде бъдат задържани лицата\". Прокурор Иван Гешев: Унизителен арест? Не, лош късмет За другите, на които е искан подкуп от Иванчева, повече щяла да каже прокуратурата, обясни Георгиев.", "date": "2018.04.26", "title": "КПКОНПИ да има право да задържа, поиска шефът Пламен Георгиев"}
{"url": "http://clubz.bg/67140-10_toma_srs_sreshtu_kmeticata_na_mladost", "text": "Късно вчера в специализирания съд са пристигнали допълнителни 3 тома явни доказателства от прокуратурата и 10 тома СРС по делото за подкуп срещу Десислава Иванчева, Биляна Петрова и Петко Дюлгеров. Това стана ясно на днешното заседание на Апелативния спецсъд, който решава дали да остави в ареста тримата. И тримата от \"Младост\" остават за постоянно в ареста СРС-тата са тайна, но от думите на адвокати стана ясно, че сред тях има записи от камери на срещата на Петко Дюлгеров с предприемача Александър Ваклин. Миналия петък СНС остави и тримата обвинени в подкуп в особено големи размери в ареста. Както Клуб Z писа, вчера в НСлС бяха привиквани адвокатите им, за да се запознаят именно с \"прецизираното\" обвинение по казуса. То включва и ново твърдение за поискан подкуп на общо 500 000 евро, по думите на адвокатите. Днес обаче се оказа, че самите подсъдими не са запознати с новите материали срещу тях. Иванчева и Петрова се бяха подготвили с писмени молби и съдът моментално ги уважи. Председателят на състава Даниела Росенова им даде време и насрочи проеса за 14:30 следобед.    Това казаха по-рано тази сутрин кметицата и зам.-кметицата на \"Младост\". Само те двете се показаха пред медиите в началото на днешното заседание. Третият обвиняем Петко Дюлгеров, който е сочен като преносител и посредник при подкупа от 70 000 евро, не се показва пред медиите. Иванчева си позволявала \"глезотии\", била на почивка в съседна държава Иванчева първо потвърди, че се е срещала с предприемача Александър Ваклин \"два пъти\", защото искал да прави детски площадки. А после си промени мнението, че \"тоя образ дори не знам кой е\". Според нея обаче ставало въпрос за това, което \"всички знаели\" - че в \"Младост\" инвеститорите правят дарения като площадки, саниране на сгради, кърпене на улици, и пр. Не и за подкуп. Двете с Петрова категорично казаха, че не са ходили на 3 места, за които прокуратурата ще твърди, че са провеждали срещите за уговаряне на подкупа с Дюлгеров - Ринг мол и др. Двете се явиха днес с еднакви тениски на \"Зелен Младост\".  В момента пък има протест в тяхна подкрепа пред СОС. Иванчева отново показва на журналистите предварително написан лист, защото й забранявали да говори с тях. Иванчева си позволявала \"глезотии\", била на почивка в съседна държава", "date": "2018.04.26", "title": "10 тома СРС срещу кметицата на \"Младост\""}
{"url": "http://clubz.bg/67138-neizvestni_nekaneni_gosti_v_konsulstvoto_na_rusiq_v_siatyl_video", "text": "Скандал около дипломатическата собственост на Руската федерация в САЩ: щатските власти отвориха затвореното генерално консулство на Русия в Сиатъл, пише на челно място в.\"Известия\".  Изданието помества на сайта си видеозапис с коментар, според който \"неизвестни неканени гости\" са влезли в комплекса с взлом, като \"се опитвали да скрият това от очевидците\", прикривайки действията си с парче син плат.  Представители на американските власти разбиха ключалката и проникнаха в резиденцията на руския генерален консул в Сиатъл. Това съобщиха вчера от посолството на Русия във Вашингтон, уточнява \"Взгляд\".  Изданието цитира говорителката на руската дипломация Мария Захарова, която нарече случилото се \"рядка гледка - държавно пиратско заграбване на собственост\". Американците \"се опитват да проникнат на руска територия, нарушавайки всички наши дипломатически и консулски конвенции, също и собственото си законодателство\", заяви завеждащият консулския отдел на руската мисия в САЩ Николай Пукалов, цитиран от ТАСС. Вашингтон изгони 60 руски дипломати и затвори руското консулство в Сиатъл заради обвиненията за роля на Москва в отравянето на бившия руски агент Сергей Скрипал и дъщеря му Юлия в началото на март. Русия отговори реципрочно. Вчера изтече срокът, който бе поставен на руските дипломати от консулството в Сиатъл, за да напуснат всички заемани от тях помещения. Резиденцията на руския генерален консул в Сиатъл бе поредният от общо петте дипломатически обекта, които властите на САЩ са лишили от имунитет и са блокирали достъпа до тях от края на 2016 г., пояснява \"Комерсант\". Според всекидневника руските власти се надяват да си върнат сградите по съдебен ред и вече са намерили юридическа кантора, която да представлява интересите им. Руският зам.-министър на външните работи Сергей Рябков подчерта, че Москва \"е стопроцентово сигурна в своята правота\". Държавният департамент впрочем също е убеден, че действията му са правомерни, посочва вестникът. Според негови източници от руските държавни структури шансовете Москва да издейства преразглеждане на американските решения са \"минимални\". С действията си властите на САЩ демонстрираха солидарност с Великобритания по повод случая \"Скрипал\", отбелязва \"Комерсант\", цитиран от Би Би Си. Междувременно Русия остава собственик на помещенията, потвърди Андреа Калан, прессекретар на американското посолство в Москва. Онлайн изданието на руската телевизия \"Дожд\" цитира коментар на говорителката на Държавния департамент Хедър Науърт, според която в случая САЩ са действали изцяло според текстовете на Виенската конвенция. САЩ ще вземат мерки за сигурността на руската мисия според поетите от Вашингтон ангажименти. Не е имало никакво \"нахлуване\", това е просто твърд и легитимен отговор на продължаващото възмутително поведение на Русия, каза тя. По думите на Науърт служители от Държавния департамент са направили оглед на сградата на руското консулство, за да се убедят, че няма останали хора на негова територия, допълва РБК.    ", "date": "2018.04.26", "title": "\"Неизвестни неканени гости\" в консулството на Русия в Сиатъл (ВИДЕО)"}
{"url": "http://clubz.bg/67136-jordan_conev_nie_sme_chisti_nie_sme_ok_g_n_peevski_e_ok", "text": "Депутатът от ДПС Йордан Цонев коментира пред Нова тв последния доклад на \"Репортери без граници\", според който България продължава да пада по отношение на свободата на словото и вече е на 111-о място. В доклада изрично се споменава, че Делян Пеевски, който е и депутат от ДПС, е един от отговорните за тази незавидна класация. 111-а. България продължава да пада Той припомни, че двамата с Пеевски са внесли законопрект, чрез който да се освети собствеността в медиите и да стане ясно дали наистина има монопол в тяхното разпространение. И изтъкна, че в доклада на \"Репортери без граници\" няма нито дума за създателите на \"корпоративните медии\". Като такива той посочи Иво Прокопиев и Сашо Дончев. И допълни: Когато му бе споменато, че ще стане дума за Пеевски, Цонев отговори: Именно след един такъв разговор на Цонев в същото студио водещата Анна Цолова бе свалена от екран.  Без Анна Цолова в сутрешния блок на Нова Цонев каза още, че войната между институциите, визирайки словесните престрелки между президентството и мнозинството, не е полезно. Според Цонев не президентът, а коалиционният партньор на ГЕРБ се опитва да промени евроатлантическия път на България. От думите му стана ясно, че той визира най-вече лидера на \"Атака\" Волен Сидеров и неговото посещение в Крим. Според него настоящата управляваща коалиция не е била предопределена от българския народ. На въпрос може ли ДПС да е коалиционен партньор на ГЕРБ, той отговори: Цонев призова  \"Демократична България\" да се разграничи от кметицата на \"Младост\" Десислава Иваначев. И припомни, че при избирането си тя е била подкрепена и от \"Зелените\", който сега са част от формацията. Според Цонев от \"Демократична България\" се опитват да се \"изсухлят\" от една компрометирана коалиция да продават за трети път едно и също нещо, като го представят за ново. Той поиска да бъде поета отговорност и за тримата министри от второто правителство на Борисов, които са подсъдими. Без Анна Цолова в сутрешния блок на Нова", "date": "2018.04.26", "title": "Йордан Цонев: Ние сме чисти, ние сме ОК, г-н Пеевски е ОК "}
{"url": "http://clubz.bg/67126-razuznavaneto_mobiliziran_e_celiqt_arsenal_za_hibridno_vyzdejstvie", "text": "Специалните служби на  ,   и   имат траен интерес да придобиват \"информацията за политиката и икономиката на България\". Това е една от формулировките в публичния вариант на  ., който се появи в сайта на службата. В Народното събрание документът е постъпил за разглеждане като секретен - без да има бележка, че има и достъпен вариант. В документа който разузнаването е съобщило кои, според него, са заплахите за страната и какво е свършила самата служба за миналата година.  Чуждите служби имали интерес към придобиване на информация относно ЕС и НАТО, става ясно още от документа. Обикновено в публичните версии на документите на спецслужбите не изобилства от данни и конкретика. В доклада за 2017 г. на ДАР прави впечатление, например, че думите \"Русия\" или \"Руска федерация\" не присъстват нито веднъж. Но и в отчета за 2016 г. на същата служба е така. Единствените данни, пряко свързани с Русия, са потвърждението на заплахата и от 2016 г. за рискове при доставките на газ за Европа през територията на Украйна. От целия тон на доклада се разбира, че вероятно Русия, САЩ които също никъде не се споменават поименно, и др. са графата \"глобални сили\", които се борят за надмощие. Това се разбира от частта от документа, озаглавена \"Оценка на външната среда за сигурност\". Всъщност никъде не се посочва конкретно кои са \"глобалните сили\". Пак в тази глава се говори за опити за \"хибридно въздействие\" върху България, за което се използва целия арсенал  . Откъде идват тези опити обаче не става ясно.  Асиметричните заплахи за националната сигурност идват от \"продължаващите кризисни процеси в региона на Близкия изток и Северна Африка (БИСА), Сахел, Централна и Югоизточна Азия, както и отражението им върху Европа и Р България\". Тероризмът във всички форми, миграционните потоци към България и EС,  трансграничната организирана престъпност \"остават заплахи\", пише в документа.  Частта, описваща \"регионалните предизвикателства\", анализира рисковете от ситуациите в  ,  и   извън пределите на страната - степенувани в този ред. Констатациите - близкоизточният въпрос е в застой, а на Балканите рискът от широкомащабни кризи по религиозни и етнически причини в средносрочен план е нисък, въпреки че продължават да са налице фактори на нестабилност като национализъм, религиозно напрежение и др. В частта за Украйна се казва, че ситуацията остава тежка  В доклада от 2016 г. ситуацията в Украйна, извън преговорите с Москва за доставките на газ, изобщо не фигурира като риск. През 2017 г. обаче се подчертава, че   Каквото и да значи това в превод.  За българските национални малцинства (БНМ) се казва, че състоянието им през 2017 г. се е влошило. Според разузнаването реална заплаха представляват  В частта за киберсигурност пък е записано: .  ДАР отчита намалелия натиск на родните граници от мигранти, но изненадващо подчертава, че въпреки споразумението с Турция, което се изпълнява, потенциалната заплаха за България остава.  Останалата част от отчета за 2017 г. отбелязва най-вече на количествен признак свършената от ДАР работа. Службата, например, е изготвила 1961 информационно-аналитични материала, подготвени са 52 седмични справки до президент, премиер и председател на парламента, а на ден са изплащани по 8 материала. Най-често те са били свързани с \"асиметрични заплахи\" (49%), а най-рядко - свързани с икономическата сигурност (13%). Сред икономическите справки близо 40 на сто са свързани с енергийната сигурност на държавата, става ясно още от документа.  Едва 14 на сто от справките на ДАР са на база данни от партньорски служби. Вероятно от това следва да се направи извод, че останалите са прод на разузнавателната работа у нас. От своя страна родното разузнаване е изготвило за партньори 1504 информации, става ясно още от отчета.", "date": "2018.04.26", "title": "Разузнаването: Мобилизиран е целият арсенал за \"хибридно въздействие\""}
{"url": "http://clubz.bg/67133-zatvoren_e_sajt_napravi_si_sam_ddos_ataka", "text": "Британските власти съобщиха, че е закрит сайт, който е предлагал услугите си за кибератаки чрез т.нар. \"отказ от услуга\" (DDoS - Distributed Denial of Service) и е довел до над 4 милиона такива атаки по света. В операцията срещу сайта са участвали властите на редица държави и са арестувани няколко души, включително собствениците на сайта webstresser.org, предадоха Франс прес и ДПА. \"Властите на редица държави, сред които Холандия, Сърбия, Хърватия и Канада, с подкрепата на шотландската полиция и Европол, са разкрили шест лица от престъпната група, която стои зад webstresser.org\", уточни службата. Холандската полиция със съдействието на колеги от Германия и САЩ е конфискувала сървъри и е закрила сайта. Сайтът е бил използван за извършване на атаки с \"отказ от услуга\", които заливат дадена мрежа или компютър с питания, за да се блокира работата им. Хакерите често искат откуп, за да прекратят атаката. Смята се, че webstresser.org е имал над 136 000 регистрирани потребители. Само за април 2018 г. са регистрирани 4 милиона кибератаки, използвали предлаганите от сайта софтуерни продукти.  Арестувани са няколко души - двама в Шотландия, 19-годишен младеж в Хърватия, и двама души на 19 и 21 години в Сърбия, които са заподозрени, че са администратори на сайта. Сръбското вътрешно министерство обясни, че сайтът webstresser.org е смятан за най-големият в света в наемането на услуги за този тип кибератаки.", "date": "2018.04.26", "title": "Затворен е сайт \"Направи си сам DDoS атака\""}
{"url": "http://clubz.bg/67134-dojivoten_zatvor_za_guruto_iznasilil_svoq_nepylnoletna_uchenichka", "text": "Индийският съд осъди арестувания през 2013 г. влиятелен гуру Асарам Бапу на доживотен затвор за изнасилването на своя непълнолетна ученичка, предаде Франс прес, позовавайки се на един от адвокатите на осъдения. Защитата обяви, че ще обжалва присъдата. Седемдесет и седем годишният Бапу, обявил се за богочовек, ръководител на стотици хиндуистки храмове в Индия и чужбина, беше обвинен, че е насилил 16-годишно момиче през 2013 г. в щата Раджастан, Западна Индия. Той твърдял, че по този начин искал да прогони от нея злите духове, които я били обсебили.  Гуруто редовно припомня, че сред последователите му има индийски премиери и президенти, припомня Франс прес. Присъди срещу подобни личности като Бапу, които имат в Индия милиони последователи, са доста деликатни и пораждат опасения за изблик на насилие. Сега заради присъдата на Бапу властите въведоха извънредно положение в много региони на страната и разположиха хиляди полицаи. Към момента няма съобщени случаи на размирици. През миналата година присъда за изнасилване на друг известен гуру породи протести на последователите му. Те се изродиха в сблъсъци с органите на реда и загинаха 38 души. ", "date": "2018.04.26", "title": "Доживотен затвор за гуруто, изнасилил своя непълнолетна ученичка"}
{"url": "http://clubz.bg/67100-koaliciq_s_divite_zajci", "text": "През последните дни в публичното пространство имаше две изявления, които е редно да не остават незабелязани. Първото бе на премиера Бойко Борисов. В интервю пред   той коментира защо България не е изгонила руски дипломати заради казуса \"Скрипал\". Да, вероятно той отдавна е преброен. И на Запад, и на Изток. Българският заек обаче става все по-див при неговото управление. Ръководните фактори в ЕС знаят това. Публично те обсипват Борисов с похвали, комплименти, прегръдки, целувки. Но няма никакъв шанс да бъде снет мониторингът върху правосъдната ни система и ние най-накрая да станем пълноправен член на ЕС. Шансовете за напредък по отношение на Шенген и Еврозоната също клонят към нула. Досега България поне беше лоялен член на ЕС и НАТО на дипломатическото поле. С поведението на Борисов по казуса \"Скрипал\" обаче страната ни даде заден ход и по тази линия. Не че Борисов не е наясно с това. Той може да говори каквото си иска публично, но всячески се опитва да замаже глупостта, която - волно или неволно - сътвори. Няма друго обяснение за воинстващите изказвания на дясната му ръка Цветан Цветанов през последните дни. Цветанов дава мило и драго, за да възвърне имиджа на ГЕРБ като партия, която отстоява евроатлантическите ценности у нас. Той се опитва да създаде впечатление, че ако зависи от него, още утре цялото руско посолство ще бъде изгонено от София. Борисов се опитва да го играе доброто ченге за русофилите, а Цветанов - доброто ченге за онази част от обществото, която отстоява независимостта на България от Москва и принадлежността на страната ни към ЕС и НАТО. Работата е там обаче, че Цветанов само приказва, а Борисов действа, при това от името на държавата. Приказките са едно, а делата друго. Резултатът е ясен - България се запътва към периферията на ЕС с все по-голяма скорост. Гарантирано от ГЕРБ. Оказва се, че май има. И тук стигаме до другото важно изявление - на лидера на ДСБ Атанас Атанасов, който е и един от лидерите на новосформираната коалиция \"Демократична България\". Това заяви Атанасов пред сайта  Въпросът какво ще бъде поведението на \"Демократична България\" към ГЕРБ е един от най-важните за нейния бъдещ изборен резултат. От изказването на Атанасов става ясно, че формацията е склонна на нова коалиция с ГЕРБ, ако премиер не е Борисов. Ако ръководството на \"Демократична България\" тръгне по тази писта, то резултатът ще е доста по-нисък от потенциалните възможности. Десницата или демократичната общност може да разчита на добри резултати само ако декларира пълен отказ от коалиция с ГЕРБ. В \"Демократична България\" очевидно не са разбрали тази проста истина. И очевидно нищо не са научили от злополучното си участие във второто правителство на Борисов. Нима в \"Демократична България\" наистина приемат Цветанов за стожер на европейското развитие на България? Факт е, че в ГЕРБ има и хора, които са близки като разбирания до принципите, отстоявани от десницата/демократичната общност. Те обаче или са в миманса, или скоропостижно са отстранявани от партията, ако си позволят по-голяма активност. Няма причина да се мисли, че някой друг, а не Борисов - независимо дали е, или не е премиер - ще дърпа конците в ГЕРБ. Наивността може да бъде простена навсякъде, но не и в политиката. Защото в политиката наивността е най-големият грях. При всяка своя публична изява лидерите на \"Демократична България\" би трябвало да намират повод да изтъкват, че те коалиция с ГЕРБ няма да правят. И да припомнят, че по големите теми на България - евроатлантизма, съдебната реформа, корупцията, олигархията - ГЕРБ има повече допирни точки с БСП, отколкото с тях. В противен случай филмът отново няма да бъде шведски, а съветски. При това вече сме го гледали.", "date": "2018.04.26", "title": "Коалиция с дивите зайци"}
{"url": "http://clubz.bg/67135-levski_praznuva_s_djerard_bytlyr_video", "text": "Неочаквано присъствие имаше в ложата на стадион \"Васил Левски\" за дербито \"Левски\" - ЦСКА-София за Купата на България. Холивудският актьор Джерард Бътлър изгледа целия двубой в компанията на собственика на \"сините\" Спас Русев. \"Левски\" елиминира ЦСКА-София, отива на финал (СНИМКИ) Тимът от \"Герена\" се класира на финал след 2:2 (2:0 в първата среща) и на 9 юни ще спори за отличието срещу \"Славия\".     Бътлър, който е шотландец и запален футболен фен (на \"Селтик\"), получи син шал. Той влезе в съблекалнята и се позабавлява с играчите. Някои от тях не пропуснаха да се снимат с него и се похвалиха в социалните мрежи. Бътлър е в България за снимките на филм. Пред играчите той обеща отново да присъства на мач на \"Левски\".", "date": "2018.04.26", "title": "\"Левски\" празнува с Джерард Бътлър (ВИДЕО)"}
{"url": "http://clubz.bg/67127-eto_kak_valeri_simeonov_shte_bori_pavilioni_i_sergii_po_moreto_i_ne_samo", "text": "Вицепремиерът Валери Симеонов и депутатите от партията му НФСБ вече са готови с проект на промени в Закона за устройството на територията (ЗУТ), които ще сложат начало на анонсираната битка срещу грозни и незаконни \"преместваеми обекти\" - павилиони, сергии и прочие търговски и увеселителни обекти. Заканите на Симеонов за справяне с появата на подобни обекти и дори забраната им - особено по морето, дойде през есента на 2017-а. Идеята му бе регламент за павилионите, капанчетата по и около плажовете, по алеите в курортите и т.н. да се появи в Закона за туризма. Вицепремиерът и министърката на туризма Николина Ангелкова обаче не се разбраха по въпроса. Тогава Симеонов се закани, че забрана все пак ще има.  бе позицията на вицепремиера тогава и настоя, че по плажовете трябва да останат само спасителни постове, медицински пунктове и водни атракциони. Българите си искат сергиите на плажа, констатира \"Галъп\" Заканата е на път да се материализира в официален законопроект, внесен от депутати от \"Обединени патриоти\". Подготвените текстове, с които Клуб Z разполага, в момента се съгласуват с останалите две формации в националистическата коалиция и ще бъдат предложени на големия партньор във властта ГЕРБ. Разрешенията за поставяне на преместваеми обекти в даден имот, в това число и частен, вече ще се издават от главния архитект на всяка община след искане, предявено от собственика на имота. Пак главният архитект ще одобрява  на всички павилиони, сергии и други видове обекти. За целта се дава право на общинските съвети да изготвят наредба. Сидеров vs Симеонов: Не сме във властта за плажове и лифтове Специална разпоредба конкретно за търговските обекти определя тяхната допустима площ и височина. Един самостоятелен модул може да е рамери до 15 кв. м и до 3 м височина над прилежащия терен. И още нещо - на територията на един имот е допустимо поставянето на до 3 такива модула при спазване на действащия Подробен устройствен план на имота. Регламентът за преместваеми обекти в паркове и градини е още по-строг, става ясно от законопроекта - редът ще е описан във въпросната наредба на общинските съвети. Тя обаче ще се приема не с обикновено, а с мнозинство от 2/3 от местните парламенти. Изключения от описаните правила ще има за преместваеми обекти по време на провеждане на обществени мероприятия.  Ако възникне политически спор при гласуване на законопроекта - за размерите и вида на търговските модули има опция и за отстъпление - например всеки общински съвет да може да задава конкретните параметри, твърдят депутати. Депутатите от НФСБ предлагат още промяна в регламента за премахване на обекти без разрешения или неотговарящи на изискванията, които ще важат без значение каква е собствеността на имота. Кметовете на общини ще трябва в срок от 3, а не от 7 дни да издават протоколи за отстраняването на поникнали сергии, павилиони, фургони, рекламни предмети и т.н. В случай че собственикът им е неизвестен - премахването ще се прави от и за сметка на общината, която след това може да си предяви възстановяване на сумите по реда на ГПК - ако собственикът стане известен, разбира се.  По-интересна е обаче частта за премахване на обекти, поставени без разрешение или в нарушение на правилата на територията на имоти - държавна собственост. Това се отнася най-вече за плажните капанчета и кафенета - поне ако се съди от предложените текстове. Плажовете са изключителна държавна собственост, а разпоредбите тук ще важат и за обекти, разположени на имоти със смесена държавна и частна собственост - тоест около плажове например. Основанията за премахмане на преместваем обект са 9 на брой и освен за липса на разрешение, изтекло такова и т.н. заличаването може да става и ако обектът е снабден с вода, но не е включен в уличната канализация или във водопътна изгребна яма. Това се прави заради честите случаи от плажни заведения мръстите води да изтичат направо в... морето.  \"Репресивният орган\" в тези случаи ще е държавният строителен контрол (ДНСК). Собствениците на имоти ще имат 3-дневен срок за оспорят констативните актове за нарушение. Сроковете за премахване на обектите ще са съкратени, разходите по премахване ще са за сметка на собствениците на преместваеми обекти. В законопроекта леко е пипнато и определението за \"преместваем обект\". Сега то гласи:  В новата версия се е появило и изискване обектът да не е трайно прикрепен към терена - тоест да няма няма характеристики на строеж, нито изградени монолитно фундаменти и стени, както и да може да се мести \"без нарушение на неговата конструкция и цялост\".  ГЕРБ ще узаконява незаконното строителство преди местните избори  Вероятно промените в ЗУТ, написани от Симеонов и НФСБ, ако стигнат до пленарната зала, ще се разглеждат паралелно със законопроекта на ГЕРБ за ремонт на същия нормативен акт - но по отношение на узаконяването на незаконни постройки. Там обаче не е изключено да възникнат спорове с \"Обединените патриоти\" заради строежи в ромски махали. Сидеров vs Симеонов: Не сме във властта за плажове и лифтове ГЕРБ ще узаконява незаконното строителство преди местните избори ", "date": "2018.04.26", "title": "Ето как Валери Симеонов ще бори павилиони и сергии по морето. И не само"}
{"url": "http://clubz.bg/67129-trymp_i_makron_cuni_guni_diplomaciq_snimki", "text": "Прегръдки и целувки, странни и продължаващи до безкрай ръкостискания, изрази на взаимна симпатия - срещата на Еманюел Макрон и на Доналд Тръмп в Белия дом породи шеги сред американските хумористи, предаде Франс прес. Ашли Паркър, журналист от в. \"Вашингтон пост\", нарече отношенията между Тръмп и Макрон, наблюдавани вчера по време на срещата им в Белия дом, като \"цуни-гуни връзка\". Макрон в САЩ -  дърво, целувки, разходка, вечеря (СНИМКИ) Водещият Джими Кимел от телевизия Ей Би Си пък направи шеговит паралел между наблюдаваното по време на срещата на Тръмп и Макрон и извънбрачните връзки, приписвани на Тръмп. Странният епизод, в който в Овалния кабинет пред камерите на телевизиите от целия свят Тръмп започна да чисти пърхота от костюма на френския си гост, също породи доста коментари. \"Как да управляваш, когато той ви унижава публично?, попита Тревър Ноа, водещ в канала \"Комеди сентръл\". \"Ако бях Макрон, щях да отговоря на това\", допълни той и каза, че е възхитен от спокойствието на френския лидер. Вчера Макрон и Тръмп нямаха среща, след като прекараха заедно първия и втория ден от визитата на френския лидер в САЩ. Рокли, пайети и суета на вечерята в Белия дом (ВИДЕО+ СНИМКИ) Тръмп обаче обеща да гледа по телевизията речта на Макрон пред Конгреса.    Рокли, пайети и суета на вечерята в Белия дом (ВИДЕО+ СНИМКИ)", "date": "2018.04.26", "title": "Тръмп и Макрон - цуни-гуни дипломация (СНИМКИ)"}
{"url": "http://clubz.bg/67128-real_madrid_nakaza_greshkite_na_bajern", "text": "\"Реал\" (Мадрид) победи \"Байерн\" (Мюнхен) с 2:1 като гост в първи полуфинал на Шампионската лига. Реваншът е идната седмица в испанската столица. Любопитно е, че преди малко повече от година \"лос меренгес\" спечелиха със същия резултат на \"Алианц арена\", тогава в четвъртфинал. Но в ответния сблъсък се стигна до продължения и съдийски грешки в полза на \"Реал\", който в крайна сметка спечели с 4:2 и продължи. Въпросът е, че \"Байерн\" не е за отписване, независимо от добрия турнирен резултат в полза на неговия опонент. Припомняме, че \"Ювентус\" залачи пасив от цели три гола на \"Бернабеу\". Тимът на Юп Хайнкес имаше отявлено преимущество, но допусна две грешки и \"Реал\" ги наказа, като за пореден път демонстрира убийствена ефективност. Някога по този начин често печелеха германските отбори. Джошуа Кимих откри в 28-ата минута, като успя да изненада вратаря Кейлор Навас, който се готвеше за центриране на защитника и бе преодолян. Нататък обаче Навас имаше отлични намеси, независимо че сбърка още веднъж - нетипично за него. В 44-ата минута бранители на \"Байерн\" явно се подведоха по понечилия да изпълни задна ножица Кристиано Роналдо и оставиха непокрит Марсело, който с техничен удар изравни. След почивката натискът на домакините се засили. Те обаче бяха хванати неподготвени на контра (след нова грешка) и влезлият от скамейката Марко Асенсио оправда хода на Зинедин Зидан - 2:1. До края \"Байерн\" така и не намери начин да стигне поне до равенството. В няколко ситуации Фортуна целуна \"Реал\". \"Рома\" отърва разгром в Ливърпул, ще опита ново чудо В другия полуфинал - ден по-рано, \"Ливърпул\" би \"Рома\" с 5:2.", "date": "2018.04.26", "title": "\"Реал\" (Мадрид) наказа грешките на \"Байерн\""}
{"url": "http://clubz.bg/67130-14_jurnalisti_osydeni_na_zatvor_v_turciq", "text": "Турски съд осъди на затвор от 2,5 до над 8 години затвор 14 журналисти на опозиционния вестник \"Джумхюриет\" по обвинение в подкрепа за терористични организации, предаде Франс прес. Други трима обвиняеми представители на вестника по същото дело бяха оневинени. Собственикът на вестника Акин Аталай, който бе в предварителния арест от 542 дни, бе осъден на повече от 8 години затвор, но бе пуснат под гаранция в очакване на процедурата на обжалване на присъдите. Другите осъдени журналисти бяха освободени под гаранция на по-ранен етап от съдебния процес. Журналистите са обвинени в сътрудничество с Кюрдската работническа партия (ПКК) и духовника Фетхуллах Гюлен, който според Анкара е организирал неуспешния опит за държавен преврат от юли 2016 г. Вестникът, който е силно критичен към президента Реджеп Тайип Ердоган, отхвърля тези обвинения и ги определя като абсурдни. Според \"Джумхюриет\" съдебният процес е политически мотивиран и има за цел да смълчи една от последните независими медии в Турция. Съдебният процес срещу сътрудниците на \"Джумхюриет\" тревожи защитниците на свободата на пресата, които осъждат все по-големия натиск над медиите при управлението на Ердоган, особено след неуспешния опит за преврат, отбелязва БТА.  ", "date": "2018.04.26", "title": "14 журналисти осъдени на затвор в Турция"}
{"url": "http://clubz.bg/67131-bivshite_komunisticheski_strani_imat_nujda_ot_evrofondovete", "text": "Полският премиер Матеуш Моравецки заяви, че бившите комунистически страни, които са членки на ЕС, все още се нуждаят от високи нива на финансиране от еврофондовете, за да могат да догонят жизнените стандарти на западните си партньори, предаде Асошиейтед прес. На съвместна пресконференция с гостуващия във Варшава словашки премиер Петер Пелегрини Моравецки каза, че държавите от Източна Европа все още са по-изостанали от Запада, защото след Втората световна война не са имали \"късмета\" да могат да се развиват напълно икономически. Полският премиер отбеляза, че жизненият стандарт и инфраструктурата на европейския Изток остава под равнищата на европейския Запад.  Изявлението на премиера на Полша идва по време, когато се съобщава за планове да бъде намалено с милиарди евро финансирането за страните от Централна Европа в следващата бюджетна рамка на ЕС за периода 2021-2027 г. Смята се, че това отчасти е наказателна мярка срещу Полша и Унгария заради неспазване на върховенството на закона и отказа им да приемат мигранти, отбеляза АП. ", "date": "2018.04.26", "title": "Бившите комунистически страни имат нужда от еврофондовете"}
{"url": "http://clubz.bg/67132-rusiq_nqmalo_da_se_mesi_v_krizata_v_armeniq", "text": "Арменският опозиционен лидер Никол Пашинян обяви, че се е срещнал с руски представител, който го уверил, че Русия няма да се намесва в политическата криза в Армения, предаде Ройтерс. Пашинян направи това по време на митинг на централен площад в столицата Ереван. По-рано вчера Кремъл съобщи, че в телефонен разговор президентите на Русия и Армения Владимир Путин и Армен Саркисян са се съгласили, че арменските политически сили трябва да проявяват сдържаност и чрез диалог да намерят изход от кризата, припомни Ройтерс. На митинга Пашинян призова хората да продължат мирните акции на гражданско неподчинение из страната \"до победния край\", допълни ТАСС. Той предложи да продължат стачките и блокирането на улици и кръстовища, а в четвъртък в 12 часа местно време всички автомобили да спрат за двайсет минути. По думите на опозиционния лидер временният премиер Карен Карапетян \"трябва да осъзнае, че всички негови опити да отстои властта са безсмислени\". Депутатът Никол Пашинян каза още, че ако управляващата Републиканска партия на Армения (РПА) издигне в парламента свой кандидат за премиер, то опозицията ще блокира всички правителствени сгради. В понеделник премиерът Серж Саркисян подаде оставка под натиска на едноседмични масови протести из цяла Армения. Опозицията иска за премиер да бъде избран \"народният кандидат\" Никол Пашинян. Републиканската партия е съгласна да има предсрочни избори, но е против избирането на Пашинян за премиер, тъй като, според нея, това би било в противоречие с конституцията, предаде ТАСС.  Президентите на Русия и Армения Владимир Путин и Армен Саркисян разговаряха вчера по телефона и се съгласиха, че арменските политически сили трябва да проявят сдържаност и готовност да намерят изход от политическата криза чрез преговори. Това съобщи днес пресслужбата на Кремъл, цитирана от Ройтерс и ТАСС. ", "date": "2018.04.26", "title": "Русия нямало да се меси в кризата в Армения"}
