{"url": "http://clubz.bg/78163-makedoniq_promeni_konstituciqta_si_za_da_reshi_spora_za_imeto_s_gyrciq", "text": "Македонският парламент прие в петък вечер изменения в конституцията на страната, които позволяват да бъде решен спорът за името на бившта югославска република с Гърция. Гласуването отваря пътя за присъединяване на Македония към Европейския съюз и НАТО. За промените, според които страната се преименува на \"Република Северна Македония\" от \"Република Македония\" гласуваха 81 депутати, т.е. с 1 над необходимото мнозинство от две трети от всички парламентаристи. Нямаше \"против\" и \"въздържали се\". Окончателното влизане в сила ана доовора от Преспа, който решава спора за името, зависи от предстоящ вот в гръцкия парламент, където коалиционното правителство на премиера Алексис Ципрас има крехко мнозинство, а коалиционният му партньор, дясната популистка партия \"Независимите гърци\", водена от министъра на отбраната Панос Каменос, е против договора. ", "date": "2019.01.11", "title": "Македония промени конституцията си, за да реши спора за името с Гърция"}
{"url": "http://clubz.bg/78156-deloto_ivancheva_za_tiq_pari_shte_izdigna_stolichen_kmet_shte_promenq_zakona", "text": "Безрадостна. Такава изглежда общата картина в държавата, където всичко се продава, на чуждите инвеститори им се извиват ръцете за милиони \"за консултант\", дори кмет на София се издига с пари, а закон лесно се променя срещу половин милион евро. Защото \"ония тъпанари в парламента\" веднага са готови на това... Поне така излиза от СРС-тата, които днес бяха публично слушани по делото за подкуп срещу Десислава Иванчева, Биляна Петрова и Петко Дюлгеров. В тях - ако приемем за верни думите на Александър Ваклин - него могат да го \"пуснат по пързалката\" във всеки момент. Напомняме, че според обвинителния акт, на Ваклин - който представлява у нас инвестиционнен проект, финансиран от англичани, първо му искат подкуп по 20 евро на квадратен метър, т.е. - при плановете им за 5000 кв. м -   После по милост, му намалят офертата наполовина - \"само\" на 500 000 евро  И всичко това за едно \"съобщаване\", което е сред задълженията на районната администрация . Всъщност записите днес удостоверяват контакти между предприемача, който се чуди защо от 10 месеца преписката му не се придвижва, и бившия кмет на \"Младост\" Петко Дюлгеров, който бе задържан на 17 април точно с 20 % от дадените 70 000 евро. Двамата в огромната част от случаите говорят за носене, даване и взимане на   както и какво се поема срещу това. На много пъти Ваклин звучи искрено притеснен, защото той се срещнал с Иванчева, но според неговите разбирания нейните действия не \"са ангажимент\". Напротив, първо го оставила да чака час и половина \"все едно е пионерче пред учителската стая\", после му пратила служител, който явно \"не е в течение\", а накрая искала да си запише името му, защото вече била... забравила кой е. При направените вече уговорки, той смята това за унизително. Иванчева: Това е мръсна циркаджийска история, прокуратурата намества данните От думите на Ваклин е ясно още, че инвеститорите му са чужденци и не стига че е трудно да им обясни, че трябват толоква пари , но веднъж тръгне ли да харчи \"пари на англичаните\", няма връщане назад. И срещу всичко това кметицата на \"Младост\" му говорела \"пълни глупости\" - като му показвала на картата кой желаещ да строи в района къде е дарил градинка или детска площадка. Става ясно и, че двамата - меко казано - нямат особено високо мнение за Иванчева. Строителят през цялото време обяснява на събеседника си, че е притеснен, че тя ще \"вземе кинтите и да ме пусне по пързалката\". Ваклин е толкова разочарован от държането на Иванчева, че признава на Дюлгеров, за себе си. На това бившият кмет на \"Младост\" търси изход от патовата ситуация, като казва, че и той вече се е уморил. Разговор на Дюлгеров с Биляна Петрова дава да се разбере, че тя го отрязва за \"опция\" техният ход да е предварителен. А Ваклин пък не иска да даде толкова много  , докато няма уверение, че преписката му ще бъде пусната. Затова Дюлгеров си предлага услугите и като гарант - той да държи \"  у себе си. \"Ако не пусне, връщам ти всичко и довиждане\", предлага Дюлгеров на Ваклин, който преди това е декларирал, че \"нещата\" му били в джоба в един момент. Иначе целта на днешния процесуален ден беше - да се чуят записи, където подсъдимите твърдят, че не са отразени коректно при свалянето им на хартия. Повечето пъти ставаше въпрос за дреболии, някои наистина не се чуват, а дори техническият експерт, който пускаше записите в съдебната зала, бе сменен, защото не се справяше с тази отговорна задача. След края на заседанието прокурор Илиян Рангелов каза, че на записите се чува \"един искрен човек\" - Александър Ваклин. А на питане - не е ли много тъжна тогава описаната картинка в държавата, каза, че не може да вади изводи за теми извън съдебната зала. Прокурорът допълни, че файловете са значително повече и напомни, че те предложиха не части, а всички записи да се изслушат публично. Там се чувало как единият обвиняем - т.е. Петко Дюлгеров, \"активно изнудва\" Ваклин.", "date": "2019.01.11", "title": "Делото \"Иванчева\": За тия пари ще издигна столичен кмет, ще променя закона"}
{"url": "http://clubz.bg/78162-domuschiev_obvini_zlatev_v_lobizym_po_zakona_za_gorivata", "text": "Законът за горивата бе прокаран и лобиран от един човек - директорът на \"Лукойл\" Валентин Златев. Но не може заради интересите на една фирма да бъдат ощетени хиляди други. Това заяви в студиото на \"Лице в лице\" по бТВ бизнесменът и председател на Конфедерацията на работодателите и индустриалците в България (КРИБ) Кирил Домусчиев. Повод за коментара му стана поисканото от правителството отлагане с шест месеца на влизането в сила на Закона за административното регулиране на икономическите дейности, свързани с нефт и продукти от нефтен произход. Както е известно, законът, приет миналото лято, трябва да започне да действа от 28 януари, но се очаква Народното събрание да се съобрази с искането на Министерския съвет и да го отложи, като за това време в него се направят някои промени. Тектът бе определен като лобистки още при обсъждането му миналия юли, тъй като въвежда нови изисквания за малкия бизнес с горива, с които той казва, че не може да се справи и ще започне да обявява фалити. От него ще бъдат засегнати и други инсустрии - като минно-геоложкия бранш, строителният и др. Петролната асоциация на Златев напуска КРИБ заради закона за горивата В отговор вчера Българската петролна и газова асоциация (БПГА), председателствана от генералния директор на \"Лукойл\" Валентин Златев обяви, че оттегля членството си в КРИБ с мотива, че конфедерацията подкрепя отлагането и изменението в закона. От БПГА посочиха като мотив за напускането си и че позицията на КРИБ не е била съгласувана с тях. По думите му още през лятото, когато \"с видното лобиране на Златев\" законът е тръгнал да се прокарва, в КРИБ са били проведени срещи с всички заинтересовани браншове, в т.ч. с петролната асоциация.   посочи председателят на КРИБ. Министър иска отлагане на \"лобисткия\" закон за горивата След което даде примери за недомислиците в закона:  След което подчерта, че няма \"никакъв личнен конфликт с Валентин Златев. Напротив.\" По думите му с напускането на петролната асоциация шефът на \"Лукойл\" се опитвал да \"натиска КРИБ\". Но това не се отразявало зле на работодателската организация, а точно обратното По повод поисканата от Златев спешна среща с премиера Бойко Борисов Домусчиев бе лаконичен:  Министър иска отлагане на \"лобисткия\" закон за горивата", "date": "2019.01.11", "title": "Домусчиев обвини Златев в лобизъм по закона за горивата"}
{"url": "http://clubz.bg/78153-spas_rusev_i_kiril_domuschiev_v_konkurenciq_za_nova_tv", "text": "Шведската компания MTG преговаря за продажбата на най-голямата българска медийна група - \"Нова броудкастинг груп\", с двама местни играчи - Спас Русев и Кирил Домусчиев. Това съобщава \" \", позовавайки се на няколко независими източника. Русев е потвърдил за интереса си, Домусчиев не е открит за коментар. В процедурата за продажба двамата са конкуренти. \"Да, заявил съм интерес пред MTG за \"Нова\" в консорциум с голяма чуждестранна компания\", е потвърдил Спас Русев, без да уточни с кого си партнира. Нова тв пак е за продан. Петр Келнер няма да я купи Появата на български играчи за \"Нова телевизия\" беше напълно очаквана развръзка след провала на сделката между MTG и чеха Петр Келнер, който миналата година купи българския бизнес на \"Теленор\". Неговият инвестиционен фонд PPF Group се беше договорил през февруари 2018 да плати 185 млн. евро за \"Нова броудкастинг груп\", която включва седем телевизионни канала и 19 онлайн компании с общи приходи за 2017 г. от 100 млн. евро. Този понеделник обаче стана ясно, че \"Нова Броудкастинг груп\" няма да бъде продадена на компанията на чешкия мириардер. Договорът за продажба на акциите на MTG на PPF Group е прекратен, съобщиха официално от Нова тв. КЗК забрани сделката за продажбата на Нова тв До това развитие на ситуацията се стига, след като Комисията за защита на конкуренцията (КЗК) обяви сделката за невъзможна през лятото на миналата година. Решението на КЗК бе определено като странно, защото бе мотивирано с това, че и придобиваното дружество, и придобиващата страна имат богат опит и финансов ресурс. В момента тече обжалване на решението на КЗК в съда, но първото заседание по него е насрочено чак за май тази година, но сделка с Келнер е явно, че не може да има. КЗК забрани сделката за продажбата на Нова тв", "date": "2019.01.11", "title": "Спас Русев и Кирил Домусчиев в конкуренция за Нова тв"}
{"url": "http://clubz.bg/78160-11_patriotichni_intelektualci_pishat_na_borisov_admiracii_za_karakachanov_dajte_cennite_si", "text": "Единадесет добре познати общественици написаха писмо на премиера Бойко Борисов, за да подкрепят вицепремиера и лидер на ВМРО Красимир Каракачанов. Под прочувственото възвание личат имената на акад. Георги Марков, акад. Васил Сгурев, акад. Благовест Сендов, проф. Александър Чирков, Веселин Воденичаров, акад. Пламен Карталов, акад. Стефан Воденичаров, акад. Константин Косев, акад. Антон Дончев, чл. кор. Иван Гранитски, акад. Васил Гюзелев.  Те искат от Борисов \"решителна намеса\", като той трябва да даде \"ценни указания\" на институциите Те адмирират позицията на Каракачанов, като призовават тя да се превъплъти в поредица от държавнически действия, става ясно от епистоларното произведение, издържано в най-добрите традиции на жанра от времето на управлението на Тодор Живков. Борисов трябва да подкрепи начининанията на вицепремиера си, защото по оценката на пишещите му премиерът е надарен с \"искрено родолюбие и любов към отечествените ценности и светини\". Историкът акад. Георги Марков е инициатор на комитет за единение, бившият шеф на БАН акад. Стефан Воденичаров на сдружение \"Инициатива за единение по национални цели и просперитет\".  Досега Борисов няма публичен коментар за случая във Войводиново или за призива на будните общественици. Каракачанов използва инцидента в пловдивското село Войводиново, при които двама роми пребиха военнослужещ, за да обяви, че \"циганите са станали много нагли\". След което \"изрази надежда\", че незаконните ромски постройки в селото ще бъдат съборени. Процедурата се задейства бързо, а роми започнаха да се изнасят. ВОЙВОДИново - време за дърпане на чувствителни струни Каракачанов за ромите: Има сблъсък на мирогледи, тук ще стане като Африка Последното национално представително изследване на \"Алфа рисърч\", чиито данни бяха огласени на 10 януари, показва рязък спад в персоналния рейтинг на Каракачанов в края на 2018 г. Ниска е и електоралната подкрепа за \"Обединените патриоти\" за предстоящия евровот през май, отчита още проучването. \"Алфа рисърч\": \"Демократична България\" се изравнява с \"патриотите\" Каракачанов за ромите: Има сблъсък на мирогледи, тук ще стане като Африка \"Алфа рисърч\": \"Демократична България\" се изравнява с \"патриотите\"", "date": "2019.01.11", "title": "11 патриотични интелектуалци пишат на Борисов: адмирации за Каракачанов, дайте ценните си указания"}
{"url": "http://clubz.bg/78159-zashto_pavel_kolev_otkaza_na_levski", "text": "Заместник-изпълнителният директор на БФС Павел Колев няма да е шеф в \"Левски\", стана ясно по-рано днес. Бившият журналист, считан за най-подготвения човек в родния футбол, от гледна точка на образование в чужбина, контакти в международни институции и знания, преговаряше със собственика на \"сините\" Спас Русев още от миналата година. В края на 2018-а бизнесменът дори заяви открито, че Колев със сигурност започва на \"Герена\" този месец. На него се разчита да реорганизира клуба, да направи реформи и да го изведе по нов път. Ще има цялата оперативна власт. Ето че това не се случи - международникът остава в БФС, а в любимия му отбор реално нищо не се променя. \"Левски\" взема за директор висш кадър на БФС Павел Колев беше гост в Sportal.bg, където разказа защо не е станал \"трансферът\".", "date": "2019.01.11", "title": "Защо Павел Колев отказа на \"Левски\""}
{"url": "http://clubz.bg/78154-film_podnovi_temata_za_djako_i_seksualnoto_nasilie_nad_deca", "text": "Наследниците на Майкъл Джексън окачествиха като скандален и патетичен нов документален филм, който обвинява починалия певец в сексуално насилие над деца, съобщиха Асошиейтед прес и Франс прес, цитирани от БТА. В \"Да напуснеш Невърленд\", който е планирано да бъде представен на кинофестивала \"Сънданс\" в края на месеца, се говори за двама мъже на около 30-годишна възраст, които уверяват, че станали жертви на сексуални посегателства от страна на Краля на попмузиката, когато били на 7 и 10 години. Филмът, в чието заглавие е използвано названието на ранчото на Джако в Калифорния, е заснет от Дан Рийд. Той е автор на няколко документални филма, един от които е посветен на атентата срещу френския сатиричен седмичник \"Шарли ебдо\" в Париж през 2015 г. Продуцентите на \"Да напуснеш Невърленд\" потвърдиха пред сп. \"Ролинг стоун\", че двамата мъже са хореографът Уейд Робсън, който през 2013 г. заведе дело срещу починалия певец, и Джеймс Сейфчук, който бе завел дело срещу наследниците на Майкъл Джексън. Двете дела бяха прекратени през 2017 г. Дан Рийд обаче увери, че взел насериозно обвиненията срещу певеца.", "date": "2019.01.11", "title": "Филм поднови темата за Джако и сексуалното насилие над деца"}
{"url": "http://clubz.bg/78158-isteriqta_okolo_vojvodinovo_minava_granicite_na_dopustimoto", "text": "Българската политика е истерична. Има кой да се грижи за това. Истерията около бития командос във Войводиново обаче минава допустимите граници за европейска демокрация. Днес се очаква тя да се излее в протест на колеги на Валентин Димов под наслов “Не на циганизацията на държавата”. Военни протестират: “Не на циганизацията на държавата” Военните също са български граждани и като такива имат право на протест. Поради специфичната им роля обаче това право не е неограничено. Те са деполитизирани. Проблемите с насрочения отзарана протест са два: първо, той е политически, второ – обявен е под открито расистки лозунг. Съчетани, тези два проблема могат да доведат страната ни до сериозни неприятности, по-сериозни, отколкото можем да си представим. Ако у нас имаше истинско гражданско общество, то вече трябваше да пита настойчиво авторите на лозунга какво точно разбират под “циганизация”. Това, че циганите се плодят по-бързо от българите? Че заемат постове, които не заслужават, или че се ползват от необосновани привилегии? Ако протестиращите казват “не” на “циганизацията”, би трябвало да обяснят какво точно разбират и под това. Да бъде ограничен броят на циганите у нас? Да бъдат кастрирани? Да ги отделим зад стени? Да им бъдат отнети права? Да им бъдат наложени други ограничения? Какви? От изясняване се нуждаят и средствата на въпросната “де-циганизация”. Ще се въздържа от исторически примери в името на здравия разум и социалния мир. Опасявам се обаче, че между лозунга на предстоящия протест, който телевизиите безкритично цитираха, и най-мракобесните тоталитарни идеологии няма дори и една крачка. Чух, че министърът на отбраната, чиито думи преди дни подпалиха истерията, казал, че проблемът с ромите бил мирогледен. Напълно е прав. Каракачанов за ромите: Има сблъсък на мирогледи, тук ще стане като Африка Въпросът е дали хора с тоталитарен мироглед, или поне с тоталитарни рефлекси или забежки, имат място в управлението на демократична европейска държава. Симптоматично е, че върховният главнокомандващ, който е генерал в оставка, мълчи пред предизвестения протест на военните и пред лозунга му. Той му предоставя идеален случай да направи любимото си нещо – да нападне правителството. Но президентът Румен Радев мълчи. Той не изглежда толкова загрижен за европейските принципи и ценности, колкото е бил друг път. Може би в отношението си към конкретния случай е единодушен с министъра на отбраната? Ако е така, и Радев трябва да обясни какво разбира под “Не на циганизацията”. Гневът не само на военните, но и на цялото българско общество спрямо престъплението във Войводиново е справедлив. Няма съмнение, че извършителите на побоя трябва да отговарят пред закона. Но ако престъпността в гетата е по-висока, отколкото е другаде, и по-често остава ненаказана, от което страда цялото общество, кой е отговорен за това? Ако се сблъскваме с фрапиращо беззаконие, защо протестът не е срещу него, а срещу “циганизацията”? Справедливият гняв се отклонява във фалшива посока и от това има заинтересовани. Лъжат се тези, които очакват, че, разпалвайки “патриотична” истерия срещу едно малцинство, ще си вдигнат рейтинга. Последното проучване на “Алфа рисърч” показа, че той пада. И че вероятно министърът Красимир Каракачанов трябва да се замисли над съдбата на доскорошния си колегата в правителството Валери Симеонов. Най-вероятно е антиромската истерия в последна сметка да налее вода в мелницата на ДПС. Каракачанов за ромите: Има сблъсък на мирогледи, тук ще стане като Африка", "date": "2019.01.11", "title": "Истерията около Войводиново минава границите на допустимото"}
{"url": "http://clubz.bg/78152-policiqta_v_las_vegas_poiska_dnk_proba_ot_ronaldo", "text": "Полицията в Лас Вегас се е сдобила със съдебна заповед за ДНК проба от обвинения в изнасилване Кристиано Роналдо, пише \"Уолстрийт джърнъл\". Документът вече е изпратен по съответния ред в Италия, тъй като голмайсторът живее и играе там (в \"Ювентус\"). През миналата година властите във Вегас подновиха разследване срещу Кристиано, след като учителката и бивш модел Катрин Майорга заяви, че през юни 2009 г. е била насилена от звездата в луксозния му хотелски апартамент след запознанство в нощен бар. Майорга се е оплакала още тогава в полицията, но впоследствие е оттеглила думите си след подписано споразумение за мълчание и преведени 375 000 долара от Роналдо. Адвокатът на Роналдо обясни за обвиненията в изнасилване и договора за мълчание Един от адвокатите на №7 - Петер Кристиансен, заявява, че изисканата ДНК е напълно \"стандартна процедура\". Той отново подчертава, че станалото в нощта на 12 юни е било изцяло по \"взаимно съгласие\". Според \"Уолстрийт джърнъл\" доказването на наличието на ДНК от Роналдо по дрехите на Катрин Майорга е от ключово значение за разследването. Следи от такава са открити по роклята на жената, остана да се установи дали е на португалеца. Големи рекламодатели на Роналдо загрижени заради изнасилването Футболистът няколко пъти отрече да е виновен с официални изявления, а веднъж го направи и на пресконференция. Той заяви, че е спокоен и че \"скоро истината ще излезе наяве\". Интернет платформата \"Футболлийкс\" разпространи в текст целия разпит на Роналдо от юни 2009 г. Там той признава, че Майорга първоначално не е искала да прави секс с него и той е \"подходил грубо\", но това не значело, че я изнасилил. После се извинил. Катрин Майорга не искала да прави секс с Роналдо в Лас Вегас След като стана ясно, че разследването е подновено адвокат на американката заяви, че тя неохотно е взела парите в месеците след случката. Изнасилването преобърнало живота ѝ, единственото ѝ желание било истината да възтържествува. Неотдавна полицията в Лас Вегас официално съобщи, че разследва казуса като всеки друг и спазва процесуалните стъпки и не се влияе от това, че единият от замесените е известен спортист, нито пък че случаят веднъж вече е бил приключен. Големи рекламодатели на Роналдо загрижени заради изнасилването Катрин Майорга не искала да прави секс с Роналдо в Лас Вегас", "date": "2019.01.11", "title": "Полицията в Лас Вегас поиска ДНК проба от Роналдо"}
{"url": "http://clubz.bg/78155-izkustveniqt_intelekt_po_nadejden_v_otkrivaneto_na_raka_na_matochnata_shijka", "text": "Изкуственият интелект може да се окаже по-прецизен от хората и традиционните медицински методи, що се отнася до откриване на предракови изменения на маточната шийка, заявиха американски учени, цитирани от Франс прес, съобщава БТА. iPhone открива рак на кожата Ракът на шийката на матката е четвъртият най-често срещан вид онкологично заболяване в света. През 2018 г. са регистрирани 570 000 случая на заболяването, сочат данни на Световната здравна организация. В богатите страни напредъкът в откриването на рак на маточната шийка и кампаниите за ваксинация срещу причиняващите заболяването папиломавируси намалиха смъртността. По-малко от медицинските открития обаче се възползват бедните стрени, където през 2012 г. са регистрирани 90 на сто от случаите на рак на маточната шийка. Ракът е въпрос на лош късмет, твърди ново изследване Екипът му разработил алгоритъм въз основа на 60 000 снимки на маточни шийки. Фотографиите били направени в Коста Рика през 90-те години на миналия век.  Години наред било следено здравословното състояние на 9400 жени. Това позволило всеки случай на рак на маточната шийка да бъде свързан с дадена снимка преди появата на заболяването. След като бил трениран на базата на тези снимки, алгоритъмът открил предракови клетки в 91 на сто от случаите. За сравнение експертите ги откриват в 69 на сто от случаите, а традиционните методи като цитонамазка - в 71 на сто от случаите. Ракът е въпрос на лош късмет, твърди ново изследване", "date": "2019.01.11", "title": "Изкуственият интелект - по-надежден в откриването на рака на маточната шийка"}
{"url": "http://clubz.bg/78149-chasten_sydeben_izpylnitel_obvinen_za_konfiskuvaniq_tanker", "text": "Държавното обвинение погна частния съдебен изпълнител Тотко Колев заради казуса с конфискувания либийски танкер.  Окръжна прокуратура-Бургас образува досъдебно производство за това, че през периода 10 март 2018 г. - 30 август 2018 г. в гр. Бургас, длъжностното лице не е изпълнило служебните си задължения и е превишило правата си, с цел да набави за другиго облага и от това могат да настъпят немаловажни вредни последици, съобщиха от прокуратурата. Либийският танкер BADR бе арестуван на пристанище Бургас още през ноември 2017 г., след като \"Булгаргеомин лтд.\" ДЗЗД е представил фалшива морска ипотека върху плавателния съд за обезпечаване на вземания на фалиралата държавна компания \"Булгаргеомин\" ЕАД, твърди специализираното издание Maritime.bg. Пред него са  от бългаското дружество.  , посочват оттам. Няколко съдебни решения обаче обявяват ареста на танкера за неправомерен. Случаят засяга изпълнително производство, образувано в Районен съд – Бургас, по искане на \"Булгаргеомин\", претендиращо обезпечаване на свой дълг в размер на 9 250 362 американски долара, с твърдение че му се дължи от дружеството, което оперира с плавателния съд, собственост на либийската държава. Според взискателя, този дълг е бил обезпечен с ипотека върху танкера. Конфискуваме частна собственост. Защо да не отвличаме кораби? Спорът по изпълнителното дело е засягал искането претендираният дълг да бъде изплатен чрез прехвърляне на собствеността на върху плавателния съд. Изпълнителното дело обаче е било спряно с акт на съда. Към настоящия момент плавателният съд се намира извън териториалните води на Република България, уточняват оттам. Досъдебното производство е образувано след постъпил в Прокуратурата сигнал от страна на адвокати, които представляват интересите на търговското дружество, собственост на Либийската държава. Той е получен в прокуратурата на 21 декември 2018 г. По него още същия ден е разпоредено извършване на проверка.", "date": "2019.01.11", "title": "Частен съдебен изпълнител обвинен за конфискувания танкер"}
{"url": "http://clubz.bg/78151-dvama_snoubordisti_zaginaha_v_lavina_v_pirin", "text": "Двама младежи загинаха, затрупани от лавина в Пирин, съобщи БНР. Началникът на Планинската спасителна служба в Банско Румен Баряков е потвърдил, че след продължилата няколко часа издирвателна акция, са намерени телата на две момчета.  Двамата загинали в лавината край връх Тодорка над Банско са сноубордисти. Според Емил Нешев – директор на Планинската спасителна служба, те сами са я предизвикали.  Те са излезли извън маркираните писти и трасета и са навлезли в улеите, които се спускат към долината на Бъндерица, наричани Тодорини улуци. Млада жена загина, затрупана от лавина в Пирин В 11.28 часа е подаден сигнал в Планинската спасителна служба за паднала лавина в района на хижа \"Бъндерица\". Веднага от Банско потегля спасителен отряд. Първоначално е било открито тялото на единия загинал, а малко по-късно и на втория. На мястото освен планинските спасители са били и кучета – търсачи. \"Имало е други хора с тях, но няма други от групата, която е влязла в улея, попаднали под лавината. Останалата част от групата се е спасила без допълнителни инциденти\", уточни Нешев. От няколко дни планинските спасители предупреждават за повишена лавинна опасност, но въпреки това има хора, които продължават да карат извън пистите.  Лавина затрупа скиор в Банско Нешев призова да се проверява редовно  , където има лавинно наблюдение и надеждна информация на научно ниво. Не бива да се допускат две основни грешки – едната е подценяването на планината, а другата – надценяването на собствените възможности. \"В момента лавинната опасност е повишена – силен вятър след обилен снеговалеж. Добрата екипировка не е достатъчна, трябва човек да има и теоретична подготовка и да се съобразява с всички фактори. Задължително трябва да се носят лавинен уред и лавинна раница\", обясни пред БНР Момчил Панайотов, лектор по лавинна безопасност и председател на Българската асоциация по ски свободен  и екстремен стил. Според него този пореден, завършил трагично, инцидент е поради несъобразяване с тези неблагоприятни условия в планината. В днешното съобщение от Планинската спасителна служба се посочва, че въпреки многократните предупреждения, продължава практиката да се пренебрегва информацията за утежнената лавинна обстановка, както и указанията на планинските спасители за безопасно поведение във високата планина. Във връзка с очакванията, че през почивните дни стотици граждани ще се отправят към националните зимни курорти, от ПСС при БЧК призоваха за стриктно спазване на правилата за поведение в планините - на пистите и извън тях. Лавина затрупа скиор в Банско", "date": "2019.01.11", "title": "Двама сноубордисти загинаха в лавина в Пирин"}
{"url": "http://clubz.bg/78136-voenni_protestirat_%E2%80%9Cne_na_ciganizaciqta_na_dyrjavata%E2%80%9D", "text": "Колеги на пребития командос Валентин Димов организират в петък вечерта протест във Войводиново под наслов “Не на циганизацията на държавата”, съобщи Нова телевизия. От няколко дни във фейсбук се разпространяват и призиви на военнослужещи от различни части на Българската армия, които агитират за демонстрации. Участието на военнослужещи в политически и протестни демонстрации обаче е ограничено от текстовете на Закона за отбраната и въоръжените сили. Според текстовете на закона военнослужещите, освен че нямат право да членуват в партии, движения или коалиции с политически цели, те не могат и \"да предприемат действия по служба, с които да нарушават политическата си неутралност\" (чл. 182). Законът забранява и \"създаване на религиозни, атеистични, политически и идеологически общности във военните формирования и обекти\". А в чл. 184 изрично е записано, че \"военнослужещите нямат право на стачка и на синдикални действия\". Каракачанов за ромите: Има сблъсък на мирогледи, тук ще стане като Африка Въпреки това в социалните мрежи се разпространяват призиви за протест на действащи военни, които в униформа заявяват, че ще се включат в протеста във Войводиново. Някои са се снимали в униформа, с маскирано лице и изваден служебен пистолет. В интервю за  Нова телевизия жена от ромски произход, представила се като държавна служителка, протестира срещу изказванията на министъра на отбраната Красимир Каракачанов по случая. В същото предаване депутатът от „Обединени патриоти” Александър Сиди отрече твърдения на лидера на “Воля” Веселин Марешки, че членове на ВМРО са позволявали незаконно строителство с цел да спечелят гласовете на жители на ромската махала във Войводиново. Сиди каза, че на ромите от Войводиново са предлагани парцели, върху които да построят законно домовете си. Едно от семействата стигнало до края на процедурата и се е отказало в последния момент.", "date": "2019.01.11", "title": "Военни протестират: “Не на циганизацията на държавата”"}
{"url": "http://clubz.bg/78141-misteriozna_lekarka_spasqva_polojenieto_na_koko_kamenarov_zasega", "text": "След всевъзможни процесуални \"лупинги\" и забавяния днес генералният директор на БНТ Константин Каменаров за пръв път се яви лично на делото в СГС срещу него за шофиране след употреба на алкохол. Самата случка е от юни 2016 г. Ще спаси ли сгрешена алкохолна проба \"главата\" на Коко Каменаров в БНТ След като получи присъда от 15 месеца условно на първа инстанция, както и 600 лв. глоба, процесът цикли от началото на 2018 г. на въззивна инстанция - Софийския градски съд. Последните новини преди днешния ден пък бяха, че защитата на Каменаров обжалва наложената му за неявяване на предното заседание глоба от 1000 лв. и опита казусът да стигне дори до ВКС. Оттам върнаха случая с мотива, че не допускат произнасяне по глоби. Това обаче физически \"разхожда\" делото по етажите на Съдебната палата дълги периоди от време. Днес Каменаров, освен че се яви, поиска и право на кратко изявление, като заяви, че човек, за когото смята, че е му заявил, че лице \"д-р Иванова\", която е направила кръвното изследване около 4:40 ч. нощта на 23 юни 2016 г. и е подписала протокола... не работи при тях. Предния път съдът допусна справка за друго искане на защитата - защо са такива датите на протокола от бившата Окръжна болница, но справката вече е дошла. Така че днес Каменаров с изявлението си практически направи ново доказателствено искане - да се издири и разпита въпросният доцент Андрей или Ангел Стойчев. Адвокатът му Людмил Рангелов се присъедини към него и освен това поиска - вече познато - нова физико-химическа медицинска експертиза на кръвта, разпит на мистериозната \"д-р Иванова\", както и на химичката, работила с пробата - някоя си д-р Мостова. \"Евровизия\" и Световното пречат на Каменаров да се яви в съда Защитата също така смята, че има нарушение на прословутата Наредба № 30 на здравното министерство (вече променена, б.р.), заради която между другото не едно и две дела по сходни казуси са отишли  Колкото дойде, или как се мери алкохолът в кръвта (обновена) Работата е в това, че при евентуално влязла в сила второинстанционна присъда - т.е. тази на СГС, шефът на обществената телевизия 99.99% ще се окаже в несъвместимост и трябва да освободи поста. Днес съдия Руси  Алексиев не уважи исканията да се търсят мистериозният доц. Андрей-Ангел или химичката. Най-малкото защото дали някой работи или не в дадено учреждение не се установява с разпити. Той обаче прие да се изиска от \"Св. Анна\" справка - работила ли е д-р Иванова при тях към посочената дата, била ли е дежурна в Спешното, взела ли е въпросната проба и т.н. Както и да се призове и разпита самата Иванова при евентуални положителни отговори на горните въпроси. Делото продължава през февруари. \"Евровизия\" и Световното пречат на Каменаров да се яви в съда Колкото дойде, или как се мери алкохолът в кръвта (обновена)", "date": "2019.01.11", "title": "Мистериозна лекарка \"спасява положението\" на Коко Каменаров. Засега"}
{"url": "http://clubz.bg/78144-golemite_v_tenisa_svalqt_shapka_na_myri", "text": "Новината за скорошното оттегляне на Анди Мъри от спорта развълнува средите на тениса и измести акцента от стартиращото в понеделник Открито първенство на Австралия. Рано тази сутрин наше време шотландецът обяви, че постоянните болки в десния хълбок го принуждават да прекрати кариерата си преждевременно. Това може да стане дори още след участието в Мелбърн. Анди Мъри спира с тениса Почти няма голямо име в \"белия спорт\", което да не написа послание към Анди в социалните мрежи. Испанецът и британецът са част от т. нар. \"Голяма четворка\" на нашето време. Мъри е трикратен победител от Шлема. Той има две титли на \"Уимбълдън\" и една от US Open, беше и №1 в света. Сред най-силните послания е това на Хуан Мартин дел Потро, който отлично знае как опонентът му се чувства в момента - кариерата на аржентинеца е белязана от контузии, които му пречат да разкрие в пълна степен огромния си потенциал. Иван Лендъл, който беше треньор на Мъри при две от титлите му в Шлема, също не пропусна да му окаже подкрепа в трудния момент: Жените в тениса също не останаха равнодушни. Мъри се ползва с голям респект сред нежния пол, тъй като винаги се е застъпвал за равни права и наградни фондове за жените и мъжете. В тази връзка голямата Били Джийн Кинг не пропусна да каже добри думи за британеца: Тенисистки от сегашния елит подкрепиха думите на славната си предшественичка. Григор Димитров и Кевин Андерсън публикуваха в Туитър свои снимки с Мъри. Българинът съвсем наскоро тренира с британеца в Австралия. Двамата имат отлични отношения, Григор е гостувал на Анди за демонстративен мач, на който и двамата играха с шотландски полички. Ексцентричният Ник Кириос отдава дължимото на Мъри в своя неподражаем стил - с доста чувство за хумор, самоирония, но и с признанието, че шотландецът го е \"Чест отдаде\" и Кайл Едмънд, ракета №1 на Великобритания. Според него, Мъри е не само най-великият британски тенисист въобще, а и най-великият спортист. Анди е служил за пример и вдъхновение на Кайл, а наследникът му никога няма да забрави подкрепата и тренировките заедно. Известни британски личности от спорта, шоубизнеса и политиката също не пропускат новината на деня в спорта.", "date": "2019.01.11", "title": "Големите в тениса свалят шапка на Мъри"}
{"url": "http://clubz.bg/78137-deputatite_veche_rabotqt_ne_tochno_vlizat_v_predizborna_kampaniq", "text": "Очакванията, че през тази година дейността на парламента ще бъде подчинена на предстоящите два вида избори - за европарламент и за местна власт, се потвърдиха още от първото заседание на депутатите. Всички лидери на парламентарни групи, които говориха от трибуната, звучаха като на предизборен митинг и единственото, което оповестиха, бяха акценти от бъдещите им предизборни програми и послания. Изборната тематика бе най-сериозно застъпена в речите на Цветан Цветанов, Корнелия Нинова и Волен Сидеров. Любопитен акцент бе, че Нинова и Сидеров, чиито партии винаги са били по-скоро евроскептични и неведнъж са си позволявали нападки към ЕС, сега говориха най-вече за евроизборите и почти не споменаха местния вот, който е през есента. Цветанов заяви, че ГЕРБ ще се старае да се представи по-добре на местния вот в населени места, в които досега партиията не е печелила. ГЕРБ \"без колебание\" ще номинира сегашните си успешни кметове. Цветанов потвърди, че управляващите ще се съобразят с препоръките на ЦИК за електронното гласуване, което означава, че такова няма да има в обозримо бъдеще. Цветанов не пропусна да разкритикува президента Румен Радев заради нежеланието му да работи \"за хората заедно с техните избраници начело на властта\". Според него ГЕРБ е възприемана като \"най-европейската партия у нас\", като отношението към БСП е точно обратното. Нинова обаче контраатакува, че днес всички европейски лидери искат промяна на Европа, а през всичките тези години тя е управлявана от ЕНП, от която част е ГЕРБ. Затова според нея ГЕРБ трудно ще вземат \"завоя\". Тя пожела европейското правораздаване да донесе справедливост у нас. БСП щяла да е против Истанбулската конвенция, Пакта за миграция и пакета \"Мобилност\". Според Нинова предстоящата година ще сложи край на статуквото и начало на промяната в България и Европа. Нинова каза още, че БСП ще иска актуализация на бюджета заради ниските доходи и оставка на КЕВР заради високите цени на тока, газта и водата. И изтъкна, че това, което обединява тези фирми, са протестите, които те са организирали срещу БСП. Нинова декларира, че левицата ще прати сделката с тези пет фирми, както и концесията на \"Летище София\", на ЕК. Според нея и в двата случая правителството нарушава европейски правила. Кметовете на БСП пък щели да напуснат Националното сдружение на общините, ако не се спре практиката да се облагодетелстват градоначалниците, които са приближени до управляващите. И припомни, че сега говоренето на управляващите по тези теми е различно. Сидеров обяви следващата година за година на разместване на пластовете в Европа. Той заяви, че лидерите на големите европейски държави са се провалили в политиката си спрямо мигрантите. Според него България е с ограничен, но не и ликвидиран суветинитет. Според него ЕС трябва да гледа своя интерес, своята икономика и да прави най-доброто за своите граждани. Според лидера на ДПС Мустафа Карадайъ изминалата година е изгубено политическо време за България. Той пожела през 2019 г. страната да извоюва достойно място в Европа. В голяма част от словото си той наблегна на нуждата от ускорен икономически растеж у нас. Според лидера на \"Воля\" Веселин Марешки през 2019 г. ще стане ясно дали ЕС ще се разпадне, или ще продължи да съществува по коренно различен начин. Според него старите елити ще бъдат пометени.  ", "date": "2019.01.11", "title": "Депутатите вече  работят? Не точно, влизат в предизборна кампания"}
{"url": "http://clubz.bg/78143-putin_vyrna_rusiq_kato_glaven_aktor_na_balkanite", "text": "Пренебрегнатото буре с барут, или защо на Балканите зрее поредният конфликт между Русия и Запада. На тази тема посвещава свой анализ Business Insider Deutschland, изданието за Германия на нюйоркския новинарски сайт Business Insider. Себастиан Курц, австрийската звезда и малко повече от година канцлер, през второто полугодие на 2018 г. председател на Европейския съвет, би могъл да го направи – сближаването на Западните Балкани с Брюксел. Та нали Курц се смята за голям прятел на Западните Балкани. В началото на 2016 г. стъпка по стъпка той затвори бежанския маршрут заедно с държавни и правителствени ръководители от региона. Едва ли друг правителствен ръководител в Европа има толкова тесни отношения с Белград, Прищина, Сараево и Скопие. Въпреки положените усилия не успя, но подчерта, че докато държавите от Западните Балкани са извън ЕС, то от географска гледна точка този съюз е несъвършен. Действително Курц искаше да се постигнат по-тесни отношения между Брюксел и държавите от бивша Югославия. Напразно. Според наблюдатели положението остава такова, каквото е – заплетено. Сега експерт бие тревога. Всъщност от икономическа гредна точка тези държави вече били в ЕС. Но поради факта, че нямат достъп до структурните фондове на ЕС, ще им е изключително трудно да постигнат икономическа и политическа стабилност, смята Релич. Действително през изминалите месеци се обостри стар конфликт – този между Сърбия и Косово. И пак е замесена сръбската покровителка Русия. Появи се заплаха Балканите отново да се превърнат в буре с барут. Днешното положение на Западните Балкани е резултат от продължителен и кървав процес. През 90-те години на миналия век югославската многонационална държава рухна като недопечен сладкиш. Непримиримо един срещу друг с гранати и танкове се изправиха словенци, хървати, сърби и албанци, православни християни, католици, евреи и мюсюлмани. Сръбски националисти не се побояха да извършат геноцид срещу хиляди босненци в Сребреница. Крехки компромиси сложиха временен край на балканските войни. Междувременно Словения и Хърватия са членки на Европейския съюз. Продължава да тлее конфликтът между Сърбия и вече независимо Косово. Към това трябва да се прибавят и местни проблеми – корупция, съмнителна правова държава, слаба икономика. ЕС би могъл да влезе в ролята на притегателна сила. Вместо това да стане, все повече нараства влиянието на руския президент Владимир Путин. По исторически причини Русия гледа на себе си като на защитник на сърбите. По стратегически причини Кремъл иска да торпилира присъединяването на Западните Балкани към ЕС. Ето защо Русия поддържа тесни контакти със сръбската партия в Босна и Херцеговина. Ето защо Кремъл винаги е готов да задълбочава военното си сътрудничество със сърбите. Ето защо при конфликта с Косово Русия категорично застава зад Белград, и то точно сега, тъй като Косово обяви намерението си да създаде своя армия. В Съвета за сигурност на ООН Русия настоя подобна армия незабавно да бъде разтурена. А какво прави ЕС? Мотае се и се колебае. През 90-те години на миналия век играта на Запада беше сравнително лесна. При разпада на Съветския съюз Москва беше отслабена, САЩ, останалата единствена суперсила, преживяха икономически възход. Мнозина бяха убедени, че бъдещето принадлежи на Запада. Дори и на Балканите, където бомбардировачи на НАТО първо се включиха във войната в Босна, а след това и в Косово и така направляваха конфликтите в своя посока. Накрая Сърбия трябваше да се примири с факта, че територията й се топи. Сега разпределението на ролите далеч не е така ясно. Путин отново наложи Русия като главен актьор в региона. Обратно – ЕС не може да се реши дали да приеме за членки икономически слаби и натоварени с конфликти държави като Босна и Херцеговина и Сърбия, или пък първо да реши многобройните им вътрешни проблеми. По-скоро е второто. Експертът Релич не вярва, че понастоящем е налице опасност от избухване на насилие в големи мащаби. Никой не искал да се възправи срещу 5000 войници от КФОР – многонационална военна единица под ръководството на НАТО, в която са включени и 800 германски мъже под пагон. Въпреки всичко Европа трябва да бъде предупредена. И през 1914 г. един-единствен атентат в Сараево беше достатъчен повод за предизвикване на повсеместен пожар. Така се сложи началото на Първата световна война.", "date": "2019.01.11", "title": "Путин върна Русия като главен актьор на Балканите"}
{"url": "http://clubz.bg/78139-predstoqshtiqt_frensko_germanski_dogovor_naistina_lyubov", "text": "Договорът от Аахен, който Емануел Макрон и Ангела Меркел ще подпишат на 22 януари, ще допринесе за най-близкото партньорство между две държави членки на ЕС след Втората световна война, предаде \"Политико\". Докато Великобритания се подготвя да напусне Съюза само след два месеца, Германия и Франция правят точно обратното - ще се опитат да създадат интеграция в интеграцията.  И двете страни ще се консултират помежду си   преди важни срещи на ЕС и ще се опитат да представят както  , така и  . Последното се практикува често от Съвета по общи въпроси в сферата на върховенството на закона, но след подписването на договора двете страни ще правят същото и по въпроси за сигурността и отбраната. Целта е да имат общи позиции  . Обещават си  в европейски военни  , да подкрепят сътрудничеството на свои производители на оръжия и да намерят . Нещо повече, страните ще обсъждат създаването на  . Той ще заседава  . Явно е, че Берлин и Париж искат след време Европа да се защатава сама - без американска помощ. Меркел пред Европарламента: Солидарност вместо национален егоизъм. И европейска армия  Франция и Германия също искат да бъдат разглеждани като близки в ООН - смятат да съгласуват председателствата си в Съвета за сигурност (Германия стана непостоянен член за две години от 1 януари т.г.) и искат реформа на институцията. Този модел на сътрудничеството в ООН е по-малко амбициозен от друга идея, която често се коментира - Франция да се откаже от постоянното си членство в Съвета за сигурност за сметка на Европейския съюз.    Макар че Берлин и Париж подчертават на много места в договора, че сътрудничеството им е в услуга на Съюза, този документ може да се разглежда като учредителен за един   (Берлин повече се опитва да избегне това впечатление от Париж). Двете държави си обещават да  , като в проектодоговора се казва - с интеграцията се цели създаването на  . Това много лесно може да се преведе като  . Макрон и Меркел се разбраха за общ бюджет на еврозоната Двете държави искат повече от гражданите им да познават добре езика на другата, като идеята в районите около общата граница е населението да бъде двуезично. Вдъхновението за това може би произтича от Саарската област (оттам са външният министър Хайко Маас, икономическият министър Петер Алтмайер и новият председател на Християндемократическия съюз - Анегрет Крамп-Каренбауер). Тя е присъединена към ФРГ на 1 януари 1957 г., след като влиза в сила Саарският договор. Важна клауза от него е била изучаването на френския като първи чужд език (за разлика от останалата част от ФРГ, в която водещ е бил английският) и макар тя да е отдавна отпаднала като задължителна, продължава да се спазва. Наистина ли е това любов между две държави, или просто Меркел и Макрон се разбират много добре? И какво ще се случи, когато вече не са на власт? Меркел произнесе последната си реч като лидер на ХДС Обезсилен Макрон е последното нещо, от което се нуждае Европа Макрон и Меркел се разбраха за общ бюджет на еврозоната Меркел произнесе последната си реч като лидер на ХДС Обезсилен Макрон е последното нещо, от което се нуждае Европа", "date": "2019.01.11", "title": "Предстоящият френско-германски договор - наистина любов"}
{"url": "http://clubz.bg/78145-rusiq_mojelo_da_vyrne_dva_ostrova_na_qponiq", "text": "Правителството на  Япония ще предложи на Русия споразумение за отказ от материални компенсации за Курилските острови, съобщават японски медии, като цитират дипломатически източници. На 6 януари премиерът Шиндзо Абе обяви, че се е заклел да реши проблемите и сложи точка на споровете около Курилските острови. Токио не признава руското владичество на островите Итуруп, Шикотан, Кунашир и Хабомаи. Тя са окупирани през 1945 година от Съветския съюз. Заради спора Япония и Русия и до ден-днешен не са подисали мирен договор след края на Втората световна война. През ноември м.г. при посещението на японския премиер Шиндзо Абе в Москва и след срещата му с президента Владимир Путин стана известно, че Токио е готов да се върне към декларацията за островите на СССР от 1956 година. В този документ Съветският съюз се съгласява да върне на Япония два от островите - Хабомаи и Шикотан, но след подписването на мирен договор. Засега не става ясно под каква форма това би могло да се случи. Но в Русия вече има открити критики срещу възможно връщане на островите на Япония. Според изследване на института \"Левада\" едва 17 процента от руснаците са готови да предадат островите на Токио. Даже изявеният опозиционер Навални се изказа, че нито един президент на Русия няма право да върне островите. А критици на Кремъл сравняват Путин с генсека на ЦК на КПСС Хрушчов, който навремето върна Крим на Украйна. Днес полуостровът е отново в границите на Руската федерация след анексирането му през 2014 година.  По повод клетвата на Абе да сложи край на спора, много японски вестници коментират кога и как това е станало. Според тв канала ЕН Ейч Кей японският премиер Шиндзо Абе се заклел на гроба на баща си да реши проблема с Курилските острови и да сключи мирен договор с Русия. Бащата на министър-председателя също е полагал усилия за подобряване на отношенията и уреждане на териториалните разногласия между Япония и Съветския съюз, отбелязва \"Московский комсомолец\". Шинтаро Абе е оглавявал външното ведомство в Токио от 1982 до 1986 г. В събота Абе увери, че новата 2019 г. ще бъде кулминационна в преговорите за мирен договор между Москва и Токио, припомня \"Лента\". Такъв договор все още не е сключен след Втората световна война заради спор за острови, наричани в Япония Северни територии, а в Русия - Южни Курили. \n\tТокио поставя като условие за подписването на договор Москва да му върне островите Итуруп, Кунашир, Шикотан и Хабомаи. Москва смята, че като следствие от войната те са станали част от СССР и нейният суверенитет над тях не подлежи на съмнение. През ноември Шиндзо Абе каза, че ако Япония получи част от Южните Курили, там няма да бъдат разположени военни бази на САЩ.  \n\tПо време на преговорите Япония смята да предложи на Русия взаимен отказ от всякакви обезщетения, засягащи Южните Курилски острови. Това пише днес японският в. \"Йомиури\", информира на сайта си \"Известия\". \n\tСтава дума за обезщетения, които да получат бившите японски жители на Курилите, принудени навремето да напуснат островите. Днес те наброяват близо 6000 души, пояснява руският вестник. \n\tСпоред \"Йомиури\" японското правителство има готовност самостоятелно да обезщети местните японци заради загубата на островните им имоти, за да не затруднява преговорите с Москва. \n\tПри все че отказът от обезщетения бе записан в руско-съветската декларация от 1956 г. за прекратяване на войната между двете страни, Япония продължаваше да смята, че гражданите й имат право да получат такива, коментира \"Комерсант\". \n\tТокио активно лансира напоследък в страната варианта за решаване на териториалния спор с Русия по \"модела от 1956 г.\", предвиждащ сключване на мирен договор, след като Япония получи два, а не всичките четири острова, за които претендира, посочва всекидневникът. \n\tВ навечерието на визитата на Абе в Москва дискусията за Курилите отново ескалира, изтъкват руски социални медии, цитирани в \"Правда\".  \n\tВ тях се споделят мнения, че Кремъл уж е готов дори да доведе нещата до референдум за Курилите, който \"да се превърне в мостче към повторен референдум за Крим - с оглед последният окончателно да легитимира присъединяването на полуострова към Русия през 2014 г.\"  \n\tАвторите на тази идея очакват населението на островите твърдо да отхвърли евентуално присъединяване към Япония, което \"да сложи край на курилския валс с японците\". \n\tСпоред конституцията на Русия обаче носител на суверенитета и единствен източник на властта в страната е нейният многонационален народ. А суверенитетът на Руската федерация се простира върху цялата й територия. Сиреч, дори да се проведе референдум, той трябва да обхване цялата територия на Руската федерация, твърди онлайн изданието. \n\tКонституционните разпоредби може да бъдат променени, но в такъв случай Русия ще трябва да се откаже от федерализма в полза на конфедеративното държавно устройство. А тази конструкция е с още по-крехки шансове да оцелее от някогашния Съветски съюз. Затова всяко подхвърляне дори за евентуален референдум относно Курилските острови \"е провокационно срещу цялото държавно устройство\" на Русия, заключава \"Правда\".", "date": "2019.01.11", "title": "Русия можело да върне два острова на Япония"}
{"url": "http://clubz.bg/78138-v_tozi_%E2%80%9Episyk%E2%80%9C_vseki_moje_da_otkrie_sebe_si", "text": "Рядка литография на най-популярната творба на Едвард Мунк – „Писъкът“, ще бъде показана в най-голямата изложба на художника във Великобритания от 45 години. Експозицията „Любов и тревога“ ще изследва норвежкия начин за изразяване на комплексни, често потискащи чувства. Във времето, когато Моне създава своите пейзажи, Мунк изобразява любов и страст, но също и завист, самота, притеснение, мъка и ментална нестабилност – най-запомнящо се в „Писъкът“, пише „Гардиън“. Версията, която ще бъде изложена през април в Британския музей, е черно-бяла литография, създадена след картината и две скици на „Писъкът“. Именно тази литография е най-често разпространявана, когато Мунк е още жив и му носи слава. „Писъкът“ ще бъде изложен сред „Anxiety“, „Separation“ и скицата „Despair“, свързвана с най-известната творба на Мунк, защото показва човешка фигура, извърната към фиордите. Това, според Бартрум, вероятно е  . „Anxiety“, или на норвежки „Angst“, показва бели лица, стичащи се по най-популярната улица на Осло. Кураторката смята, че в тази картина може да открие себе си всеки, който някога се е чувствал самотен в Лондон. В текст, придружаващ „Писъкът“, Мунк пише за кървавочервено небе, нарисувано на платното, и как моментното чувство резонира в долината и главата му. В изложбата има общо 83 творби на художника, включително 50 литографии от неговия музей в Осло. Сред другите теми, показани в експозицията, са жените, с които творецът е имал серия катастрофални връзки, и болестите. Картината „Ревност“ изобразява писателя Станислав Пшибишевски и жена на заден план, вероятно Дагни Юел, заедно с мъж, обърнат с гръб към Пшибишевски. Смята се, че Юел е имала връзка в Мунк преди краткия си брак с полския писател. Майката на художника умира от туберкулоза, когато той е още млад, сестра му също заболява. „Болното дете“ вероятно е провокирана от смъртта на сестра му. В изложбата в Британския музей ще бъдат изложени три версии на картината. Когато е изложена в Берлин през 1892 г., „Болното дете“ предизвиква скандал – хората тогава още не са свикнали с опитите да се пресъздава болката в момента на смъртта. Наложило се изложбата да бъде закрита само седмица след откриването ѝ, но в авангардните среди приемат Мунк повече от добре. Бартрум коментира, че Мунк няма деца, тъй като се страхувал да не страдат от болести, но картините му били като заместител. Кураторката обяснява, че Мунк е бил истинска европейска космополитна фигура, животът му протича в пътуване между Париж и Берлин, привнасяйки в Норвегия нови техники.", "date": "2019.01.11", "title": "В този „Писък“ всеки може да открие себе си"}
{"url": "http://clubz.bg/78142-borisov_kym_taqni_sledvashtiqt_ep_da_reshi_za_paketa_makron", "text": "След като президентът Румен Радев писа до председателя на Европейския парламент във връзка с пакета \"Макрон\", днес премиерът Бойко Борисов е провел телефонен разговор с него, в който е поискал следващият Европейски парламент да се произнесе по спорния казус. Това става ясно от прессъобщение на Министерския съвет. Борисов и Таяни са обсъдили сложната ситуация около пакета \"Мобилност 1\", който вкара евроинституциите в правен казус. Радев пише на Таяни за пакета \"Мобилност\" Борисов е определил като \"странен\" казуса, че има политическо споразумение между ръководителите на различните парламентарни групи в транспортната комисия, че трите доклада по пакета \"Мобилност 1\" са неразделна част един от друг, но в същото време няма логика отхвърлените доклади да влязат за гласуване в пленарната зала. Протестът на превозвачите ни пред ЕП обедини кабинет и президент За да изрази всички резерви по отхвърлените доклади по \"Мобилност 1\" и процедурите по гласуването им в пленарната зала на Европейския парламент,  Борисов изпраща в Брюксел министъра на транспорта Росен Желязков. Желязков е натоварен със задачата да представи всички аргументи на страната ни по темата на среща с Таяни и пак ще настоява разглеждането на документа да бъде оставено на следващия Европейски парламент. Протестът на превозвачите ни пред ЕП обедини кабинет и президент", "date": "2019.01.11", "title": "Борисов към Таяни: Следващият ЕП да реши за пакета \"Макрон\""}
{"url": "http://clubz.bg/78146-paketyt_mobilnost_tova_e_evropa_na_naciite", "text": "Нека да видим конкретен, болезнен пример: пакета \"Мобилност\" или - както мосю Макрон си го приписа с вътрешнополитически цели - \"пакета Макрон\". Подкрепям тезата, че този пакет регулации е истински опасен за българската икономика, не само за транспортния бранш.  И преди всичко - че е опасно изключение от принципите на единния пазар, т. е. стъпка към разделяне, а не обединение на Европа. На успеха на Франция, Германия и Бенелюкс да съгласуват позициите и интересите на своя бизнес и на своите социални системи, да намерят пресечни точки с други държави и да наложат волята си на трети. Срещу тази Realpolitik големите националисти на Изток тупат шкембаци с надежда, че шумът ще изплаши очилатите джендъри на Запад. И толкова. И после ще млъкнат, защото националните им (ни!) икономики зависят безнадеждно от еврофондове и изцяло - от инвестициите и пазарите на Запада. Сега, пичове. \"Европа на нациите\" е това. Не някакви въображаеми бюрократи, а силни национални лидери в силни и богати държави се събират и решават какво ще стане. Оста Париж-Берлин е факт. Получи ли подкрепата на Бенелюкс, става непреодолима сила в отношенията вътре в ЕС. Защото имат икономики, армии, пазар и институции, които са абсолютно несравними с останалите. Защото имат опит в тази игра. И защото имат ясни общи интереси. И защото са привлекателни за нашето население като трудови и образователни пазари. Насреща са (сме!) сравнително бедни държави, със силна емиграция, със слаби и зависими от \"тях\" икономики и финанси, с много слаби институции, с нулев потенциал да защитим сигурността си сами и пълни лаици в изграждането на сериозни национални съюзи в рамките на ЕС.  Нещо повече - \"националистическите\" управления в Източна Европа изобщо нямат необходимата обществена подкрепа, нито се опират на здрави вътрешни консенсуси, за да се чувстват силни в преговори със \"Запада\", където националните консенсуси се подкрепят от 70-80% от населението. Докато се радвате на успехите на националисти на Запад, имайте предвид, че колкото по-силни са националистите \"там\", толкова по-често ще сме изправени пред изпитания, подобни на пакета \"Мобилност\" - защото националният егоизъм на Запад неизбежно ще поставя предизвикателства пред единния пазар, в т. ч в сферата на инвестициите, еврофондовете, трудовия и образователен пазар, енергийния съюз (виж Северен поток!), интеграцията в здравеопазването. То е в единна Европа, в която гласът на българина, унгареца и холандеца тежи еднакво, без оглед на несравнимо по-голямото богатство на холандеца. Защото като си мерим държавите, а не гражданите, няма как да ги мерим само по население - мерим ги по БВП, и тогава става лошо...    ", "date": "2019.01.11", "title": "Пакетът \"Мобилност\"? Това е \"Европа на нациите\""}
{"url": "http://clubz.bg/78147-karakachanov_za_romite_ima_sblysyk_na_mirogledi_tuk_shte_stane_kato_afrika", "text": "Когато се говори за интеграция на ромите, трябва реални мерки за възпитание, а не приказки, заяви вицепремиерът Красимир Каракачанов в парламента днес.  Той коментира отново случаят с побоя над българския военен в циганската махала на с. Войводиново.  Според Каракачанов \"циганският проблем\" е сблъсък на \"мирогледи\".  Според него НПО-тата и другите организации не правят нищо за да помогнат, а даже влошават ситуацията.  Каракачанов коментира и ситуацията с новите изтребители, като отхвърли нуждата от застраховка за тях.  Военният министър коментира и тезата на своя партньор в коалицията \"Обединени патриоти\" Валери Симеонов, че трябва да се рестартира процедурата за новите бойни самолети.  Симеонов казал още, че това е негово мнение и не го е споделял с групата. ", "date": "2019.01.11", "title": "Каракачанов за ромите: Има сблъсък на мирогледи, тук ще стане като Африка"}
{"url": "http://clubz.bg/78140-jivko_martinov_ot_sudjukgejt_e_bolen_chakat_go_da_go_obvinqt_v_iznudvane", "text": "Специализираната прокуратура е прецизирала обвинението си срещу бившия депутат от ГЕРБ Живко Мартинов и той вече е обвиняем за изнудване. Днес той е бил призован, за да му бъде предявено новото обвинение, но не се е явил \"по здравословни причини\", съобщиха от прокуратурата. Болничният лист е до 15 януари, затова новата призовка е за следващия ден.  С новото обвинение Мартинов, чийто случай стана популярен като \"Суджукгейт\", е заплашен от лишаване от свобода от 5 до 15 години, глоба от 5000 до 10 000 лева и конфискация от имуществото, ако бъде признат за виновен.  От прокуратурата съобщават, че в най-скоро време делото ще влезе в Специализирания наказателен съд. Заради заплахи свидетел по делото \"Суджукгейт\" е под охрана От държавното обвинение твърдят, че в периода от януари 2012 г. до януари 2013 г. в Добрич, при условията на продължавано престъпление - с четири деяния, с цел да набави за себе си имотна облага, Мартинов е принудил А. П. П. чрез заплашване, изразяващо се в отправяне на закани, да извърши нещо противно на волята му - да му предостави 4 (четири) тона суров суджук, 30 (тридесет) килограма филе „Елена“ и 30 (тридесет) килограма телешка пастърма, и с това причинил на А. П. П. значителни имуществени вреди в общ размер на 36 168,20 лева. Това е равностойността на предоставените вещи. \"Суджукгейт\" вече изпепелява автомобили на свидетели Отправените към А. П. П. закани са: Живко Мартинов е с мярка за неотклонение парична гаранция от 20 000 лева.   \"Суджукгейт\" вече изпепелява автомобили на свидетели", "date": "2019.01.11", "title": "Живко Мартинов от \"Суджукгейт\" е болен, чакат го да го обвинят в изнудване"}
{"url": "http://clubz.bg/78134-andi_myri_spira_s_tenisa", "text": "Трикратният шампион от Големия шлем и бивш № 1 в света Анди Мъри приключва с тениса през тази година. Той иска да го направи през лятото на \"Уимбълдън\", но това може и да не стане заради болките, които изпитва в хълбока. Шотландецът даде пресконференция в Мелбърн - преди старта на Откритото първенства на Австралия, на която не сдържа сълзите си. Дори не е сигурно, че Мъри ще играе на Зеления континент - негов съперник в първия кръг е 22-рият в схемата Роберто Баутиста Агут (Испания). През миналия януари британецът претърпя операция на дясната тазобедрена става. Той се завърна на корта през юни, но оттогава е изиграл само 14 мача. Оказа се, че с възстановяването му не всичко е наред. Така асът бе принуден да сложи край на сезона още през септември, за да работи с прочут рехабилитатор. Онзи ден Мъри направи открита тренировка с Новак Джокович и се видя, че физически остъпва значително на най-добрия в света. Анди обясни, че обмисля да се подложи на нова операция за подмяна на ставата - именно заради това да продължи живота си без болка. Все пак той е само на 31 г. Ако интервенцията е успешна и всичко потръгне добре, Мъри дори би могъл да продължи да играе, но няма гаранции за това, обясни той. Най-малкото ще може да живее нормално. На този етап шампионът от \"Уимбълдън\" отхвърля възможността да играе на двойки - заедно с брат си Джейми например. Водещите играчи в света както и Григор Димитров подкрепиха Анди Мъри с окуражителни думи в социалните мрежи и пред медиите. Откритото първенство на Австралия започва в понеделник.", "date": "2019.01.11", "title": "Анди Мъри спира с тениса"}
{"url": "http://clubz.bg/78120-ako_ciganite_prebivat_policai_ili_komandosi_neshto_ne_e_nared", "text": "Животът ме чу и ми се присмя. При едно от поредните улични нападения си казах: Как пък не можаха да попаднат на командос?! Е, попаднаха. Вижте колко сериозно звучи: „Един мъж бе пребит от двама мъже.“ Точно на обратния край на сериозното обаче звучи следното: „33-годишен командос от бригада „Специални сили“ бе пребит от две циганчета.“ Вие преценете кое е по-близо до истината. За мен по-вярно е второто, колкото и лош вкус да е в този момент да се търсят такива отсенки. Ненапразно колегите на бития стократно обявиха, че е бил нападнат в гръб, а информациите престанаха да съобщават възрастта на побойниците – на 17 и 21 години. Толкова по този въпрос, свързан с бойната подготовка на командосите, които по любителската ми представа би трябвало да могат да се отбраняват от улични гамени, независимо дали са нападнати в профил или в анфас. Извинете за неспазването на обратната политкоректност, която е толкова неуместна, колкото и самата политкоректност в случая. Много е неприятно да си го признаем, но ако циганите пребиват полицаи, когато те отиват по сигнал за силна музика, или командоси, с които се спречкват на пътя, нещо не е наред както при циганите, така и при полицаите и командосите. И не ми излизайте с лицемерието, че полицаите и командосите не посягат от респект към Българския хелзинкски комитет. Всички знаем, че полицаи бият цигани, само че в ареста, под покрива на полицията – съжалявам, ако тези истини не ви изглеждат благоприлични, но те не стават по-приятни, ако ги премълчаваме. Но не е това най-важното. Пребитият случайно е командос, можеше да бъде обикновен цивилен човечец. Щеше да се случи същото и реакцията щеше да е същата. Събират се едни хора под знамена, крещят „българи юнаци“, пеят хайдушки песни и тръгват към циганската махала. Часове по-късно пристигат журналистите и започват директни телевизионни включвания с настояване от протестиращите да се съборят незаконните цигански къщи. Ето тук вече започва важното. Престъплението във Войводиново е извършено от двама души. Те са известни, задържани. Оттук нататък остава бързо и точно да се задействат следствие, прокуратура, съд, място за задържане на лишените от свобода. Това е пътят на справедливостта в едно нормално общество, то разчита на правомощията и компетентността на институциите, които съществуват, за да раздават възмездие от името на пострадалия и да пораждат доверие у всички останали членове на обществото. В цялата тази идеална картинка на добре устроената система за справедливост не фигурират никакви къщи. Само че в общество, което е наясно, че системата за справедливост е много далеч от идеалната, предпочитат да се хванат за нещо, което за разлика от справедливостта съществува съвсем реално – незаконни къщи. Незаконни къщи във Войводиново, оказва се, има от двайсет години. Винаги е имало и навсякъде има. Като изследовател на този въпрос не съм виждала по-категорично и делово решение от записаното в протоколната книга от първата година на съществуването на Сливенската община (1878 година!). Там е записано, че общината е решила да щрафува (глоби) 17 стопани, които не са премели пред къщите си, и да събори две цигански къщи, които започнали да се строят без „дозволение“. Още докато се строят, а не след двайсет години. И защото не са имали „дозволение“, а не защото някой си набил друг. Когато липсва деловото отношение, то започва да се замества с всякакви неща. Включително и с фолклорни измислици, за които винаги ще се намери някой наоколо, който бил сигурен, че е истина. Такава е измислицата за цигански махали, изравнени със земята от побеснял военен. Обикновено разказът започва с това как някой от гетото се спречкал с него и… \"…че като взел оня ми ти военен един танк, къща над земята не останало“. Чувала съм го за Пазарджик, Пловдив и за поне още две-три града, а това не се е случвало в нито един. Но мечтата да се затрие гетото от лицето на земята е толкова устойчива в плана за отмъщение, че бе възприета и от партийните централи. Да се съборят няколко незаконни ромски постройки винаги е печеливш вариант пред избори, при криза, за отвличане на внимание, за пренасочване на гнева и други групови манипулации. Манипулациите могат да бъдат групови, но правата и задълженията в нормалното общество не са. Те са лични. Ако някой е извършил престъпление – той трябва да бъде наказан за престъплението. Ако друг строи незаконно къща – тя трябва да бъде премахната, защото не е спазен законът. Но да бъдат съборени къщите на едни хора заради някой, който набил друг? Такъв подход нито връща справедливостта, нито поражда доверие у обществото. Това е чисто и просто сляпо отмъщение – поради пълно безсилие на властта да се справи с престъпността, тя злоупотребява с власт. Но постройките така или иначе са незаконни, ще кажете. Точно така, от двайсет години. И е трябвало да бъдат премахнати още когато е започнал строежът или в някоя от следващите двайсет години. А не да бъдат държани като застраховка на властта при случаи, в които тя иска да покаже сила, тъй като е безпомощна да раздаде справедливост. Незаконните постройки, каквито има във всяко гето, се превърнаха в коз, който властта вади от ръкава си всеки път когато има някакъв конкретен проблем, вместо решение на самия проблем. Не е важно, че хората от незаконните постройки нямат нищо общо с извършения побой, важното е да бъде удовлетворено чувството за мъст, важното е да се покаже кой кара влакчето. Де да беше толкова решителна властта в останалите проблеми на гетото – да вкара децата в училището, да разследва и постави на мястото им лихварите, да сложи юздите на медиаторите за ромски гласове преди и по време на избори, да изкорени сивата икономика, да прибере дистрибуторите на дрога, да респектира сутеньорите. Това би било истинско решение на проблемите. Сегашното мятане на обобщаващи реплики от страна на министър Каракачанов не решава ничий друг проблем освен неговия собствен – замазване на пукнатините в рейтинга му след скандала с продажбата на български паспорти. На третия ден след побоя бе официално съобщено, че във Войводиново са съборени първите четири опасни, цитирам – опасни къщи. Колко опасни? От колко време опасни? В името на безопасността ли са съборени? Предстои събарянето на други няколко. Толкова сме се оплели в лицемерието си и в имитацията на решаването на проблемите, че вече не можем да намираме дори приблизително точните думи. А нещата всъщност са много прости. Децата от гетата трябва да са в училище. Майките и бащите им трябва да са на работа. Всяко престъпление трябва да се наказва бързо и съразмерно. Законът трябва да се прилага за всички. На това място обикновено ме питат: Е как да стане това? Ето така: като не се мисли за гетата като за ресурс на имидж и изборни гласове, а като за един от най-тежките проблеми, които могат да затрупат всичко и всички.", "date": "2019.01.11", "title": "Ако циганите пребиват полицаи или командоси, нещо не е наред"}
{"url": "http://clubz.bg/78129-filmyt_kojto_obidi_pazitelite_na_morala_v_rusiq", "text": "Пореден скандал в руското кино. Този път буря от недоволство предизвика филмът на Алексей Красовский \"Празник\", чието действие се развива в обсадения Ленинград. Този филм невидимка едва ли ще излезе в Русия на голям екран. Той е осъден на най-висока степен патриотично наказание. Възмутени депутати и чиновници го сравняват с фашистка пропаганда, която се опитва да подкопае моралния дух на обсадения град. Аз изгледах този филм. Той е трагикомедия за поведението на хората, намиращи се в огромна беда, за тяхното изкривено съзнание, граничещо понякога с делириум. И ако във филма има насмешка, то тя е над слабостта на човешката природа, която е предмет на изкуството от древни времена. Но всичко зависи от контекста. Руската държава гледа на себе си като на обсадена крепост, с която никой не бива да се шегува. През последните години в тази обсадена крепост възникна свещена история, дълга стотици години. Победоносна история без нито едно поражение, в която са включени безразборно всички - царе, православна църква, Распутин, червени и бели, аристократи и космонавти, жертви и палачи, които също се представят за жертви. От този славен летопис отпаднаха само провинилите се в нещо Ленин и Троцки. Но затова пък в него е отредено място на Сталин. В тази официална свещена история има и особено свещени страници. Те са свързани с войната срещу хитлеристка Германия. Ако не вземем под внимание идеологическите напластявания, можем да не се съмняваме във величието на победата. Сред тези особено свещени страници от историята обсадата на Ленинград заема уникално място. Алексей Красовский е знаел с какво се захваща. Знаел е, че да покажеш смешното и негероичното в този героичен контекст е много рисковано. Обсадата, ако става дума за историческия контекст, се случва по време на сталинисткия тоталитаризъм, извратил душите на хората не само с репресии, но и с номенклатурни привилегии. До нея се стига след големия терор от 30-те години, когато на повърхността изплува малодушието и ръководителите на различни нива са превърнати в треперещи същества. За тези треперещи същества и за това как са оцелявали хората в потока от лицемерие и страх разказва филмът \"Празник\". За обсадата на Ленинград аз знам не от слухове, а от първа ръка. Моята баба изтръпваше до края на дните си от похлопването на малките прозорци от вятъра. Заедно с дядо ми те са преживели и трите години от обсадата и едва не са умрели от изтощение. Спасили са се, защото баба ми умеела да шие и приемала тайно частни поръчки. А когато и това не помагало, ги спасявали хранителните продукти от Областния комитет на партията: навремето моят млад баща дипломат помолил за помощ и я получил. Баба ми разказваше за чудовищните изпитания по това време и с цялата си душа ненавиждаше фашистите. Тя никога не е смятала себе си и дядо ми за герои. В апогея на митологизацията на собствената история, където понастоящем се намира Русия, е трудно да се противопоставиш на помията, лееща се върху режисьора, който има друга представа за философията на историята. Но след като отмине пикът на пълното безумие, творческият опит на един независим автор на филми да разкаже за кастовото неравенство и политическите категории, разделили защитниците и заложниците на обсадения град, ще може да бъде оценен безпристрастно. Дневниците на най-различни обсадени ленинградчани свидетелстват не само за мъките, обстрела и глада, но и за луксозните пиршества в Обкома, многото жрици на любовта и други обичайни житейски мерзости. От историята на съветското и руското изкуство знаем, че има \"художествени\" скандали, които издигат автора на световно ниво, както се случи например с автора на \"Доктор Живаго\", осмелил се да отправи предизвикателство към сакралната съветска история на гражданската война и последвалите ужаси на режима. Има и местни недълготрайни скандали, които избухват и угасват, оставяйки по-скоро свидетелство за времето, отколкото за автора. Филмът на Алексей Красовский е изграден в парадоксален стил: външната мхатовска театрална интерпретация от старото съветско време се пречупва през постмодернистичния абсурд. И не е важно кой тук е шпионин, кой е дезертьор, кой е създател на биологическо оръжие, кой е глупак, а кой е убиец. Тези човешки страсти са показани в екстремни исторически измерения. Според мен някои от тези измерения са истински находки, други - не. Но да устройваш Валпургиева нощ от скандали, заплахи и проклятия, каквито се носят от страна на самозваните пазители на моралните устои, е демонстрация на същите онези житейски мерзости, за които става дума в трагикомедията \"Празник\".", "date": "2019.01.11", "title": "Филмът, който обиди пазителите на морала в Русия"}
{"url": "http://clubz.bg/78133-hyrvatiq_se_otkazva_ot_izraelski_f_16_zaradi_vyzrajeniq_na_sasht", "text": "Хърватия се отказа да купи от Израел изтребители F-16 заради американско противопоставяне. Това заяви хърватският министър на отбраната Дамир Кръстичевич, предадоха световните агенции, цитирани от БТА. Загреб беше договорила през миналия март да купи от Израел 12 стари F-16 американско производство, за да замени своите МиГ-21 руско производство. \n\tСпоред хърватски представители САЩ се противопоставили на тази продажба, защото искали модернизираните електронни системи, инсталирани от Израел на изтребителите без американско съгласие, да бъдат отстранени. Трансакцията беше за 500 милиона долара (435 милиона евро). Това трябваше да бъде най-скъпата оръжейна поръчка за Хърватия от нейната независимост насам. \n\tСега според хърватски медии Загреб може да се обърне към Швеция за изтребители \"Грипен\", които също са участвали в търга и са останали на втора позиция, или да анулира търга за закупуване на изтребители. Загреб може да обяви нов търг или пък да се споразумее директно със САЩ.", "date": "2019.01.11", "title": "Хърватия се отказва  от израелски F-16 заради  възражения на САЩ"}
{"url": "http://clubz.bg/78128-bylgarski_prodavach_na_vestnici_prebit_v_shotlandiq", "text": "Български продавач на вестници разпространи шокиращи кадри от охранителна камера, на които се вижда как той е станал жертва на побой от страна на двама крадци, които отправили расистки коментари по негов адрес, съобщава в. \"Дейли мейл\". \n\tИнцидентът станал пред магазина за вестници на тридесет и девет годишния Илхан Ахмедов в Мъсълбърг в Шотландия през миналия август. Двама крадци поискали от българския гражданин да им даде пари в брой и алкохол. После те пребили Ахмедов жестоко, като през цялото време викали:   След побоя българинът бил целият в кръв и с фрактури. \n\tПрез ноември единият от нападателите - Крейг Дъглас, на 24 години, получил 18 месеца затвор за атаката. Но съучастникът му Боб Клиланд, на 28 години, получил две години пробация, 200 часа общественополезен труд и разпореждане да плати на жертвата 2000 лири компенсация. \n\tАхмедов, който е в Шотландия от две години, каза, че се е почувствал изоставен от съдебната система, защото единият от нападателите не е бил осъден на затвор, и затова решил да публикува и кадрите от охранителната камера. От кадрите се вижда как Дъглас вика на Ахмедов и на съпругата му Айсел: \"Смятате ли, че британците са малцинство, докато вие сте мнозинство? Това си е нашата страна. От Полша или от Литва пристигате тук и трупате пари\", пише БТА.", "date": "2019.01.11", "title": "Български продавач на вестници пребит в Шотландия"}
{"url": "http://clubz.bg/78132-trymp_shte_obqvi_izvynredno_polojenie_za_da_postroi_stenata_tvyrdi_vestnik", "text": "Белият дом е започнал да подготвя терена за обявяване на национално извънредно положение, за да може да се построи стената по границата с Мексико, за която настоява Доналд Тръмп, пише в. \"Вашингтон пост\", цитиран от БТА. Изданието се позовава на два запознати източника.  \n\tТръмп вече на няколко пъти предупреди, че може да въведе извънредно положение, за да прокара плана си за изграждане на стената, без Конгресът да му предостави исканите от него средства. \n\tОбявяването на извънредно положение ще бъде оспорено несъмнено в съда от противниците на Тръмп, но то може да е начин за излизане от задънената улица и да поправи пътя към подновяване на работата на федералните учреждения. Парализата там продължава вече трета седмица и засяга около 800 000 души. \n\tТръмп е поръчал освен това на инженерния корпус към сухопътните сили да определи колко бързо ще могат да бъдат сключени договори за стената и дали строителството ще може да започне до 45 дни според един от източниците. Администрацията освен това проучвала дали може да се използват неизползвани средства. Тя била насочила вниманието си върху закона за бюджета, приет от Конгреса през миналата година, включващ 13,9 милиарда долара за финансиране на различни проекти, които все още не са били похарчени, допълни вторият източник. \n\tТръмп иска от Конгреса 5,7 милиарда за стената по границата.", "date": "2019.01.11", "title": "Тръмп ще обяви извънредно положение, за да построи стената, твърди вестник"}
{"url": "http://clubz.bg/78135-otide_si_bashtata_na_bylgarskite_sutreshni_blokove", "text": "На 81 години си отиде телевизионният журналист Величко Скорчев, \"бащата\" на сутрешните блокове в България. Той постави началото им у нас с предаването \"Добър ви ден\". Рубриката тръгва след промените, на 18 септември 1990 г. Завършил археология, Скорчев посвещава 25 години от кариерата си на националната телевизия. За днешните сутрешни блокове Величко Скорчев смяташе, че са 90% политика, посочвайки, че през 90-те във водения от него сутрешен блок нямало и една минута, посветена на силните на деня. Би трябвало, по думите му, темите да се избират според аудиторията сутрин – пенсионери, ученици и безработни. “За 25 години в БНТ преживях всичко. Но най-голямата ми гордост е, че създадох първия сутрешен блок в българския ефир “Добър ви ден”.Когато тръгна предаването, всички масово се поздравяваха с “Добър ви ден”, спомня си преди време Величко Скорчев. През всичките тези години има един ден, който остава дълбоко в съзнанието на водещия - 18 септември 1990 г., когато е първото предаване на \"Добър ви ден\". Ето какво разказва той преди 10 години пред \"24 часа\": “Прибрах се вкъщи след снимките в студиото и ми звънна непознат мъж по телефона. Представи се за Иван Стефанов на 35 години от София. Скоро бил лежал в болница, където трябвало да му ампутират и двата крака. Искал след това да се самоубие, защото без два крака щял да бъде непотребен никому. Но очаквайки да влезе в операционната зала, ме гледал по телевизията в \"Добър ви ден\". \"Вие ми вдъхнахте позитивизъм. Атмосферата на предаването ме спаси. Живея заради вас\", ми каза. Разплаках се. Сега, като си спомням, пак преживявам историята и отново ми се насълзяват очите. Според мен това трябва да е мисията на всеки журналист - да спаси човешки живот, а може би и едно семейство\".", "date": "2019.01.11", "title": "Отиде си бащата на българските сутрешни блокове"}
{"url": "http://clubz.bg/78131-rusiq_obvinqva_bi_bi_si_che_pravela_propaganda_na_islqmska_dyrjava", "text": "Руските власти обвиниха Би Би Си, че разпространява идеите на джихадистката организация \"Ислямска държава\", и казаха, че следят нейните програми постоянно в рамките на тяхно разследване. Тези обвинения бяха отправени в контекста на напрежението между Москва и Лондон, предаде Франс прес, цитирана от БТА. В края на декември руският медиен регулаторен орган обяви началото на проверки на дейностите в Русия на Би Би Си уърлд нюз и на интернет сайтовете на Би Би Си. Мярката беше в отговор на обвиненията на британския медиен регулаторен орган, че руската телевизия на английски език Ар Ти е нарушила правилата за безпристрастност. \n\tБи Би Си уърлд нюз е информационният канал на английски на Би Би Си, предназначен за международната аудитория. Руската служба на Би Би Си съществува само в интернет. \n\tМедийният регулаторен орган поясни, че проверките на Би Би Си ще бъдат извършени от 14 до 31 януари. Освен това той даде до 16 януари срок на медията да предостави документи, потвърждаващи, че тя спазва закона, ограничаващ участието на чужди лица в капитала на медиите, разпространявани в Русия.", "date": "2019.01.11", "title": "Русия обвинява Би Би Си, че правела пропаганда на \"Ислямска държава\""}
{"url": "http://clubz.bg/78130-ruska_laboratoriq_spasqva_sasht_ot_iztichane_na_sekretni_danni", "text": "Руската компания \"Касперски лаб\", чиято антивирусна програма бе забранена на компютрите на американските правителствени служби, е подпомогнала американската Агенция за национална сигурност да намери извършителя на голямо изтичане на данни от агенцията, предаде Франс прес, като се позова на американските издания \"Политико\" и \"Вашингтон пост\". Според изданията базираното в Москва дружество е информирало АНС, че с него се е свързал подизпълнител на АНС на име Харолд Мартин посредством странни съобщения в туитър. Тези съобщения предшествали със съвсем малко разпространяването в интернет от хакерска група, нарекла се \"Сенчестите посредници\", на програми за електронно проникване, откраднати от АНС. Тези програми позволявали следенето на комуникациите и на компютрите на чужди правителства. След публикуването на тези данни инженерите на \"Касперски лаб\" сметнали, че има връзка между туитовете на Мартин и изтичането на данните и информирали АНС. В края на август 2016 г. федерални агенти арестували Мартин и открили, че той е свалил в продължение на над 20 години огромно количество топ секретни документи. Обемът на документите се оценява на най-малко 50 000 гигабайта, което се смята за най-голямата кражба на данни в историята на САЩ. Според американските медии съобщенията в туитър са били използвани като аргумент в подкрепа на искането за претърсването на жилището на Мартин. Помощта на \"Касперски лаб\" показвала, че системата на вътрешно разузнаване на американското правителство и разследващите са изиграли малка роля в ареста на Мартин, пишат изданията. Въпреки тази помощ година по-късно през септември 2017 г. американското министерство на вътрешната сигурност постанови федералните служби да деинсталират всички антивирусни програми на \"Касперски лаб\", заподозряна, че има връзки с руското разузнаване. Компанията, която защитава 400 милиона компютри по света, официално опроверга тези обвинения, но решението на американското правителство, последвано от решения на правителства на други съюзнически страни, повлия негативно приходите на \"Касперски лаб\", съобщи БТА.", "date": "2019.01.11", "title": "Руска лаборатория спасява САЩ от изтичане на секретни данни"}
