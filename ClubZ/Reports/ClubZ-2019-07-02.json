{"url": "https://clubz.bg/84909-sqnka_za_40_leva_voda_za_11_leva_zapovqdajte_pak", "text": "Опашките по граничните пунктове в посока Гърция родиха градската легенда - искат да ни спрат да ходим на море в чужбина, защото българските плажове са празни. Това, разбира се, не е вярно. Вярно е само последното - че плажовете са празни - видимо от снимките и видео клиповете, с които социалните мрежи изобилстват тези дни. Министърът на туризма Николина Ангелкова и някои от концесионерите в големите курорти коментират, че въпреки хубавото време, активният сезон у нас започва на 10 юли. Така че след седмица ще разберем колко точно слаб или пък силен е сезон 2019. Но факт е, че натрупването на няколко фактора поставят под въпрос конкурентността на Черноморието ни и под лупа всичко, което се случва по него. Това лято обществеността е по-чувствителна от всякога, защото: \"Глухи и слепи\" за гражданските протести, управляващите отхвърлиха ветото за къмпингуването Тука е тъй В резултат социалните мрежи изобилстват от сигнали за скъпи плажове и заведения, снимки на празни курорти. Факт, още през май от ведомството на Ангелкова посочиха, че очакват с около 4 на сто по-малко туристи, като последните коментари са, че имало отлив на младежи заради... т. нар. закон за шума. Всъщност, такъв закон има от години, но не се спазва, а последното изменение само увеличи с един час \"тихите часове\".  За един курозен случай разказа тази сутрин Нова тв, вземайки повод от снимка в социалните мрежи на касов бон. На него е написано   Действието се развива на плаж край Черноморец.  Наемателят Милен Янков бе включен в ефир, за да обясни, че ставало въпрос за чадър с два шезлонга в определената като ВИП зона. Но по-интересното, че от години стопанисвал плажа на... загуба. Реалната цена на спорните плажни съоръжения всъщност трябвало да е в пъти повече. Всяка година плащал наем на министерството от близо 120 000 лева и изчисленията му за въпросните чадър и шезлонги показвали, че да е на печалба, то трябва да взима на летовниците 87-88 лева. , призна Янков.  Излизат ви сметките, след като от години стопанисвате плажа, констатираха водещите. А наемателят излезе алтруист: Което искрено разсмя водещите и те му пожелаха успешен сезон и пълни шезлонги. Малко по-късно нова снимка разсмя потребителите на фейсбук (след като вероятно е разплакала хората, които са я направили). Тя е на нов касов бон, този път от заведение в курорта Албена. И гласи следното:  Появиха се и коментари под снимка от една от инспекциите на министърката по морето в стил  На този фон днес екоминистърът Нено Димов допринесе за общото възприятие за състоянието на Черноморието като призна, че в редица малки курортни градове все още няма пречиствателни станции. Това е известно от години. От началото на 2019-а те вече имат право на финансиране за тази дейност, но по думите на Димов, вероятно защото тази възможност била нова, а кметовете имали нужда от време да обработят документите си, до момента нямало нито едно подадено заявление. Това, че курортни градчета нямат пречиствателни станции обаче не притеснява министъра на екологията, колкото го притесняват любителите на природосъобразния туризъм, стана ясно още от изявлението му.  Той е и един от четиримата министри, на които парламентът възложи с измененията в ЗУЧК да напишат правила за природосъобразния туризъм. Като от думите му стана ясно, че палатката ще е абсолютно забранена, дори ако си я разпънеш в собствения двор.  Ангелкова: Не е вярно, че морето ни е презастроено Ако си имам терен, мога ли да си разпъна палатка? - попитаха водещите. И получиха в отговор: - Иначе не може просто ако си имам терен, там да си къмпингувам? Ще излезе по-лесно паркинг да направя за колите и да им взимам по няколко левчета, за да минават, сложиха точка на темата водещите. Тука е тъй Ангелкова: Не е вярно, че морето ни е презастроено", "date": "2019.07.02", "title": "Сянка за 40 лева, вода за 11 лева. Заповядайте пак!"}
{"url": "https://clubz.bg/84932-decata_da_uchat_epigramite_na_radoj_ralin_za_da_razberat_komunizma", "text": "Възродете епиграмите на Радой Ралин, ако искате да оцените обективно комунизма. Мислех да не вземам отношение по скандала как да се интерпретира в учебниците по история периодът от 1944 г. до промените след 1989 г. Не защото смятам спора за маловажен. А защото е безсмислен. Всеки разумен човек, живял през поне част от този период, знае, че няма как той да бъде разглеждан през призмата на позитивизма, още по-малко на романтиката, както се опитват да ни внушат днес някои представители на тогавашния червен елит. Спряха новите учебници по история заради комунизма Проблемът е, че децата, които за първи път ще се сблъскат с този режим в часовете по история в училище, не познават неговите пороци. И не може да бъде пренебрегната опасността те да ги припознаят за предимства, особено при агресивната соцносталгична пропаганда, която ни залива по въпроса, и при тарикатския морал, който се популяризира от \"преуспелите\" днес. Проблемът е, че образователната ни система, а и целият политически живот, като че ли са подчинени на точно обратната цел – да създава безгласни, послушни, моделирани по калъп същества, които се стремят не да променят, а да се нагаждат към статуквото, колкото и да не го харесват. Защото виждат, че се преуспява с връзки и раболепие, а не с талант и трудолюбие. Министър Вълчев: Търсен е ефект в оценката за комунистическото минало Точно по тази причина ни трябва коренно различен подход, който да разбие стереотипите. Защо децата да не изучават творчеството на сатириците от оня тоталитарен режим например? Какъв по-истинен документ за близкото историческо минало от епиграмите на Радой Ралин? И трите му сатирични сборника, илюстрирани от Борис Димовски, са инкриминирани от соцрежима. Книжката „Личен контакт“ – 1965 г., и сборникът с народни епиграми „Люти чушки“ – 1968 г., са изгорени от тогавашните властници, а тиражът на сборника „Епиграмки в рамки“ – 1983 г. е конфискуван след отпечатването му, преди да влезе в книжарниците. Да не говорим, че епиграмите са болезнено актуални и днес. И може би точно това ги прави абсолютно неприемливи, особено за онези, които искат да произведат послушни поданици, а не свободолюбиви граждани. И които, по стечение на обстоятелствата, ни управляват. Убедете се сами: Мойте епиграми Някои ги схващат много тъпо \n\tи това ми струва много скъпо. \n\tБих се справил все пак с тъпотията, \n\tако да не беше скъпотията. Вековен извод Откакто светът светува, \n\tПравдата все побеждава, \n\tПравдата възтържествува!... \n\tИ Кривдата пак си остава За реда на нещата Растението изниква \n\tотдолу-нагоре! Водата избликва \n\tотдолу-нагоре... Огънят се наклажда \n\tотдолу-нагоре... Сградата се изгражда \n\tотдолу-нагоре. Хлябът втасва \n\tотдолу-нагоре. Човекът пораства \n\tотдолу-нагоре. Светилата изгряват \n\tотдолу-нагоре. Изборите стават \n\tотгоре-надолу... \n\tКАЧЕСТВЕНА ОБРАБОТКА Кой излезе прав, \n\tне излиза здрав. ГЛУХ, НО ПОСЛУШЕН! Сит търбух \n\tза наука глух. АХ, ТЕЗИ СЛАБОСТИ! Ръцете му слаби, \n\tала знай да граби. ПОСТОЯННО-ОСНОВЕН КАПИТАЛ Кой душа не продава, \n\tтой имотен не става. КАКТО ЩЕ ДА СЕ ДОКЛАДВА: Дето брадва заповядва, \n\tтам народът се не радва. \"Епиграмки в рамки“ – 1983 г. КНИГИТЕ СА ПАМЕТТА НА ЧОВЕЧЕСТВОТО Един чете, \n\tза да бъде свободен. \n\tДруг чете, \n\tза да бъде угоден. НЕИЗЧЕРПАЕМА ЛИЧНОСТ Той говори с екзалтация \n\tза широка демокрация, \n\tно другарят уважаем \n\tуправлява несменяем. ХАРМОНИЯ Ужким техниката съкращава \n\tвред работната ръка. \n\tБюрокрацията отмъщава \n\tс клатещи крака. СЪРДИТИ МЛАДИ ХОРА Бе ще сте сърдити, \n\tдокато се наредите. НЯМА СРЕДЕН ПЪТ Или в ръководството, \n\tили в производството. БЛАГОВРЕМИЕ Ставаш личност легендарна \n\tпри среда елементарна... НОВОДОМЦИ Смениха си Идеите адресите, \n\tна служба са у Интересите. О, МИГ, ТИ ТЪЙ СИ ХУБАВ, СПРИ! Свободата ‒ блян непостижим. \n\tНа втория ден се превръща в режим! КЪСЕН ЕНТУСИАЗЪМ Той храбро брани свободата, \n\tно само че със задна дата. УДОВЛЕТВОРЕНИЕ Вярно, господар, \n\tама наш другар. СОЦИАЛЕН ЕФЕКТ Той протестира, \n\tкато обира. Министър Вълчев: Търсен е ефект в оценката за комунистическото минало", "date": "2019.07.02", "title": "Децата да учат епиграмите на Радой Ралин, за да разберат комунизма"}
{"url": "https://clubz.bg/84913-vas_okonchatelno_sprq_77_metrov_nebostyrgach_na_bul_bylgariq", "text": "Върховният административен съд (ВАС) окончателно спря одобрения преди две години от Столичния общински съвет 77-метров небостъргач на булевард \"България\". Това става ясно от  на магистратите, взето на 25 юни. С него ВАС потвърждава решението на Административен съд София-град от миналата година, с което бе обявено за незаконосъобразно гласуваното от СОС одобрение за проекта.  Столичният общински съвет разреши строежа на 77-метрова сграда на бул. \"България\" в квартал „Борово“.  Мнозинството на ГЕРБ в СОС откри \"вратички в закона\", които позволяват високо строителство, против бяха опозицията в лицето на ДСБ и \"Нормална държава\". Проектът бе одобрен и от комисията по градоустройство, след като два пъти преди това беше отхвърлян. Инвеститорът е дружеството \"България билдинг\", собственост на Георги Василев, бивш съдружник в \"Джи Пи груп\". \"Джи Пи Груп\": Дефектите на \"Графа\" са в проекта, не в изпълнението Парцелът се намира на ъгъла между бул. \"България\" и ул. \"Борово\" в жилищна зона с ограничение на строителството до 20 метра. През 2018 г. граждани пишат жалба против решението на СОС. Те твърдят, че не е спазена процедурата за изработване и одобряване на план за преструктуриране на жилищен комплекс, не е дадена справка за картотекиране на растителността, показателите за застрояване са надвишени, няма обективна предпоставка за допуснатото свързано застрояване, не са спазени и изискванията за минимално озеленяване. И също така не е проведена процедурата по ЗУТ за съобщаване на всички заинтересовани лица и провеждането на обществено обсъждане. \"Артекс\" спря строежа на небостъргача \"Златен век\" Административният съд на София-град приема, че показателите за застрояване значително превишават тези в плана, а изключението, което СОС изтъква за ъгловите имоти (при които плътността на застрояване и интензивността могат да не се ограничават) не важат, тъй като това не е сграда с изцяло обществено предназначение. Формалната \"вратичка\", която СОС ползва, е нарушение на целта на закона, тъй като го заобикаля, пише съдът в мотивите си. АС определя плана за строежа за незаконосъобразен. \"България билдинг\" и Столичният общински съвет обжалват и така делото стига до ВАС. Върховният съд обаче потвърждава всички решения на предишна инстанция. Това решение вече не подлежи на обжалване. \"Артекс\" спря строежа на небостъргача \"Златен век\"", "date": "2019.07.02", "title": "ВАС окончателно спря 77-метров небостъргач на бул. \"България\""}
{"url": "https://clubz.bg/84926-kongresyt_na_sasht_e_na_krachka_ot_sankcionirane_na_turski_potok", "text": "Конгресът на САЩ е предприел миналата сряда крачки, с които скоро може да бъде санкциониран \"Турски поток\", както и други руски тръбопроводи, предаде  .  САЩ се обявиха и против \"Турски поток\" Комисията по външни работи в Камарата на представителите одобри акта \"Защитата на европейската енергийна сигурност\". Чрез него ще може да бъдат наложени санкции срещу всеки, който продава, наема и осигурява машините за полагането на тръби, като те ще бъдат специално насочени срещу \"Северен поток 2\" и \"Турски поток\". Именно той предложи законопроекта за гласуване, като това ще е един от четирите акта срещу Русия, които могат да влязат в сила още през лятото, съобщиха източници от Конгреса.  Втори законопроект в САЩ за санкции срещу \"Северен поток-2\" За да влязат в сила обаче, първо ще трябва да бъдат одобрени и от горната камара - Сената. Бившият кандидат-президент Рик Пери сподели през май, че вярва, че ще бъдат наложени санкции срещу компаниите, участващи в изграждането на \"Северен поток 2\". Според анализатори разговорът между Тръмп и Путин на Г-20,  По-рано през юни Тръмп намекна, че  възможни санкции срещу компании, които участват в изграждането на \"Северен поток 2\". Втори законопроект в САЩ за санкции срещу \"Северен поток-2\"", "date": "2019.07.02", "title": "Конгресът на САЩ е на крачка от санкциониране на \"Турски поток\""}
{"url": "https://clubz.bg/84919-i_nikolaj_nenchev_e_nevinen", "text": "Състав на Софийския градски съд оправда бившия военен министър Николай Ненчев. Интересното е, че по време на изслушването на присъдата бяха допуснати операторите на медиите. След като съдът прочете присъдата, близките и приятелите на Ненчев приеха решението на магистратите с бурни аплаузи, съобщи news.bg. Той беше обвинен, че през 2015 г. чрез инкриминираното деяние -  е скрил действащ договор за ремонт на изтребителите МИГ-29 с руската корпорация РСК-МИГ и е започнал преговори с Полша. Така поставил в риск българската авиация, като свалил недопустимо нальота на родните пилоти до 33 часа за година при установен стандарт в НАТО от 180 летателни часа или поне минимум от 80 ч. А и нанесъл на държавата щети. Ненчев отрича действията му да са били незаконни. Той твърди, че договорът за ремонт на самолетните двигатели с Полша е бил по-изгоден за България, а причина за повдигнатото му обвинение са нарушените руски финансови интереси. Как руски въздушни набези проточиха делото срещу Николай Ненчев Той изтъква, че е реагирал на решение след срещата на върха на НАТО в Уелс, която сеп ровежда през 2014 г. сле дсрещата в Крим. На нея българия изрично е подкрепена за разхлаби своята зависимост от Русия, относно бойната си техника, която  е \"около 90%\". При своите финални обяснение на делото през април той заяви, че България не може да е клиент, когато \" и че имало Поради съмненията в залата, че обвиняемият не прави разлика между т. нар.  , и българско  , прокуратурата поиска ново отлагане на делото,к оето и без това мъчително се влачи от 4 години. За да се питало МО има ли нарушения на въздушното пространство... По това дело \"ВИП\" -свидетели бяха тогавашният президент Росен Плевнелиев и наследникът му - тогавашен шеф на ВВС Румен Радев. Почти цялото съдебно следствие обаче бе засекретено. Оправдаха Николай Ненчев окончателно за военните униформи Срещу Николай Ненчев имаше и друго дело - че с шефа на дирекция \"Инвестиции в отбраната“ в МО не изпълнили Закона за обществените поръчки по повод военните униформи. По него той бе окончателно оправдан от ВКС през април 2018 г. Николай Ненчев рязко стана радетел за съдебна реформа  Интересно е, че след като Христо Иванов напусна поста правосъден министър във второто правителство на Бойко Борисов (коалицията с Реформаторския блок), той често е заявявал, че Николай Ненчев и Петър Москов - от плеядата обвинени \"реформатори\", са знаели за риска да станат клиенти на прокуратурата, оставайки в кабинета. През 2016 г. той заяви, че политици биват държани \"на трупчета\" от прокуратурата. Досега Даниел Митов бе оправдан на две инстанции, заместникът му Христо Ангеличин - също на втора инстанция чу \"невинен\". Делата срещу Петър Москов и триото Симеон Дянков - Трайчо Трайков - Иво Прокопиев още текат на първа инстанция. Оправдателната присъда на Николай Ненчев също може да бъде портестирана пред още две инстанции. Оправдаха Николай Ненчев окончателно за военните униформи Николай Ненчев рязко стана радетел за съдебна реформа ", "date": "2019.07.02", "title": "И Николай Ненчев е невинен"}
{"url": "https://clubz.bg/84930-radan_kynev_iska_monitoringyt_vyrhu_pravosydieto_ni_da_ostane", "text": "Мониторингът на Еврокомисията върху българското правосъдие засега не трябва да пада. Това става ясно от коментара, който направи пред Клуб Z новоизбраният евродепутат Радан Кънев. Бойкот на евродепутати и протест пред Европарламента в Страсбург Той изтъкна, че това е главната разлика между издигналата го коалиция Демократична България (ДБ) и ГЕРБ. Двете формации са част от групата на Европейската народна партия (ЕНП) в Европарламента. Той обаче отиде по-далече. И изказа мнение, че европейското правосъдие трябва да се разширява като обхват, да се засилва като правомощия. Брюксел: Позицията ни остава падане на мониторинга за България до 31 октомври Друга разлика между него и депутатите от ГЕРБ с изключение на избрания от тяхната листа Александър Йорданов е отношението към Русия, продължи Радан Кънев. И това според него е оптимистичен парадокс. Пакетът „Мобилност 1“, известен още като План „Макрон“, ще бъде отново сред приоритетите на българските еводепутати. Това стана ясно днес, след първото събиране на българската делегация в Европарламента в Страсбург, който започна първата си сесия. Този пакет разгневи българските превозвачи. Те смятат, че по този начин големите страни като Германия и Франция ощетяват малките като България. Планът „Макрон“ бе одобрен от ЕП през април, но не стигна до триалог. Така той остана за този Европарламент. Европарламентът прие пакета \"Мобилност 1\" Други приоритети са общата селскостопанска политика, както и многогодишната финансова рамка, коментира пред Клуб Z Илхан Кючюк (ДПС, „Обнови Европа“). Кючюк е поставил въпроса за активно взаимодействие между Еврокомисията, Европарламента и Европейския съвет. Радан Кънев обаче е на мнение, че не е задължително българските евродепутати да имат едни и същи приоритети по всички въпроси. Същото се отнася и за транспортната политика, а в много по-голяма степен - за общата икономическа и социална политика, политиката по заетост и социално сближаване. Колкото до пакета „Мобилност“, Кънев смята, че повдигнатият около него голям въпрос у нас е само част от все по-бързо развиваща се политика за сближаване на трудовите пазари и социалните системи. Брюксел: Позицията ни остава падане на мониторинга за България до 31 октомври Европарламентът прие пакета \"Мобилност 1\"", "date": "2019.07.02", "title": "Радан Кънев иска мониторингът върху правосъдието ни да остане"}
{"url": "https://clubz.bg/84927-14_morqci_zaginaha_sled_pojar_v_ruska_podvodnica", "text": "Пожар в руска дълбоководна изследователска подводница отне живота на 14 моряци, съобщи руското министерство на отбраната, цитирано от РБК. Инцидентът се е случил на ядрената подводница АС-12, известна като \"Лошарик\", съобщи източник на медията. Путин пусна подводница, която може да предизвика цунами Моряците са извършвали биометрични измервания по време на   По-късно пожарът е бил овладян. Не се знае какво го е причинило. В съобщението се уточнява, че инцидентът се е случил на руски териториални води. Подводницата сега се намира в базата \"Североморск\". С разследването се заема главнокомандващият на военноморския флот адмирал Николай Евменов. Трагедията с аржентинската подводница събуди тежки спомени в Русия РИА Новости припомня, че последният тежък инцидент с руска подводница е от август 2000 г. Тогава ядрената подводница \"Курск\" потъна в Баренцово море след две експлозии на борда. Загинаха всички 118 моряци на борда.  Трагедията с аржентинската подводница събуди тежки спомени в Русия", "date": "2019.07.02", "title": "14 моряци загинаха след пожар в руска подводница"}
{"url": "https://clubz.bg/84925-obviniha_kmeta_na_kostinbrod_za_smyrtta_na_motorist", "text": "Софийската окръжна прокуратура привлече като обвиняем кмета на гр. Костинброд Трайко Младенов за престъпление по чл. 343 от НК - телесна повреда или смърт, причинени по непредпазливост при шофиране. Моторист загина в катастрофа с кмета на Костинброд Както Клуб Z вече писа, Младенов е участник в ПТП, след което загина моторист. Според първоначалното съобщение, именно кметът е отнел предимство, управлявайки лек автомобил \"Тойота\". \"Днес, 02.07.2019 г., Окръжна прокуратура – София е връчила постановление за привличане в качеството на обвиняем на Трайко Младенов. Същият е бил привлечен за извършено от него престъпление по чл. 343, ал. 1, б. „в“, вр. чл. 342, ал. 1 пр. 3 от НК. Около 18:50 ч. на 30.06.2019 г., в гр. Костинброд, на път VIII – I, при управление на лек автомобил „Тойота“, с посока на движение от гр. Монтана към гр. София, обвиняемият Младенов нарушил правилата за движение по пътищата, уредени в Закона за движението по пътищата. В резултат на действията му по непредпазливост била причинена смъртта на И.С., управлявал мотоциклет. Спрямо обвиняемия Младенов е взета мярка за неотклонение „гаранция в пари“ в размер на 5000 лева, вносима в 10-деневен срок, както и забрана да напуска пределите на Република България. Временно му е отнето и свидетелство за управление на МПС. Разследването по делото продължава.\"", "date": "2019.07.02", "title": "Обвиниха кмета на Костинброд за смъртта на моторист"}
{"url": "https://clubz.bg/84918-tq_e_samo_na_15_i_pobedi_vinys_uilqms_na_uimbyldyn_snimki", "text": "Светът на тениса говори за Кори \"Коко\" Гоф. На 15 години и 122 дни американката победи своята сънародничка Винъс Уилямс в първия кръг на \"Уимбълдън\" с 6:4, 6:4. И показа, че целият шум около нея напоследък е напълно оправдан. Още преди този мач тийнейджърката влезе в историята като най-младата участничка в основната схема на Откритото първенство на Великобритания в \"оупън ерата\" (от 1968 г. насам). И след това елиминира петкратна шампионка в \"Куинс клъб\". Вече е някоя. Но тепърва ѝ се предрича бляскаво бъдеще - на следващата №1 в света, при това за по-дълъг период от време, а не както сега с чести смени на върха при дамите. Налице са и неизбежните клишета - \"новата Серина Уилямс\". Гоф изпъква с физика - подобно на Серина, но има и много други качества. Започва да играе тенис на седем години. Нейни идоли са сестрите Уилямс. Произлиза от спортно семейство. Първият ѝ треньор напрактика е нейният баща Кори, който е играл баскетбол до университетско ниво. Майка ѝ Канди пък е била гимнастичка и лекоатлетка. . Кори Гоф започна да атакува големите турнири преди две години. Тогава тя стигна до финала на девическия US Open. През миналата пък спечели \"Ролан Гарос\" при по-малките. Тази година получи \"уайлд кард\" за \"Уимбълдън\", тъй като мястото ѝ в ранглистата - №301, не позволяваше участие дори на квалификации. Коко научава това по имейл, докато в същото време пазарува по интернет. Изобщо не е очаквала. Тя все пак тръгна от пресявките и там преодоля всичките си съпернички, последната от които беше 129-ата в света белгийка Грийт Минен.  Джон Макенроу добавя следното: Допирните точки между Гоф и Серина Уилямс не свършват само с физиката. Когато е на 10 г. тя започва да тренира в академията на Патрик Муратоглу във Франция. Неин персонален треньор сега е Жан-Кристоф Фюрел - бивш състезател. Коко има двама по-малки братя. През миналата година подписа първите си рекламни договори - с три големи компании, една от които е \"Ню Баланс\" (за екипировка). Девойката казва, че иска някой ден да стане \"най-великата\". Мечтае.", "date": "2019.07.02", "title": "Тя е само на 15 и победи Винъс Уилямс на \"Уимбълдън\" (СНИМКИ)"}
{"url": "https://clubz.bg/84928-es_posochi_liderite_si_evroparlamentyt_reshava_utre_da_byde_li_stanishev_negov_predsedatel", "text": "Държавните и правителствените ръководители на ЕС постигнаха днес сделка за разпределение на четирите най-важни поста в съюза за идните пет години, съобщи председателят на Европейския съвет Доналд Туск в Туитър. Недоволни евродепутати в Страсбург обаче заплашиха да провалят споразумението, когато то им бъде представено за одобрение в идните дни и така да потопят ЕС в институционална криза.       Европейският съвет се споразумя германската министърка на отбраната  (християндемократка) да оглави Европейската комисия. Ако получи нужната подкрепа сред държавите членки и евродепутатите, тя може да стане първата жена на този пост в историята на обединена Европа. Черновата на сделката предвиждаше лидерът на Партията на европейските социалисти   да бъде предложен за председател на Европейския парламент за един мандат от две години и половина. Вторият мандат със същата продължителност се предлага на германеца Манфред Вебер, който беше водещият кандидат за председател на Комисията на дясноцентристката Европейска народна партия (ЕНП). По-късно българският премиер Бойко Борисов каза пред репортери, че споразумението предвижда председателството на парламента да бъде за кандидат на социалистите и демократите, а дали това ще бъде Станишев ще решат те и гласуването в пленарната зала, насрочено за утре. Вебер съобщи по-късно, че се отказва от поста и възнамерява да остане лидер на групата на ЕНП в Европейския парламент. Останалите имена в пакета са белгийският служебен премиер  (либерал) като председател на Европейския съвет и французойката   (дясноцентристка), сега изпълнителна директорка на МВФ, като председателка на Европейската централна банка, испанският външен министър   (социалист) - като върховен представител на ЕС по външната политика и сигурността. Сред наблюдателите и в социалните мрежи обаче витаят съмнения, че пакетът може да не мине през Европейския парламент, чието одобрение е необходимо за председателя на Еврокомисията. Лявоцентристки евродепутати са заплашили да провалят номинациите предложени от държавите-членки, защото те изключват водещите кандидати за шеф на ЕК на европейските политически семейства. Ако това се случи, ЕС може да бъде изправен пред междуинституционална криза. По данни на Клуб Z Социалистите и демократите, втората по големина група в Европарламента, без която ЕНП не може да сформира мнозинство, се бунтуват срещу Фон дер Лайен и срещу Станишев. Те са недоволни, че тя поддържа идеята за създаване на европейска армия, упрекват Станишев, че разделя левицата в България и са недоволни, че техният водещ кандидат, холандецът Франс Тимерманс, сега - първи зам. председател на Еврокомисията - е отпаднал от номинациите, каза пред Клуб Z вторият дипломатически източник. Според \"Политико\" италианският евродепутат социалдемократ Давид Мария Сасоли се разглежда като евентуална алтернатива на Станишев за председател на парламента. Борисов каза, че националните лидери са споразумели да убедят своите евродепутати да подкрепят компромиса постигнат днес в Европейския съвет. Той обеща, че евродепутатите от ГЕРБ единодушно ще подкрепят кандидатурата на Станишев.     Фон дер Лайен получила подкрепата на Италия и държавите от Вишеградската четворка (Полша, Чехия, Словакия и Унгария), които досега успяха да сформират блокиращи малцинства, за да провалят досегашните кандидатури за председател на Комисията, главните между които бяха на Вебер и на Тимерманс. Срещу Фон дер Лайен се обявиха открито лидерът на груата на Социалистите и демократите в Европарламевта Удо Булман (СДП, Германия), Зигмар Габриел и Мартин Шулц, предишните лидери на германските социалдемократи, които са в момента коалиционни партньори в правителството на Меркел.     Те обвиниха Меркел, че устройва на европейски пост \"най-слабата\" си министърка, подарява победа на евроскептиците, начело с унгарския премиер Виктор Орбан и умъртвява процеса на водещите кандидати. Габриел нарече решението  . Той критикува Меркел и че отстъва поста на председател на Европейската централна банка на французойка за сметка на шефа на Бундесбанк Йенс Вайдман. Вебер пък каза на среща с групата си в Страсбург, че френският президент Еманюел Макрон и Орбан  . Германия не е имала председател на Европейската комисия от 1958 година, когато начело на главния изпълнителен орган на общността застава Валтер Халщайн. Лекарка по специалност, 60-годишната Фон дер Лайен е член на Християндемократическия съюз на канцлерката Ангела Меркел и е първата жена министър на отбраната на Германия. Тя зае този пост през 2013 година. Преди това е служила като министър на труда и социалните въпроси и министър за възрастните граждани, жените и младежта. Като една от най-близките сътруднички на канцлерката тя беше спрягана като евентуална нейна приемничка или като приемничка на сегашния генерален секретар на НАТО Йенс Столтенберг (Норвегия). \"Политико\" описва Фон дер Лайен като убедена европейска федералистка.  В миналото тя е говорила открита за мечтата си за федерален Европейски съюз, отбелязва изданието. Тя потвърждава тази позиция в интервю за \"Ди Цайт\" през  2015 г., добавяйки:  Като министър на отбраната тя често говори за повече сътрудничество в ЕС в областта на сигурността. Фон дер Лайен е родена в централния брюкселски квартал Иксел и е живяла там до 13-годишна възраст, когато семейството й се премества в Хановер, Германия.", "date": "2019.07.02", "title": "ЕС посочи лидерите си. Европарламентът решава утре да бъде ли Станишев негов председател"}
{"url": "https://clubz.bg/84916-evakuiraha_4_sgradi_na_fejsbuk_zaradi_strah_ot_zarin", "text": "В пощенското отделение на \"Фейсбук\" в американския град Менло парк в щата Калифорния бяха открити следи от зарин в пратка за офиса на социалната мрежа, предаде ABC 7.  Все още не е съобщено официално дали става въпрос точно за зарин и се правят още изследвания. Според журналиста Крис Нгуен бойното отровно вещество е било открито по време на пожарни тестове. Двама души от пожарната команда са изпратени на прегледи в болница. Те биха могли да са в контакт със зарина от пратката и профилактично ги проверяват. Съобщава се, че пострадали няма, но четири сгради с персонал на \"Фейсбук\" са били евакуирани. Три от тях са проверени и вече обявени за безопасни, съобщава представителят на \"Фейсбук\" Антъни Харисън. На местопроизшествието са пристигнали агенти на ФБР и на Националната гвардия. Заринът е нервнопаралитично вещество, което е силно отровно. То представлява безцветна течност, от която при нагряване излизат пари. Няма никакъв мирис. В голяма концентрация е смъртоносно опасен за човека. В САЩ често се случва по пощата да бъдат пращани отрови за заплахи като антракс например.  Откриха взрив близо до дома на Сорос А през октомври миналата година самоделни взривни устройства бяха изпратени до бившата държавна секретарка Хилъри Клинтън и до съпруга й - бившия президент Бил Клинтън. Самоделни бомби получиха и Барак и Мишел Обама, бившият главен прокурор на САЩ Ерик Холдър, бившият директор на ЦРУ Джон Бенън и милиардерът филантроп Джордж Сорос. Две пратки с взривни устройства бяха изпратени и на тв канала Си Ен Ен. \n\t ", "date": "2019.07.02", "title": "Евакуираха 4 сгради на \"Фейсбук\" заради страх от зарин"}
{"url": "https://clubz.bg/84907-unwantedivanka_podigravki_za_pyrvata_dyshterq_v_socialnite_medii_snimki", "text": "Иванка Тръмп - дъщеря и официален съветник на президента на САЩ Доналд Тръмп, стана обект на подигравки в социалните мрежи след публикуването на видеоклип, в който тя се опитва да се намеси разговор между няколко световни лидери на срещата на Г-20, предаде Франс прес, съобщава БТА. Хаштагът #UnwantedIvanka (НежеланаИванка) се появи в Туитър след публикуването през уикенда в Инстаграм на видеоматериал, заснет по време на форума на Г-20 в Япония. На него се вижда как 37-годишната жена се опитва да се намеси в неформален разговор между британската министър-председателка Тереза Мей, канадския премиер Джъстин Трюдо, френския президент Еманюел Макрон и ръководителката на МВФ. Кристин Лагард, която изглежда величествено, пренебрегва \"първата дъщеря\". Иванка Тръмп не се гласяла за шеф на Световната банка Иванка Тръмп има официален статут на съветничка на своя баща президент, посочва АФП. Тя редовно присъстваше, заедно със съпруга си Джаред Къшнър, в най-близкото обкръжение на президента Тръмп на форума на Г-20 в Осака. Беше с баща си и по време на историческата му среща с лидера на КНДР Ким Чен Ун в демилитаризираната зона между двете Кореи. Иванка няма да е новата посланичка на САЩ в ООН Съпрузите Тръмп-Къшнър често пътуват с милиардера републиканец, който се вслушва в казаното от тях. Къшнър е натоварен с тежка задача: изработването на мирен план за разрешаване на израелско-палестинския конфликт. През април Тръмп заяви, че е обмислял да назначи дъщеря си Иванка начело на Световната банка или за посланик на САЩ в ООН. След острата реакция в социалните мрежи официален Париж се извини, че е публикувала клипа. Много популярни личности, които са върли противници на администрацията на Тръмп (като актьорът от \"Стар Трек\" - Джордж Такей, осмяха Иванка в социалните мрежи. Колажи заваляха в  .               Може би колажът, който най-добре описва срещата между Иванка и държавните лидери е следният:     Иванка няма да е новата посланичка на САЩ в ООН", "date": "2019.07.02", "title": " #UnwantedIvanka: подигравки за \"първата дъщеря\" в социалните медии (СНИМКИ)"}
{"url": "https://clubz.bg/84924-stanishev_predlojen_za_predsedatel_na_evropejskiq_parlament", "text": "Името на Сергей Станишев се появи днес в един от възможните варианти за подялба на властта на върха на ЕС. Държавните и правителствените ръководители на ЕС заседават вече трети ден в Брюксел в безплодни опити да намерят съгласие за това кой да оглави новите европейски институции. Името на Станишев, който е председател на Партията на европейските социалисти, плъзна в социалните мрежи като възможна номинация на Европейския парламент. Нямаше веднага потвърждение, че такова предложение би събрало достатъчна подкрепа. То включва германската министърка на отбраната Урсула фон дер Лайен като председателка на Комисията, белгийският служебен премиер Шарл Мишел като председател на Европейския съвет и испанският външен министър Жозеп Борел като върховен представител на ЕС по външната политика и ситурността. Особеното е, че това предложение дава на най-голямата група в Европарламента - на Европейската народна партия - председателското място в Комисията, за което тя се бори, но изключва от номинациите доскорошния и водещ кандидат за шеф на ЕК Манфред Вебер. Вебер в момента и лидер на групата на ЕНП в новия Европейски парламент. Друга особеност на това разпределение е, че то дава на Социалистите и демократите, главния коалиционен партньор на ЕНП, два от четирите висши поста на съюза. За либералите в лицето на Мишел, остава един. Те са третият парньор във възможната коалиция, който осигурява мнозинството, необходимо за петгодишния мандат на Комисията.", "date": "2019.07.02", "title": "Станишев предложен за председател на Европейския парламент"}
{"url": "https://clubz.bg/84920-kitajskite_mechti_na_radev", "text": "Президентът Румен Радев разчерта мащабни проекти в рамките на Световния икономически форум в Далян в Китай, известен като „летния Давос“. В своето изложение държавния глава призова за засилване на сътрудничеството между България и Китай и привличане на повече китайски инвестиции в страната. „Затова е важно и държавно, политическо отношение на най-високо ниво и смятам, че тук вече ще имаме едно \"добро отваряне на вратата\", посочи Радев. И се размечта: По думите на Румен Радев България има много предимства като инвестиционна дестинация. Президентът е разговарял и със Сю Цин, губернатора на китайската провинция Хъбей, която е с население над 75 милиона души, огромен брутен вътрешен продукт, модерна инфраструктура, мощна индустрия и много модерно селско стопанство.  Радев остро критикува сделката за Ф-16, видя \"утвърждаващ се авторитаризъм\" , посочи президентът Радев, цитиран от неговата пресслужба. Двамата с губернатора са се договорили да бъде разработен конкретен план, в който да се набележат области и проекти от взаимен интерес и да се намерят начин за реализирането им в определени срокове.  Радев и Големият адронен колайдер (СНИМКИ) Президентът посочи, че ще призове такъв план да се направи съвместно с българското правителство, с работодателски и бизнес организации, с представители на организацията на общините. Но добави, че водещата роля е на правителството. Радев каза, че ще сподели и с китайския си колега Си Цзинпин желанието и на ръководството на провинция Хъбей да се работи съвместно по конкретни направления. Той открои транспортна инфраструктура, енергетика, автомобилостроене, зелена енергия, селско стопанство, информационните технологии. Радев: Промяната на климата - най-голямото предизвикателство Радев и Големият адронен колайдер (СНИМКИ) Радев: Промяната на климата - най-голямото предизвикателство", "date": "2019.07.02", "title": "Китайските мечти на Радев"}
{"url": "https://clubz.bg/84905-spasqvaneto_na_rednik_gabriel", "text": "Българската еврокомисарка Мария Габриел е била предложена за \"външен министър\" на Европейския съюз в първоначалния компромисен \"план от Осака\" за разпределение на висшите постове в съюза, който претърпя вчера провал на Европейския съвет, пише днес \"Политико\". Предложението е предизвикало бунт срещу германската канцлерка Ангела Меркел на сбирка на лидерите от Европейската народна партия (ЕНП) преди началото на срещата на върха на ЕС, започнала в неделя, която продължава и днес.  Така участник в сбирката описва за изданието реакцията, когато Меркел представила пред колегите си постигнатия на срещата на Г-20 в Осака, Япония, компромис между нея, френския президент Еманюел Макрон и премиерите на Испания и Холандия Педро Санчес и Марк Рюте. Защо Борисов не иска българка да бъде дипломат №1 на Европа На мнозина в ЕНП, партията с най-много места в новия Европейски парламент, е било вече трудно да се откажат от своя кандидат за председател на комисията, германеца Манфред Вебер, и да отстъпят поста на холандския социалдемократ Франс Тимерманс срещу това Вебер да поеме председателството на Европарламента за пълен петгодишен мандат. Но идеята за Габриел като международното лице на Европа, като преговаряща с Майк Помпео и Сергей Лавров, било капката, която преляла чашата. Гневът на съпартийците означавал за Меркел унижение, която тя не помни за близо 14-те си години като канцлер и неформален лидер на Европа. В последвалите онзи ден и вчера дебати \"планът от Осака\" е бил многократно модифициран, като в един от вариантите му като \"външен министър\" на Европа (формалното име на поста е \"върховен представител по външната политика и сигурността\") е била предложена друга българка - Кристалина Георгиева, в момента главен изпълнителен директор и и.д. президент на Световната банка.  Борисов отказал българка да стане дипломат № 1 на ЕС. \"Тази тема не ми е интересна\" (ВИДЕО) Министър-председателят Бойко Борисов вчера каза пред журналисти в Брюксел, че сам е отказал България да получи този пост (един от четирите най-високи в ЕС), защото така страната ни не би могла да има еврокомисар - върховният представител е едновременно и зам.-председател на комисията.  Източникът потвърди, че Борисов се е страхувал и да не разгневи съпартийците си в ГЕРБ, като номинира за следващата комисия \"външен човек\" - Георгиева - вместо партийния кадър Габриел. Той добави, че ГЕРБ има горчив опит от подкрепата си за кандидатурата на Георгиева за генерален секретар на ООН през 2016 година. Все още остава мистерия как кандидатурата на Габриел е стигнала до \"плана от Осака\". Най-често споменаваната хипотеза е: чрез ЕНП. Съпругът ѝ, французинът Франсоа Габриел, беше сътрудник от вътрешния кръг на председателя на ЕНП Жозеф Дол. Той беше кум на сватбата им в София през 2012 година. Днес г-н Габриел е  , италианеца Антонио Таяни - видна фигура в ЕНП и един от най-близките съпартийци на бившия италиански министър-председател Силвио Берлускони.  Кой е съпругът на Мария Габриел? Карл Билд за Мария Габриел: Външната политика на ЕС не е за аматьори   Борисов отказал българка да стане дипломат № 1 на ЕС. \"Тази тема не ми е интересна\" (ВИДЕО) Кой е съпругът на Мария Габриел? Карл Билд за Мария Габриел: Външната политика на ЕС не е за аматьори", "date": "2019.07.02", "title": "Спасяването на редник Габриел"}
{"url": "https://clubz.bg/84903-kapitan_rakete_koqto_se_opylchi_na_salvini", "text": "Мигрантската криза в Европа има ново лице - това е 31-годишната германска капитанка на кораба Sea Watch 3 (който принадлежи на неправителствената организация Sea Watch). Тя акостира на италианското пристанище Лампедуза с 40 африкански мигранти на борда, след което бе арестувана от властите. Две са причините - политиката на \"затворени пристанища\" на Рим и неправилна маневра при насочването на кораба, която според обвинението е рискувала живота на четирима служители на бреговата охрана. Заплашват я 50 000 евро глоба и е възможно дa получи до 10 години затвор.   Карола Ракете завършва университета \"Джейд\" по приложни науки през 2011 г. в бакалавърска степен по морска наука и морски транспорт. През следващите 2 години тя работи като навигатор на научни експедиции в Арктика и Антарктика. За кратко време е доброволец в националния резерват \"Кронитски\" на полуостров Камчатка. По-късно е била втори офицер на кораби, притежавани от \"Грийнпийс\". На 12 юни Ракете прибира на кораба си 53 мигранти, които са плавали на надуваем сал край брега на Либия. Още в самото начало обаче Италия отказва да даде разрешение за акостирането на съда, като Малта също е непреклонна. Въпреки \"зелената светлина\" на Триполи активистите насочват кораба към Италия, тъй като решават, че Либия е твърде опасна за мигрантите.  Корабът стига до пристанище Лампедуза на 27 юни, но властите изрично забраняват достъпа му до брега. Сутринта на 29 юни Sea Watch 3 поема към Лампедуза, като лодки на митническите служби препречват на пътя кораба точно пред пристанището. Въпреки това германката прави рискована маневра, с която, без да иска, приклещва единия катер между Sea Watch 3 и корабния док, но успява да изпълни мисията си - 40 мигранти слизат на брега (останалите 13 са спасени по-рано заради влошаване на състоянието им). Ракете обяснява, че причината, поради която е решила да наруши забраната на Италия, е, че някои от мигрантите са били на ръба да се самоубият.  Директорът на неправителствената организация Йохан Байер оповести, че Sea Watch се \"гордее с нашия капитан\". Говорителката на неправителствената организация Sea Watch добави, че екипажът на кораба се е редувал да следи дали мигрантите няма да посегнат на живота си. Италианският депутат Рикардо Маджи, който се качи на кораба в четвъртък (27 юни), обяви в телефонно интервю за \"Ню Йорк таймс\", че психологическото състояние на мигрантите е било в покъртително състояние. Той добави, че освен неназованите ужаси, които африканците са преживели по пътя към Европа, може би най-съкрушителен е бил   до Лампедуза и въпреки всичко да не могат да слязат на брега. Той подчерта, че Ракете е била принудена да акостира. Казусът със Sea Watch (както е известен на Апенините) събра подкрепата на множество италиански граждани, като дори папа Франциск изрази солидарност със съдбата на мигрантите.  След новината, че германката може да лежи в затвор, за два дни се събраха повече от 1 милион евро, които ще служат за разноски по делото: 23 000 дарители са дали повече от 620 000 евро за кампанията, подета от две германски телевизионни звезди - Ян Бьомерман и Клаас Хойфер-Умлауф, предаде \"Гардиън\".  Италиански активист води кампания във фейсбук, в която са събрани над 412 000 евро от 24 000 дарители. Същевременно не са малко и италианците, които вярват, че Ракете трябва да бъде наказана от закона и които подкрепят изказванията на най-върлия критик на Sea Watch - министъра на вътрешните работи Матео Салвини.  Той твърди, че спасените мигранти са били в отлично състояние и настоява те да бъдат разпределени между Франция, Германия, Люксембург, Финландия и Португалия.  Салвини: Съдът за човешките права е безполезен цирк Париж и Берлин осъдиха действията на Рим. Външният министър на Германия Хайко Мас изрази недоволството си в туитър. След като френският вътрешен министър Кристо Кастанер критикува подхода на Рим, Салвини призова Франция да отвори границите си за другите два неправителствени кораба, които плават в Средиземноморието. Бьомернам обвини Салвини, че  Салвини съобщи в събота, че целта на Италия е била да  , като попречи на мигрантите да напускат родината им. Той допълни, че арестът на Ракете трябва да служи като предупреждение на всички за риска, който нелегалните мигранти предприемат.", "date": "2019.07.02", "title": "Капитан Ракете, която се опълчи на Салвини"}
{"url": "https://clubz.bg/84910-vyrhoven_sydiq_do_choveka_na_ataka_vyv_vss_izvinete_se", "text": "Зам.-председателят на Върховния касационен съд и ръководител на Наказателната колегия Галина Захарова е изпратила до члена на Съдийската колегия на ВСС Боян Новански писмо по повод на негова реплика от заседанието на Колегията, проведено на 25.06.2019 г. Копие отива и до представляващия ВСС Боян Магдалинчев. Десни партии към парламента: Не подкрепяйте тези 4-ма за ВСС! Ето кои... Поради факта, че пълният стенографски протокол от това заседание все още не е публикуван, съдия Захарова цитира две публикации в правни издания, визиращи дебатите по точка от дневния ред - „проект на решение по искането на Люба Петрова за възстановяване на длъжност „съдия“ в Районен съд – Раднево“. В едната статия в Lex.bg е отразено: В другата на DeFacto.bg пише: В писмото на ръководителя на Наказателната колегия на ВКС до представителя на \"Атака\" в съвета, предложен от Волен Сидеров, адвокат и спряган приятел на Петьо Еврото - Боян Новански се казва: „До настоящия момент възпроизведеното в медиите съдържание на Вашето изявление не е опровергано. Огласената оценка за решението на ВКС и „образно“ формулираното предложение за реакция срещу него не са коментирани дори и с една дума от който и да е от участващите в заседанието членове на ВСС. В качеството си на съдия във ВКС и ръководител на Наказателната колегия на ВКС намирам за необходимо да възразя срещу публично заявеното неуважение към върховната съдебна инстанция и обидните внушения по отношение на съдии от НК на ВКС по повод решението им по конкретно дело. Като съдии имаме висок праг на търпимост към градивната и отговорна критика, но не сме длъжни да се примиряваме с тенденциозни мнения, които голословно, без да се посочат каквито и да са доказателства, насаждат съмнения в интегритета ни. В рамките на възложената от Конституцията и законите на Република България компетентност членовете на съдебния състав са упражнили правомощията си по чл. 354, ал. 2, т. 1 от НПК. Никой от тях не заслужава да бъде злонамерено охулван заради това, че е изпълнил служебните си задължения, ръководейки се от закона, и по вътрешно убеждение, основано на обективно, всестранно и пълно изследване на всички обстоятелства по делото. Считам, че в „нормалните“ държави (разбирам – правовите) съдиите не се охулват за постановените от тях решения. В „нормалните“ държави е немислимо да се изсипва прах за пране пред сградата – символ на правосъдието, както в буквален, така и в преносен смисъл. Върховният касационен съд е постижение на държавността с над 140-годишна традиция. Тази институция заслужава респект. Уважение към професионалното и лично достойнство се дължи и на съдиите от ВКС. Няма как да се вдъхне доверие към съда, ако професионалист, член на Висшия съдебен съвет, по закон призван да брани независимостта на съдиите, внушава необосновани съмнения за безпристрастността на съдиите по конкретно дело. С оглед тези съображения приканвам г-н Новански да се извини на съдебния състав за репликата си, а в случай че разполага с данни за тяхно поведение, несъвместимо със законовите изисквания, да ги огласи.“ За представителя на Волен Сидеров в настоящия съдебен съвет често се споменава, че... не се знае много. Той е завършил право, бил е адвокат, а според обръщение на 5 извънпарламентарни партии е приятел на напусналия магистрат Петьо Петров - Пепи Еврото Именно Новански беше един от четиримата членове на новия Висш съдебен съвет, по адрес на които 5 извънпарламентарни партии отправиха апел до политиците в Народното събрание да не ги избират. Естествено, избрани бяха и 4-мата  Новански с охота дава интервюта пред медии като \"Пик\" срещу членове на Съвета, съдии от ВКС - като например Цветинка Пашкунова, която настояваше ВСС да защити магистратите от нападки в кафявите медии. Замалко да произведат Петя Крънчева в пълен отличник Тя бе осъдена на пробация на последна инстанция ВКС - затова, че си е измислила цяло съдебно заседание.  При това положение в последните дни на юни Красимир Шекерджиев от Комисията по атестиране и конкурсите обаче внесе предложение от КАК - че не може да бъде отказано искането й да бъде възстановена на работа, тъй като е била отстранена изрично до окончателно приключване на делото. Колегията обаче не прие. Точно в тази светлина Новански коментира присъдата на ВКС с думите за \"праха за пране\". По единодушното мнение съдия Галина Захарова е едно от най-големите имена в наказателното право у нас - пенитициарист. Тя е бивш член на ВСС и заедно с Капка Костова бяха единствените подали оставки от висшия колективен орган по морални подбуди през 2011 г. след избора на Владимира Янева за председател на Градския съд - заявявайки, че има риск за върховенството на закона и държавността, както и че има безпринципно кадруване във ВСС. Тя, Капка Костова и Галина Тонева съставляваха и тричленната комисия от ВКС, която провери Апелативния спецсъд по повод блиц произнасянето му по домашния арест на Десислава Иванчева и Биляна Петрова. Докладът установи нередности и се предлагаха наказания. Апелативните съдии попитаха ВСС - редно ли е Лозан Панов да прави така Тази проверка обаче буквално \"взриви\" здравите сили в системата, които усилиха атаките срещу Лозан Панов и в крайна сметка не проверяваните, а той бе \"даден\" на Инспектората. Панов: Търси се основание, а не законови предпоставки за предсрочно прекратяване на мандата  Замалко да произведат Петя Крънчева в пълен отличник Апелативните съдии попитаха ВСС - редно ли е Лозан Панов да прави така Панов: Търси се основание, а не законови предпоставки за предсрочно прекратяване на мандата ", "date": "2019.07.02", "title": "Върховен съдия до човека на \"Атака\" във ВСС: Извинете се"}
{"url": "https://clubz.bg/84917-bojkot_na_evrodeputati_i_protest_pred_evroparlamenta_v_strasburg", "text": "Британски и полски депутати изслушаха химна на Европа, обърнати с гръб към официалната трибуна. Това стана по време на първата сесия на новоизбрания Европарламент в Страсбург. Някои дори не пожелаха да станат. Това обаче не осуети бойкота. Той бе дело на хора от „Партия Брекзит“ на британския евроскептик Найджъл Фараж и от управляващата в Полша партия „Право и справедливост\". Европа спря еврофобите, либералите ще решават мнозинството Но други депутати, които са категорично против излизането на Великобритания от ЕС, се явиха с фланелки с надпис „Спрете Брекзит“. Същевременно подстъпите към Парламента бяха блокирани заради протест на каталунски сепаратисти. Те протестираха срещу невъзможността избраниците им Карлес Пучдемон, Тони Комин и Ориол Жункерас да влязат в Европарламента.  Общият съд на ЕС отхвърли искането на Пучдемон да се присъедини към друга група евродепутати. Решението е временно, а окончателното ще бъде взето на друга дата. Така поне тази седмица бившият каталунски премиер няма да може да стане депутат, макар да е избран. Същото се отнася и за Комин. Двамата са в изгнание в Белгия, тъй като Испания ги издирва за сепаратистка дейност. Ориол Жункерас пък е в затвора. Отделно тримата не са получили акредитации от испанската избирателна комисия. Това също не им дава възможност да заемат местата си в ЕП. Вебер иска широка коалиция в Европарламента Евродепутатите ще изберат утре своя председател при всички положения и независимо дали Европейският съвет в Брюксел ще номинира бъдещия шеф на Еврокомисията. Това заявиха за Клуб Z няколко депутати в Страсбург, сред които Илхан Кючюк (ДПС, „Обнови Европа“). Крайният срок кандидатите за поста да подадат молбите си бе удължен до 22 часа местно време (23 часа българско) тази вечер. Вебер иска широка коалиция в Европарламента", "date": "2019.07.02", "title": "Бойкот на евродепутати и протест пред Европарламента в Страсбург"}
{"url": "https://clubz.bg/84908-vnimanie_utre_stachkuvat_feribotite_v_gyrciq", "text": "По информация на посолството на България в Гърция Общогръцката федерация на моряците (PNO) е обявила 24-часова национална стачка от 0.01 до 24.00 часа на 3 юли (сряда), съобщава МВнР.  \n\tДействията ще обхванат морския транспорт, в това число кораби и фериботи. \n\tВ тази връзка дипломатическото ни ведомство препоръчва на българските граждани, пребиваващи или пътуващи до Гърция, да се информират предварително за разписанията на морските превозни средства и възможните алтернативни връзки с друг вид транспорт. \n\tПри необходимост от съдействие българските граждани могат да се свържат с посолството ни в Атина на следните телефони: дежурен директен телефон:  ; Мобилен телефон за спешни случаи: ", "date": "2019.07.02", "title": "Внимание - утре стачкуват фериботите в Гърция"}
{"url": "https://clubz.bg/84915-upravlqvashtite_se_gotvqt_da_premahnat_mashinite_za_mestniq_vot", "text": "Готвят ли се управляващите за нови изменения в Изборния кодекс, с които изискването за машинно гласуване да отпадне и то още преди местния вот тази есен? Отговорът е да. Днес депутати от правната комисия в парламента се събраха на работна група, за да дискутират проблемите около машинния вот, провел се на изборите за евродепутати през май. Източници на Клуб Z от заседанието споделиха, че щял да се търси начин за записване на изключение за гласуване с устройствата за вота за кметове и общински съветници. На него по закон трябва да има осигурени 6000 машини. Едва след това отново трябвало да се проведе дискусия за нуждата от този вид упражняване на глас. Очаква се едно такова предложение да бъде подкрепено от управляващите ГЕРБ и \"Обединени патриоти\", но и от ДПС  От левицата са \"против\", като смятат, че не отмяна, а подобряване на организацията е достатъчна Къде се изгубиха преференциите от машините? Днешното заседание се провежда и на фона на писмо на омбудсмана Мая Манолова, адресирано до председателя на Народното събрание, председателя на правната комисия към него, до председателите на всички парламентарни групи, както и до Централната избирателна комисия (ЦИК). Манолова се обръща към всички тях с призива  Мотивите за написването му се коренят в доклада на ЦИК от миналия петък за това как са протекли евроизборите. В документа от Комисията очертават редица проблеми при машинния вот. Той се определя като скъп, непопулярен и рисков. Както е известно, ЦИК закъсня още с обявяването на обществената поръчка за доставка на 3000 машини за вота за ЕП. Комисията бе в процес на подмяна на състава и старите ѝ членове не искаха да се ангажират с горещия картоф. Търгът бе пуснат от новата ЦИК късно, което минимизира възможността да се набере по-голяма палитра от желаещи компании и изборът на победител - \"Сиела Норма\" - бе почти предизвестен. Последваха и редица откази от различни държавни институции да сертифицират и одитират машините. Наложи се това да направят БАН и Софийският университет. Обученията на членовете на комисиите бяха в съвсем кратки срокове. Последва хаос в доставката в секциите заради лоша координация между избирателните комисии, \"Сиела\" и МВР. Михаил Константинов вещае \"катастрофа\" с машините на местния вот Но по-важното е, че ЦИК не обяви търг за закупуване на машините, а само за наемането им. Общата стойност бе 7,5 милиона лева без ДДС (над 9 милиона лева с ДДС). Официално от Комисията обясниха \"наема\" с кратките срокове. Неофициално обаче коментираха пред Клуб Z, че  . С други думи - ЦИК е очаквала подобен развой на събитията. В самия доклад на ЦИК е отчетено закъснението и липсата на орган за сертифициране. Но има и някои данни, от които Комисията вади извода, че машинният вот е необосновано скъп. Струва близо 60 лева на глас. 158 967 души са гласували с машини в изборния ден, което представлява 7,59% от всички гласували - се посочва в документа. В секциите с машини, \"само 27,7 на сто от избирателите са избрали да гласуват с тях, а останалите 72,3% са предпочели хартиената бюлетина\", четем още. ЦИК, МВР и \"Сиела Норма\" - в организационен хаос за доставката на машини за гласуване Анализът продължава с изнесените от неправителствените организации, в т. ч. Институт за публичната среда -данни  че в поне 40% от протоколите на СИК с машинно гласуване са открити грешки при отчитането както на гласовете, така и на преференциите.  Докладът в частта му за вота с устройствата завършва с това, че за местния вот усложненията ще са още по-големи, защото: Как машините заЦИКлиха между двете ЦИК Всичко това, според ЦИК, ще доведе до още повече грешки в протоколите.  обаче е по-различен. Като основното в него е: не машините, а хората са факторът, довел до грешки при гласуването с машините. Машините за гласуване вече в България. Били скъпи, защото са специални Защо ЦИК взе решение да наеме, вместо да купи машините, при това на цени, с които машините можеха да се купят - пита тя в отговор на изчисленията за скъпия глас от 59 лева.  И допълва: Машините за гласуване - от компания, провалила избори в Белгия и Филипините След като тези грешки в протоколите на СИК са били установени, защо първо РИК, а после и ЦИК не са ги коригирали при първичното въвеждане или повторното въвеждане на данните. И дава 14 препоръки за организацията на машинното гласуване за местния вот. Нов проблем с машинното гласуване: няма кой да сертифицира устройствата А в заключение призовава:  Михаил Константинов вещае \"катастрофа\" с машините на местния вот ЦИК, МВР и \"Сиела Норма\" - в организационен хаос за доставката на машини за гласуване Как машините заЦИКлиха между двете ЦИК Машините за гласуване вече в България. Били скъпи, защото са специални Машините за гласуване - от компания, провалила избори в Белгия и Филипините Нов проблем с машинното гласуване: няма кой да сертифицира устройствата", "date": "2019.07.02", "title": "Управляващите се готвят да премахнат машините за местния вот"}
{"url": "https://clubz.bg/84921-karakachanov_pak_se_aktivizira_po_ciganskiq_vypros", "text": "Красимир Каракачанов, лидер на ВМРО и вицепремиер, реши отново да се активизира по \"циганския въпрос\". Партийният пресцентър разпространи специална негова позиция, в която се съобщава, че е внесъл Концепцията си за ромите в Министерския съвет. \"Ще настоявам тя да се приеме\", пише Каракачанов. \"Циганизацията трябва да бъде спряна незабавно\", продължава той. Как държавните аборти \"ще помогнат\" за ромската интеграция ВМРО с идеи за интеграция: \"държавни\" аборти, трудова повинност... Това се казва в позиция на заместник министър-председателя по обществения ред и сигурността, министър на отбраната и лидер на ВМРО – Българско национално движение Красимир Каракачанов, съобщиха от пресцентъра на партията. й Стрелба и ръкопашен бой в ромски конфликт мобилизираха спецчасти в село Розино Ето и основната част от предложенията на Каракачанов:  Спиране на помощите при отказ за започване на работа; спиране на децата от училище; демонстриране на скъп начин на живот, несъответстващ на статута „социално слаб“. При злоупотреба с парите от „детски“ да се въведе отпускането на надбавки в натура. Спиране на помощите при отказ от образоване, придобиване на трудови навици и квалификация, както и при липсата на видим напредък по социализиране и интеграция. Част от мерките по премахване на професията „социално слаб“ е слагането на таван на социалните плащания към един човек или домакинство на годишна база. По отношение на образованието са нужни няколко основни стъпки, а именно: посещението на детски градини за децата трябва да е задължително от 4-годишна възраст. Детските градини за всички деца трябва да станат безплатни. В спешен порядък държавата трябва да подпомогне лицата, ненавършили 16 години, да се завърнат в училищата; тези над 18, които нямат поне основно образование, да бъдат подпомогнати да го завършат. При отказ за изпълнение на тези мерки отново да се предвиди спиране на социалните помощи. С оглед на безразборната раждаемост в гетата предлагаме приемането на пакет от строги мерки по отношение на децата, които раждат деца – родителите им, както и самите те, да нямат достъп до социалната система на страната и да бъдат прилагани ефективно санкциите на действащото законодателство по отношение на безотговорните родители. Предвид лошата хигиена и ниска здравна култура на една голяма част от циганското население в страната да бъдат направени задължителни ваксинации при децата и при възрастните. При отказ – да важат правилата за отнемане на помощите. Използването на спешната медицинска помощ от здравнонеосигурените лица трябва да се заплаща, когато сигналите за повикване не отговарят на критерия „спешност“. Създаване на 3-годишна Национална програма за постепенно премахване на кварталите с преобладаващо циганско население и ограничаване на незаконното строителство. Недопускане на първоначално заселване на групи лица без адресна регистрация в съответното населено място. А лицата без адресна регистрация да нямат право да обитават територията на съответното населено място, ако не се спази режимът за регистрация. Създаване на механизми за участие с личен труд на социално слаби лица и членовете на техните семейства при изграждането на жилища, които са предназначени за ползване от социално слаби хора. За намаляване на престъпността сред циганите основна стъпка на държавата трябва да е разграждането на клановете и намаляване на влиянието на главатарите в гетата. Контролът на местата за търговия с метали трябва да бъде затегнат, както и да се обърне сериозно внимание на „ало измамите“, джебчийството, просията, проституцията и т.н. Стриктно прилагане на съществуващите санкционни механизми по отношение на лицата, които осъществяват съответните състави на правонарушения, установени в действащото законодателство за ограничаване на традиции, които противоречат на правовия ред и съвременните морални ценности (напр. купуване на булки, фактическо съжителство между деца, саморазправа и др.). Стриктно прилагане на предвидените в действащото законодателство мерки и нулева толерантност по отношение на посегателства над медици, полицаи, военни, горски пазачи, полски пазачи и други представители на държавната власт или местното самоуправление. Приобщаване на почтени и образовани лица от циганските общности към дейността по опазване на обществения ред. Сформиране на доброволни отряди за охрана и др. Неправителствените организации, които защитават преимуществено обитатели на кварталите с преобладаващо циганско население, задължително да разкриват офиси в тези квартали. С цел осветляване на дейността на неправителствените организации, регистрирани в частна полза, които работят с циганския етнос, трябва да се въведе задължението да декларират източниците си на финансиране и да дават отчет за изразходваните пари по проекти за интеграция назад в годините. \"За осъществяване на тези мерки депутатите от ВМРО, заедно с колегите им от ПГ на „Обединени патриоти“ в НС, вече внесоха законодателни промени като въвеждане на административни наказания „безвъзмезден труд в полза на обществото“ и „задържане под стража“ в структурите на МВР за извършени административни нарушения; разширяване на обхвата на неизбежната отбрана, отпадането на маловажните кражби и др. Тази законодателна дейност ще продължи и в другите, изброени по-горе области, се припомня още в съобщението на ВМРО. ВМРО с идеи за интеграция: \"държавни\" аборти, трудова повинност... Стрелба и ръкопашен бой в ромски конфликт мобилизираха спецчасти в село Розино", "date": "2019.07.02", "title": "Каракачанов пак се активизира по \"циганския въпрос\""}
{"url": "https://clubz.bg/84911-ministyr_vylchev_tyrsen_e_efekt_v_ocenkata_za_komunisticheskoto_minalo", "text": "Образователният министър Красимир Вълчев видя търсен ефект в оценката от управлението на Тодор Живков и близкото комунистическо минало в учебниците за 10 клас, които провокираха политически и граждански реакции. В интервю за БНР Вълчев обяви, че трябва да се промени процедурата по одобряване на учебниците. Спряха новите учебници по история заради комунизма Българският учен Ахмед Доган и Софи Маринова са в учебниците по история През миналата седмица от образователното министерство обявиха, че са поискали от издателствата ревизия на текстовете в учебниците по история за 10 клас. Разногласията в оценката за близкото минало произведе цяла канонада от партийни призиви за нова редакция. От ВМРО дори обявиха, че почетният председател на ДПС Ахмед Доган е бил представен като \"български учен\". А от издателство \"Просвета\" отрекоха подобни твърдения. \"Просвета\": Доган е бил в стар учебник - като политик, не като учен „В оценъчните листи за учебниците са отбелязани предимно техническите грешки, което е атестация за проблем с процедурата, че не сме задали повече от формалното съответствие, което изискваме. Освен формално съответствие би трябвало да искаме този учебник да възпитава в определени отношения“, допълни Вълчев. По думите на министъра \"една от задачите на историята е да формираме отношение на децата към света, в който живеем\". Едва след като се е запознал със съдържанието на учебниците, министърът разбрал, че \"са много различни един от друг\". \"Диктатурите от ХХ век може би няма да се случат в същата форма, но не е невероятно заради изкуствения интелект и информационните технологии през XXI век да се появят дигитални диктатури. Не може да възпитаваме децата в равнодушие“, смята още министърът. Декларация заради учебниците: Кървясали капиталистически циреи Българският учен Ахмед Доган и Софи Маринова са в учебниците по история \"Просвета\": Доган е бил в стар учебник - като политик, не като учен Декларация заради учебниците: Кървясали капиталистически циреи", "date": "2019.07.02", "title": "Министър Вълчев: Търсен е ефект в оценката за комунистическото минало"}
{"url": "https://clubz.bg/84912-borisov_predlaga_hyrvatskiq_si_kolega_za_predsedatel_na_ek_video", "text": "Министър-председателят Бойко Борисов каза днес, че е предложил хърватския си колега Андрей Пленкович за председател на Европейската комисия. На среща на лидерите от Европейската народна партия тази сутрин в Брюксел Кристалина Георгиева не е събрала достатъчно подкрепа, каза премиерът. Спасяването на редник Габриел Там днес държавните и правителствените ръководители започнаха трети ден на труден Европейски съвет, където досега неуспешно се опитват да постигнат съгласие кого да номинират за четирите висши поста в ЕС - председателите на комисията, на Европейския парламент, на Европейския съвет и върховния представител по външната политика и сигурността, т. нар. външен министър на Европа. В досегашните заседания водещите кандидати за председател на ЕК на двете най-големи партии в Европарламента - Европейската народна партия и Социалистите и демократите - не можаха да съберат достатъчно мнозинство, което не означава, че окончателно са отпаднали от състезанието.  Европейската народна партия (ЕНП), към която принадлежи ГЕРБ, ще продължава да се бори за председателското място на комисията, каза Борисов, след като се провали проектът за компромис, според който се предвиждаше този пост за холандския социалдемократ Франс Тимерманс, а председателството на парламента - за кандидата на ЕНП, германеца Манфред Вебер.  Макар и с най-голямата група в Европарламента, десноцентристката ЕНП се нуждае от коалиция, която включва минимум социалистите и демократите и либералите, за да осигури стабилно мнозинство на бъдещата комисия. То предполага минимум 376 от общо 751 евродепутати. Партията има една трета от 28-те места в Европейския съвет. Георгиева беше българската еврокомисарка, номинирана първоначално от Борисов през 2010 г. Тя отговаряше за международното сътрудничество, хуманитарната помощ и реакции на кризи във втората комисия на Жозе Барозу (2010-2014 г.) и за бюджета и човешките ресурси в сегашната комисия на Жан-Клод Юнкер. Напусна поста си в ЕК в края на 2016 година, за да стане главен изпълнителен директор на Световната банка, чийто вицепрезидент беше дълги години, преди да е еврокомисар.  Георгиева е едно от имената, които ЕНП разглеждаше като възможни номинации за председател на ЕК, ако лидерите се откажат да го посочат измежду водещите кандидати на европейските политически семейства. Наред с нея в обръщение са имената на Пленкович, на германската министърка на отбраната Урсула фон дер Лайен и на френския ветеран Мишел Барние, главен преговарящ на ЕС за \"Брекзит\", бивш външен министър и два пъти еврокомисар на страната си. Георгиева не е коментирала през последните дни многократното ѝ спрягане за някой от четирите висши поста в ЕС. Вчера медиите я споменаваха като част от различни варианти за разпределянето им - или като върховен представител, или като председател на Европейския съвет. Никой от тях обаче не намери достатъчна подкрепа на масата на лидерите, нито при консултациите с Европейския парламент. Борисов каза вчера, че се е отказал от варианта Георгиева да стане върховен представител (който по право е зам.-председател на комисията), защото това би го лишило от възможността да номинира сегашната българска еврокомисарка Мария Габриел и за новата комисия. В ГЕРБ не гледат с добро око на номинирането на \"външен\" за партията човек като Георгиева за сметка на партийния кадър, Габриел, твърдят запознати. Държавните и правителствените ръководители отлагаха два пъти началото на заседанието си във вторник, което първо беше насрочено за 12 часа българско време, за да правят консултации. В кулоарите плъзна името на Фон дер Лайен като компромисно решение за шеф на Еврокомисията, което да намери подкрепата на страните от Вишеградската четворка (Полша, Чехия, Словакия и Унгария) и на Италия. Тези страни категорично се противопоставиха на кандидатурата на Тимерманс.     Като част от предварителните двустранни консултации Борисов се срещна с полския си колега Матеуш Моравецки, съобщи постоянното представителство на Полша в ЕС. Премиерът имаше сърдечен разговор и с унгарския премиер Виктор Орбан, с когото са обсъдили \"възможните варианти за позициите, които бихме подкрепили\".   След двамата си колеги от Вишеградската четворка Борисов срещна и италианския премиер Джузепе Конте. Те всички торпилирах вчера компромиса, който включваше Тимерманс като шеф на ЕК и който Борисов в наделя срещу понеделник почти беше готов да приеме. \n\t Според \"Политико\" гарнитура с Фон дер Лайен начело би включвала белгийския и.д. премиер Шарл Мишел като председател на Европейския съвет, Вебер като председател на парламента и словака Марош Шефчович като първи дипломат на ЕС. Шефчович, който е социалдемократ, сега е заместник-председател на Комисията, отговорен за енергийния съюз. Той загуби неотдавнашните президентски избори в страната си срещу правозащитничката Зузана Чапутова. Според Блумбърг актуални имена за шеф на комисията все още остават и Кристалина Георгиева, и литовската президентка Далия Грибаускайте. Агенцията включва като част от комбинацията французойката Кристин Лагард, сега изпълнителна директорка на Международния валутен фонд, като председателка на Европейската централна банка. Решение за този пост обаче не може да има днес. Поради изискванията за независимост той не може да бъде открито част от политическите пазарлъци, а изисква формално предложение от финансовите министри в еврозоната. Версията на Блумбърг предполага председателството на Европейския парламент да бъде поделено по две години и половина между ЕНП (Вебер) и представител на социалистите и демократите, Тимерманс да стане комисар по индустрията и икономиката, а испанската министърка на икономиката Надя Калвиньо да бъде еврокомисар по бюджета. Тя беше генерална директорка в същия ресор на ЕК по време на втория мандат на Георгиева. По-рано днес чешкият премиер Андрей Бабиш каза, че Тимерманс е напълно неприемлив за нов председател на Европейската комисия, предаде Ройтерс, цитирана от БТА. Министър-председателят на Чехия каза още, че се е изказал в подкрепа на няколко представители на Европейската народна партия, както и за еврокомисаря Маргрете Вестагер от либералната фракция \"Обнови Европа\", в която влиза и партията на Бабиш.  Бабиш посочи, че Шефчович би бил добър кандидат за ръководния дипломатически пост в ЕС.", "date": "2019.07.02", "title": "Борисов предлага хърватския си колега за председател на ЕК (ВИДЕО)"}
{"url": "https://clubz.bg/84914-turciq_shte_arestuva_novi_122_ma_voenni", "text": "Турция заповяда ареста на 122 военни, които вярвам, че са част от мрежата на Фетуллах Гюлен, когото Анкара обвинява за опита за преврат през 2016 г., предаде държавната медия \"Анадолу\", цитирана от Ройтерс. Защо превратът в Турция не успя? Духовният учител, който живее в Пенсилвания, САЩ, отрича участието си. Турският посланик: Гюленистите действат по целия свят Полицията води операции в Истанбул, Измир и Коня, допълни \"Анадолу\". Почти три години след проваления преврат повече от 77 000 души са арестувани и тепърва ще бъдат съдени, докато 150 000 държавни служители, военни и други бяха уволнени. Турция иска да проверим и предадем гюленисти от 14 организации Множество организации, които се занимават със защитата на правата на човека критикуват масовата чистка, като според тях Ердоган използва проваления преврат, за да разчисти противниците си. Правителството обяснява, че мерките за сигурност са необходими поради размера на заплахата и обещава да унищожи мрежата на Гюлен в страната. Турция иска ареста на 300 военни, били свързани с Гюлен Полицията в Измир разследва 42-ма заподозрени, обяви \"Анадолу\". Властите вярват, че \"гюленистите\" са използвали обществени телефони, за да комуникират помежду си. В Коня и в Истанбул властите издирват общо 80 заподозрени (по 40 в двата региона), като в най-големия град в Турция ще бъдат повдигнати обвинения срещу висши офицери. Турският посланик: Гюленистите действат по целия свят Турция иска да проверим и предадем гюленисти от 14 организации Турция иска ареста на 300 военни, били свързани с Гюлен", "date": "2019.07.02", "title": "Турция ще арестува нови 122-ма военни"}
{"url": "https://clubz.bg/84902-byrzo_mi_podarete_plaj_naznachete_me_za_milioner", "text": "Ако смятате, че вълшебните времена от 90-те години на миналия век и началото на този, когато държавата назначаваше милионерите с една промяна в закона, са изчезнали, се лъжете. Тази бележка ще ви обясни, че вълшебните времена продължават, гарантирайки, че с една промяна на закона и за три месеца ще получите част от сухоземната и морска част от България за двайсет години. Което ще ви осигури приходи за десетки или стотици (ако сте особено близък до властта) милиони левове. Вчерашната среща на лидерите на ЕС продължи дълго, включително с множество среднощни преговори, но не успя да излъчи водачите на структурите на ЕС през следващите пет години. Независимо от това в родния парламент бързат да приемат изменения в законите за концесиите и за устройство на Черноморското крайбрежие, защото е ясно едно – новата Европейска комисия, независимо от кого ще бъде ръководена, няма да си затваря очите като настоящата. На 24 юни 2019 г.  Министерският съвет (МС) внесе в Народното събрание ново предложение за изменение на Закона за устройството на Черноморското крайбрежие (ЗУЧК) , макар последните промени, приети само 11 дни преди това, все още да не са обнародвани поради наложеното вето от президента. Новият законопроект успя да мине вече през правната комисия на парламента на 26 юни, където беше приет с 14 гласа \"за\" и само два гласа \"против\".  Ангелкова си поиска концесиите на плажовете Законопроектът се представя под формата на Закон за изменение и допълнение на Закона за концесиите, въпреки че включва само три параграфа от него и 25 страници допълнения в ЗУЧК. Законопроектът включва изваждане на концесионните процедури за плажове от обхвата на Закона за концесиите и връщането им обратно в Закона за устройство на Черноморското крайбрежие две години и половина след като бяха извадени от него. Трябва да напомним, че новият закон за концесиите бе приет на 1 декември 2017 г. след заплаха за наказателна процедура срещу България заради неотразяване на изискванията на Директивата за концесиите на ЕС от 2014 г., която трябваше да бъде транспонирана в националните законодателства до 18 април 2016 г. Новите текстове, предложени от Министерството на туризма, предвиждат по-бързи и лесни процедури за концесиониране без спазване правилата на директивата за концесиите, защото според МС концесиите на плажовете не попадали в обхвата на директивата, както са мислили през 2017 г. правителството и парламентът. Новите правила в ЗУЧК почти повтарят отменените, като позволяват една концесионна процедура да започне и да завърши експресно в рамките на три месеца. \"Патриотите\" надделяха над ГЕРБ  за раздаването на плажовете на концесия Какви са мотивите на вносителите за тази кардинална промяна, подкрепена от правните дирекции на всички министерства, на Министерския съвет и даже от правната комисия на парламента? На първо място, те посочват, че концесионирането на плажовете не представлява трансгранична концесия, каквито според тях били предмет на директивата за концесиите. Според вносителите \"българският законодател неоснователно приравнява концесиите без трансграничен интерес на концесиите с трансграничен интерес\". Неясно защо тази теория е успяла да премине през всички институции, след като в директивата не се среща терминът \"трансгранична концесия\", а терминът \"трансграничен интерес\" се посочва само на едно място, като е уточнено, че единствено преминаването на един общ праг (5 186 000 евро), който представлява общият оборот на концесионера, може да отразява неговото наличие и директивата е задължителна за всички концесии за строителство и услуги, които го надвишават. В мотивите си Министерският съвет обяснява как едва 3% (2% на друго място) от потенциалните концесии на плажове у нас биха преминали прага от 5,1 млн. евро (или 10 144 299 лв.) на директивата. Интересно е как са го изчислили, защото разглеждайки отдадените концесии на плажове през 2017 г. и 2018 г., които са общо 31, едва 7 концесии, или 22% са отдадени при прогноза на приходите от концесията за целия и период по малко от прага на директивата. В надвишаващите прага концесии попадат плажовете  Валери Симеонов в нов пристъп на гняв: ГЕРБ и ДПС пак ни извъртяха На второ място, сред мотивите се откроява \"гениалното\" умозаключение, че държава като възложител на концесия на морски плажове не е посочена в приложение II на директивата. Посоченото приложение всъщност разглежда само част от възможните възложители по директивата, свързани със специфични дейности и организации. Министерствата, възлагащи концесии, попадат в друг член на директивата под термина \"възлагащ орган\".  На трето място, вносителят споделя, че в директивата, макар и да има концесия за услуга, не е споменато изрично, че има концесия за услуга върху морски плаж и даже не е споменато изобщо за морски плажове. Което си е вярно, вярно е – директивата не изброява изрично всички възможни услуги, за които важи, а просто дава определение. Според нея \"концесия за услуги\" означава   Всъщност нашата родна концесия за услуги върху плажа си е просто комбинация от услуги по отдаване под наем на плажни принадлежности и осигуряване на храна, които си попадат категорично в обхвата на директивата. \"Борисов 3\" даде плажове на близки до Доган, Валентин Златев и бивши силови групировки След като всичките мотиви на вносителите издишат, идва и логичният въпрос - защо тогава се рискува с нова наказателна процедура за нарушаване на директивата за концесиите? Отговорът може би се крие в един параграф от преходните и заключителни разпоредби, даващ възможност обявените конкурси по реда на отменените текстове в ЗУЧК да се довършат по стария ред – който си е осигурил добра процедура, си е редно да я довърши. Дали е изгоден този ред – вероятно е много изгоден, ако погледнем общите данни на 31 сключени по него договора.  Кабинетът избра кой да държи плажовете на Златните и Созопол за 20 години По същия начин стои въпросът и с очакваните инвестиции – осем концеционери не се очаква да инвестират и един лев в плажовете, а от концесионерите на \"Слънчев бряг - север\" и Златни пясъци се изискват по 12,5 и 6,8 милиона лева. При останалите концесии инвестициите за целия период на концесия рядко надхвърлят половин милион лева. Това може би е основното обяснение за това желание у законодателя да опрости закона, макар и в нарушение на европейската директива – тези концесии не изискват много инвестиции, нито плащания към държавата, но гарантират приличен доход за правилните фирми две десетилетия напред. Сред плажовете, които ще могат да се възползват от тези отменени разпоредби, са къмпинг \"Черноморие\", \"Каварна\" и \"Поморие - изток\", \"Лозенец\", \"Бургас - централен\", \"Черноморец - юг\" и др. Отделен мотив в полза на новите стари експресни концесии по условия, различни от тези в директивата за концесиите, е списъкът на плажовете, които чакат нова концесия, като \"Дюни\", \"Обзор - централен\", \"Варна - централен\", \"Поморие - юг\" и \"Елените 1\".  Търсят се концесионери за плажовете на \"Албена\", \"Св.св. Константин и Елена\" и Приморско Като цяло за тази законодателна инициатива можем със сигурност да кажем, че ще доведе до назначаването на няколко нови милионери с гарантирани от държавата приходи и права както върху крайбрежната плажна ивица, така и върху част от Черно море. Тези бързи концесии на плажове получиха в началото на годината подкрепа от сдружението на концесионерите на български плажове, от Българската стопанска камара и КНСБ, а сега в началото на лятото постигнатите с тях високи такси между 20 и 30 лева за чадър и два шезлонга получиха червен картон от туристите, които задръстиха граничните пунктове към Гърция. Дали Народното събрание ще си позволи да прескочи европейските норми в полза на десетина бизнесмени - тепърва ще разберем.  \"Патриотите\" надделяха над ГЕРБ  за раздаването на плажовете на концесия Валери Симеонов в нов пристъп на гняв: ГЕРБ и ДПС пак ни извъртяха \"Борисов 3\" даде плажове на близки до Доган, Валентин Златев и бивши силови групировки Кабинетът избра кой да държи плажовете на Златните и Созопол за 20 години Търсят се концесионери за плажовете на \"Албена\", \"Св.св. Константин и Елена\" и Приморско", "date": "2019.07.02", "title": "Бързо ми подарете плаж, назначете ме за милионер"}
{"url": "https://clubz.bg/84906-evropejskite_medii_trypki_shte_pobiqt_i_naj_revnostnite_pochitateli_na_es_sled_pazarlycite_za", "text": "Проточилата се процедура по избор на титуляри на висшите постове в Европейския съюз и трудното търсене на компромиси е след водещите теми в днешните западни издания, пише БТА. Европа се кара за избора на лидери, пише в заглавие френският  . Изданието посочва, че двадесет и осемте, които се разделиха след маратонска среща на високо равнище, предвиждат да се съберат отново днес, за да определят кой ще ръководи ключовите ръководни институции. Вестникът припомня, че в неделя френският президент Еманюел Макрон е пристигнал усмихнат за срещата на Европейския съвет, обещавайки номинации за три от петте най-високи поста в ЕС: председател на Европейския съвет, ръководител на Европейската комисия и върховен представител по външната политика.  Брадвата на Борисов рядко сече на едно място, но сега нито едно изказване не се връзва с друго Всичко беше подготвено в кулоарите на срещата на Г-20 в Осака с германския канцлер Ангела Меркел, с испанския премиер Педро Санчес и холандския му колега Марк Рюте, както и със сегашния председател на Европейския съвет Доналд Туск, натоварен да ръководи преговорите, пише \"Фигаро\". Планът \"Тимерманс\" целеше изпращането на Манфред Вебер от Европейската народна партия начело на Европейската комисия и поставянето на сегашния зам.-председател на Еврокомисията Франс Тимерманс начело на следващия ѝ състав. След 22 часа обсъждания в различен формат и три общи заседания обаче френският държавен глава си замина вчера следобед с празни ръце. Борисов към Тимерманс: Очертава се компромис – ти на Комисията (ВИДЕО) Вестникът подчертава, че главната мисия на евродепутатите на учредителната сесия на новия Европарламент ще бъде избирането на негов председател. Това ще помогне да се постави на правилното място едно от парченцата от пъзела с висшите длъжности в ЕС, който от седмици вълнува Брюксел и столиците на държавите от ЕС.  Изборът на наследник на италианеца Антонио Таяни, който трябваше да бъде днес, се отложи за утре, за да имат време лидерите на 28-е да се споразумеят за разпределянето на висшите длъжности в общността. Няма признаци обаче, че маратонската среща, която ще има продължения днес, ще доведе до споразумение. отбелязва, че безплодното маратонско обсъждане е завършило вчера с взаимни обвинения, изтощените лидери на държавите членки са признали поражението си, а ядосаният президент Макрон е порицал провала като силен удар по авторитета на общността. Вестникът изтъква, че Макрон е направил публична аутопсия на \"разделенията\" и на това, че има повече от един \"скрит дневен ред\", които според него са предизвикали безизходицата.  Висш дипломат определи ситуацията като \"хаотична\", след като Доналд Туск прекрати срещата вчера по обяд, тъй като преговорите стигнаха до задънена улица. Признаците за затруднение станаха очевидни веднага след като се обособи устойчива опозиция срещу пакетната сделка, обсъдена от група лидери, включващи Макрон и Меркел, в кулоарите на Г-20 в Осака, посочва \"Файненшъл таймс\". Този план обаче получи неочакван отпор от политическите съюзници на канцлера вътре в десноцентристката Европейска народна партия. Срещу него се обяви твърдо и групата на централноевропейските държави. За разлика от Макрон Меркел беше по-мека и каза, че намирането на пресечна точка на различните линии изисква време и че ЕС трябва да се стреми към \"възможно най-широк консенсус\". Защо Борисов не иска българка да бъде дипломат №1 на Европа \"Файненшъл таймс\" пише, че българката Кристалина Георгиева, бивш еврокомисар, е била сред имената, обсъждани за следващ председател на Европейския съвет, но този вариант изглежда не е надделял над загрижеността в Полша, Словакия, Унгария и Чехия относно Тимерманс, който е безпощаден критик на нарушенията на върховенството на закона в някои европейски столици.  В тази връзка президентът Макрон подчерта, че неуспехът разкрива нуждата от \"дълбока реформа\" в начина на вземане на решения в ЕС и добави, че бъдещо разширяване на блока е немислимо без това да бъде направено. Германският всекидневник  \" пише, че тръпки ще побият и най-ревностните почитатели на ЕС след пазарлъците за постове в Брюксел. \"Всичко опира до пропорционалността, не до здравия разум и със сигурност не до демокрацията\", обобщава германското издание. \"След тази катастрофа ще е трудно да се формулира защо хората трябва да ходят до урните, за да гласуват в бъдеще за Европейски парламент\". \"Може би става въпрос за това, че ЕС в момента няма споразумение с популистите от всички страни. Но в момента ЕС е най-големият враг сам на себе си.\" \"Това ли е същата Европа, за която слушахме по време на предизборната кампания?\", пита риторично германският  продължава: \"Това ли е съюзът, който е за хората, който е прозрачен и демократичен?\" Изданието обобщава, че политика съгласно демократично изразеното желание на гласоподавателите не се прави на тъмно. Борисов към Тимерманс: Очертава се компромис – ти на Комисията (ВИДЕО) Защо Борисов не иска българка да бъде дипломат №1 на Европа", "date": "2019.07.02", "title": "Европейските медии: Тръпки ще побият и най-ревностните почитатели на ЕС след пазарлъците за постове в Брюксел"}
{"url": "https://clubz.bg/84904-djordj_r_r_martin_nareche_%E2%80%9Etoksichno%E2%80%9C_povedenieto_na_fenovete_na_finala_na_%E2%80%9Etronovete%E2%80%9C", "text": "Джордж Р. Р. Мартин разкри недоволството си от негативното отношение на феновете към последния сезон на „Игра на тронове”. Авторът зад хитовия фентъзи сериал говори в подкаста Maltin on Movies, където предположи, че интернет е създал токсична среда в сравнение с по-старите фен платформи. Руски комунисти искат извинение заради „Игра на тронове” Феновете на „Игра на тронове“ бяха толкова разочаровани от посоката, в която пое осмият сезон, че пуснаха петиция и събраха над един милион подписа с настояването той да бъде пренаписан от  . Това накара Софи Търнър, която игра ролята на Санса Старк, да нарече тези фенове  , а Кит Харингтън   беше още по-непочтителен   и каза, че всеки, който се оплаква, може да отиде някъде и да се… обича  . Най-изненадващата смърт в „Игра на тронове” – смъртта на самия сериал По повод безпрецедентния успех на сериала Мартин каза: Най-изненадващата смърт в „Игра на тронове” – смъртта на самия сериал", "date": "2019.07.02", "title": "Джордж Р. Р. Мартин нарече „токсично“ поведението на феновете на финала на „Троновете“"}
{"url": "https://clubz.bg/84891-kzd_reshi_dumite_na_prokuror_geshev_i_ciganite_taka_pravqt_ne_sa_diskriminaciq", "text": "Жалбата за дискриминация срещу зам. главния прокурор Иван Гешев за думите му в телевизионно интервю „...и циганите така правят“ е оставена „без уважение“. Комисията за защита от дикриминация (КЗД) не е открила нарушаване на законодателството за внушения за различие и подбуда към омраза нито за „етническа принадлежност“, нито за „гражданство“ и „тормоз“. Това се посочва в решението на комисията.  Жалба срещу Иван Гешев заради \"... и циганите така правят\" Сигналът срещу зам. главния прокурор Иван Гешев беше подаден през април от ромския активист Христо Николов. Пред Клуб Z той заяви, че ще обжалва решението на КЗД да остави без уважение неговата жалба.  По думите му решението повече прилича на „кривосъдие“, отколкото на правосъдие.  Когато прокурор Гешев казва \"Така правят и циганите\", това е право на мнение В мотивите си до КЗД Николов беше посочил, че в качеството му на български гражданин от ромски произход е лично засегнат от твърденията на ръководителя на спецпрокуратурата. Повод за жалбата е интвервю на Иван Гешев, дадено за БНТ със заглавие „Между арестите и скандалите“, излъчено на 17 април тази година. Докладчик по казуса е Златина Дукова, която е и член на КЗД. Там се посочва, че в интервюто Гешев изразява мнение по процесуалното поведение на подсъдимо лице и „такива способи на процесуална защита се упражняват от всички подсъдими“. Според Христо Николов решението на комисията е политическо и е повлияно от позицията, която заема зам. главният прокурор Иван Гешев. По думите му решението на КЗД поставя стигма над ромите, че са \"ниша каста\".  \"Не ни третират за равни. Това казва комисията с решението си. И нямаме право да парадираме за достойнство\", добави той.    Когато прокурор Гешев казва \"Така правят и циганите\", това е право на мнение", "date": "2019.07.02", "title": "КЗД реши: Думите на прокурор Гешев \"и циганите така правят\" не са дискриминация"}
{"url": "https://clubz.bg/84871-nato_predpochita_slaba_evropa", "text": "Бюджетът за отбрана на Вашингтон е по-голям от бюджетите на Китай, Саудитска Арабия, Русия, Обединеното кралство, Индия, Франция и Япония взети заедно. Нещо повече, много от войниците в тази огромна армия са позиционирани извън родината. Китай няма да изпревари САЩ Армията на САЩ поддържа повече от 800 бази в чужди държави, повече от всяка една друга страна по света. Някои от тях бяха наследени от бившите европейски империи като Испания и Великобритания. Други бяха спечелени от войните, в които Щатите участваха. Други бяха осигурени чрез преговори с приятелски настроени правителства. Глобалното военно присъствие обикновено се обяснява по следния начин: мирни демократични държави, които не желаят да се заплашват помежду си, са се отказали да решават проблемите си чрез насилие. Те повече не желаят да поддържат страховити армии. Вместо това Америка доброжелателно им осигурява сигурността, като така съхранява баланса на глобалната икономика и световния ред. Често по този начин се обяснява относително мирния период за Европа след 1945 г. Вярва се, че европейската култура, която преди е била изключително войнствена, се е променила след Втората световна война. Бившите империи са подкрепили установяването на нови институции като Европейския съюз и НАТО, чрез които се предотвратява избухването на нова война. Мирът през последните 75 години е поддържан чрез спомена за унищожението в средата на века и създаването на нови политически институции. Декларацията на Шуман - обединена Европа, която да развива Африка Ако това обяснение беше вярно, тогава защо САЩ субсидира сигурността на Европа. Както американският президент Доналд Тръмп сподели на съюзниците на НАТО: Тръмп: Германия да плаща повече за НАТО Същевременно много от левите политици в Щатите настояват да се намали бюджета на армията и средствата да се инвестират за вътрешни нужди. Въпреки че много от представителите на дясното и лявото се противопоставят на увеличението на американското военно присъствие и разходите, основоположният наратив остава и неговите допускания продължават да бъдат непроверени. Но те грешат за историята на следвоенния европейски мир. Също така не разбират геополитическите динамики, които или приближават страните към война, или към мирно съжителство. Не става въпрос за създаването на нови институции или за колективната военна памет. Европейският мир има по-просто обяснение: ефективното разоръжаване и разширяването на американската сфера на влияние. САЩ искат Европа да излезе от иранската ядрена сделка Тук отсъства взаимноизгодна финансова динамика, в която германските военни разходи могат да бъдат заменени с американското присъствие. Не е съвпадение, че една трета от американските войници, изпратени между 1950 и 2000 г., са позиционирани в Германия - около 10 милиона американци. Ако елитите и обществото искат да разберат защо Европа е толкова спокойна през последните седем десетилетия, те трябва да се се поинтересуват по какъв начин разоръжаването и американската сфера на влияние допринесоха за мира. Европейските страни днес до голяма степен не са в състояние да предприемат едностранни военни действия. Също така Америка действа като гарант на сигурността на Европа, като последен и в определени случаи ядрен вариант. НАТО настоява държавите членки (без Америка) да специализират армиите си. Обединеното кралство и Франция дори са обсъждали споделянето на самолетоносачи. Германия, Испания и Франция подписаха за ново поколение изтребител  Обявените причини са ограниченията на бюджета и  . Те обаче не обясняват напълно необходимостта от специализиране на армиите. Ограничените бюджети единствено призовават дадена страна да специализира армията си, когато целта е да се ограничат възможностите, които са дублирани между нея и съюзник. Специализираната армия е субект без необходимите способи за независимо военно действие. С призивите си НАТО се надява да ги направи по-зависими една от друга и в крайна сметка - към САЩ. По време на Суецката криза през 1956 г. правителството на Египет национализира Суецкия канал. Великобритания, Франция и Израел нахлуват в страната. Вместо да подкрепи съюзниците си Съединените щати застават на страната на врага си - Съветския съюз. Те подлагат нарушителите на дипломатически и финансов натиск докато не се оттеглят. Египет откри Новият суецки канал Когато това се случва, три страни остават унижени, най-вече Обединеното кралство. Суецката криза може да бъде определяна като последния пирон в ковчега на Британската империя - демонстрира, че дори при наличието на независими военни възможности, Великобритания не би могла да действа против волята на САЩ. Франция се опита да се освободи от американското влияние и успя за известно време. Дори и тя обаче накрая се завърна в топлата прегръдка на \"Чичо Сам\". Френският президент Шарл дьо Гол бе талантлив лидер, който се опита да поддържа статуса на Франция като независима световна сила срещу нарастването на американското и съветското влияние. Волен Сидеров се видя като Дьо Гол. Ще гони и САЩ, и инцеста от ЕС Той се завръща в голямата политика през 1958 г., скоро след Суецката криза, и демонстрира, че Великобритания е подвластна на Америка. Той подема няколко инициативи, с които се опитва да разшири влиянието на Франция, като освен всичко я изключва от НАТО.  През 1967 г. дьо Гол затваря 12 военни военни бази на САЩ във Франция. Въпреки че опитите му се провалиха в дългосрочен план (Франция изцяло възстанови членството си в НАТО през 2009 г.) страната все още поддържа ефективните способи, с които може да едностранно да се намеси в Западна Африка, частица от бившата колониална империя. До днес Франция е единствената голяма страна в Западна Европа без американско военно присъствие. САЩ, Франция и Великобритания с проект за край на войната в Сирия  Приказките за руската геополитика също полират общия наратив за европейския мир. Въпреки че страната има много по-различна политическа история след Втората световна война от повечето европейски държави, тя понесе тежки щети в т.нар \"Велика отечествена война\" - сравними в относителен план единствено с Полша и вероятно Германия. Споменът за тази разруха подклажда националистичния милитаризъм, вместо да култивира усещатането за   или желанието за по-добра политическата интеграция в Европа. Москва поддържа статуса си отвъд американската сфера на влияние. Макрон: Европа има нужда от обща армия - да я пази от Русия и дори от САЩ Путин се гордее с възможността си да действа независимо и в полза на това, което определя за интересите на руската сигурност. Вашингтон е разпрострял военната си доминация по целия свят. Така той защитава икономическите и идеологическите си интереси на международната сцена. Много малко са държавите като Китай и Русия, които са способни на едностранни военни действия.  Пентагонът предупреждава за подводници на Китай в Арктика Повечето страни в американската сфера на влияние гледат на Щатите като гарант за сигурността им. По този начин те на практика се разоръжават и стават неспособни да предприемат независими военни действия. Така се задържа избухването на регионални конфликти. Мирът е нормата в Европа днес. Терминът \"замразен конфликт\" често се използва, за да се опише руската стратегия при позиционирането на военни части в държави като Молдова и Грузия, за да \"замрази\" напрежението. Но Америка усъвършенства тази стратегия преди десетилетия - Великобритания и Франция, Франция и Германия, вече не водят войни помежду си.  Повечето европейски страни с американски военни бази са зависими от военната мощ на САЩ, но някои нямаше въобще да съществуват без тях. Босна и Косово са сред тях. Американската интервенция на Балканите през 90-те години попречи на Сърбия (в по-малка степен Хърватска) да окупира и присъедини Босна и Косово. Трибуналът за Югославия отиде в историята. Ето равносметката Когато Белград бе столицата на Югославия, страната бе на ръба да стане кандидат за независима, неутрална военна сила. Под управлението на Тито, който бе ключов организатор на Движението на необвързаните държави, страната осигури оръжия на антиколониални сили като Фронта за национално освобождение на Алжир и етиопското правителство през 50-те години на миналия век. Сега Белград е просто столицата на Сърбия. Други бивши републики на Югославия (Хърватска и Словения) са напълно военно интегрирани в НАТО, докато Босна и Македония вървят по този път. Черна гора и Косово бяха част от държавата, но първата се отдели от Сърбия и наскоро се присъедини към НАТО, докато Косово обяви независимостта си (все още оспорвана от Сърбия) и е приела американски военни бази на своя територия.   Някои малки страни дължат съществуването си на Щатите. Обратната страна на монетата обаче разкрива, че така Вашингтон е предотвратил фрагментацията и изолацията на потенциални военни сили. Същата стратегия САЩ преследва и срещу Русия. Путин: Някой иска да раздроби Русия като Югославия Подкрепянето на \"цветни революции\" в бивши съветски републики доведе до присъединяването им към американската сфера на влияние. Русия се опитва да подкопае тези опити чрез военните си операции в Грузия и Украйна. \"Пакс Романа\" бе период на относителен мир на Средиземноморието. Регионът бе доминиран от Римската империя, чиито непобедими армии задържаха конфликтите за около два века. По същия начин европейският мир не е дело на паневропейските институции като Европейския съюз, а е ключов резултат от \"Пакс Американа\". Декларацията на Шуман - обединена Европа, която да развива Африка Тръмп: Германия да плаща повече за НАТО САЩ искат Европа да излезе от иранската ядрена сделка Германия, Испания и Франция подписаха за ново поколение изтребител  Египет откри Новият суецки канал Волен Сидеров се видя като Дьо Гол. Ще гони и САЩ, и инцеста от ЕС САЩ, Франция и Великобритания с проект за край на войната в Сирия  Макрон: Европа има нужда от обща армия - да я пази от Русия и дори от САЩ Пентагонът предупреждава за подводници на Китай в Арктика Трибуналът за Югославия отиде в историята. Ето равносметката Путин: Някой иска да раздроби Русия като Югославия", "date": "2019.07.02", "title": "НАТО предпочита слаба Европа"}
{"url": "https://clubz.bg/84901-goreshto_po_goreshto_do_39_gradusa", "text": "Горещо време в страната – в цяла България са обявени предупреждения от първа степен за опасно високи температури, съобщава бТВ. В повечето райони се очакват между 34 и 39 градуса, но в Сандански, а не е изключено и на други места като Русе, термометрите се очаква да стигнат до 40 градуса. В София - около 35 градуса следобед, предвиждат синоптиците. Ще е слънчево през целия ден. В планините ще е ветровито с умерен, по високите и открити части временно силен вятър от изток-североизток. И там обаче очакваме високи температури, на 1200 метра височина – цели 28 градуса, на 2000 метра – около 22 градуса. На морето ще е чудесно за плаж. Температури в курортите ни около 29-30 градуса, на морската вода - 26-27 градуса. Горещо време се очаква навсякъде на Балканите днес. В Сърбия е в сила червен код за високи температури. Предупреждения има и в другите страни в западната част от полуострова. У нас и утре ще е горещо с дневни стойности до 38 градуса, но се очакват превалявания в следобедните часове.", "date": "2019.07.02", "title": "Горещо, по-горещо - до 39 градуса"}
{"url": "https://clubz.bg/84896-ot_tozi_roman_ne_stava_film_ili_pykvideo", "text": "Горчивото разочарование от последните епизоди на „Игра на тронове” бързо бе заменено от масовия възторг от художествените и други качества на „Чернобил”. Едва ли скоро ще се появи нещо по-разочароващо от първия случай, още по-малко пък нещо по-вълнуващо от втория. Зрителите сякаш се преумориха от емоции и не им остана енергия и хъс силно да любят и мразят. Това донякъде обяснява сравнителното безразличие, с което бе посрещната появата в HBO Go на шестте епизода на „Параграф 22”. А сериалът по едноименната книга на Джоузеф Хелър не заслужаваше това. От 30 юни „Параграф 22” вече върви и по НВО, първият епизод ще бъде повторен на 1 и на 3 юли по HBO3, а на 4-и отново по НВО. Да видим как го посрещнаха медиите. Първи трейлър на „Параграф 22“ на Джордж Клуни (ВИДЕО) „Гардиън” публикува не едно, не две, а цели три ревюта – положително, по-положително и още по-положително. Първото е озаглавено „Главозамайващият, дързък триумф на Джордж Клуни”. Подзаглавието е „Визуално впечатляващата адаптация на актьора-режисьор по романа на Джоузеф Хелър за Втората световна война е яростна, френетична и тревожна сатира от малкия екран”, а рейтингът е 4 от 5 звезди. Дали всичко това допринася за завладяваща телевизия, като се има предвид бързата промяна на тона на „Параграф 22”, не е толкова въпрос на шоуто, а на това, което аудиторията иска от телевизията. Лесно е да си представим как някои биха намерили бруталната, нихилистична ирония на историята за отблъскваща, макар че без нея това би било нещо друго, а не адаптация на „Параграф 22”. Джордж Клуни режисира минисериал по „Параграф 22“ на Джоузеф Хелър Вторият отзив в същата медия   има по-провокативно заглавие: „Параграф 22 – прекрасен за гледане, с чудесни актьори… но има уловка”. Оценката – 3 от 5 звезди – е все пак положителна. След като изрежда всичко положително   авторката нанася удара си с риторичния въпрос:  . И приключва с забележката, че „Параграф 22” си има свой собствен параграф 22 – как да поддържа темпото и енергията на една по същество нихилистична драма; изследване на безсмислието и безполезността на войната – в крайна сметка и на живота. Стюарт Херитидж, автор на третия отзив за „Параграф 22”  , пита в заглавието:   И си отговаря сам в подзаглавието:  . В началото на текста авторът признава, че и той е бил изненадан как почти по едно и също две време две книги, смятани за неподлежащи на екранизация, се сдобиха с качествени филмови версии  .     Джордж Клуни режисира минисериал по „Параграф 22“ на Джоузеф Хелър", "date": "2019.07.02", "title": "От този роман не става филм. Или пък...(ВИДЕО)"}
{"url": "https://clubz.bg/84879-sqnka_na_symnenie_ima_li_oshte_polza_ot_g_20", "text": "Самостоятелната игра на американския президент Доналд Тръмп и умножаването на броя на двустранните срещи през тази седмица за пореден път хвърлиха сянка на съмнение върху устойчивостта на срещите на върха на Г-20, предназначени да дадат единен отговор на световните кризи.  Голямата меса на 20-те големи икономики, напреднали и нововъзникващи, състояла се в петък и събота в японския град Осака, бе буквално взета за заложник от срещата между американския президент Доналд Тръмп и китайския му колега Си Цзинпин. От месеци има противопоставяне между тях заради търговски разногласия.  Какво се случи на срещата на Г-20 в Осака? Осака също бе изпълнена с двустранни срещи, които засенчиха общите работни сесии, а представителите на страните от ЕС продължиха там собствените си препирни за това кой да заеме основните постове в Брюксел. Групата на 20-те, която съставлява над 85 процента от световния БВП и две трети от населението на планетата, изпитва през последните години трудности да насърчи единството и да осъди в заключителния си документ протекционизма в търговския обмен. Изготвянето на този текст, пълен с добри намерения и изключително сложно дипломатическо упражнение, стана почти невъзможно от встъпването в длъжност на Доналд Тръмп в началото на 2017 г. На първата си среща преди повече от 10 години, през ноември 2008 г., ръководителите на Г-20 (Южна Африка, Германия, Саудитска Арабия, Аржентина, Австралия, Бразилия, Канада, Китай, Южна Корея, САЩ, Франция, Индия, Индонезия, Италия, Япония, Мексико, Обединеното кралство, Русия, Турция и ЕС) защитиха мултилатерализма. Петте ключови теми на Г-20 Това обещание, макар и доста обтекаемо и плод на консенсус, сега е почти немислимо. Според прогнозите на неговата служба световният растеж на търговията е спаднал от 6 процента в началото на 2018 г. до нула в началото на 2019 г.  Друга голяма криза и неотложен въпрос, в който трябва да постигнат напредък членовете на Г-20, е климатът, страдащ от слабостите на групата. Членовете на Г-20 сключиха в събота в Осака споразумение за климата без САЩ, както стана и на последните две срещи на върха. Г-20 прие план за намаляване на пластмасата Той отбеляза, че ситуацията е била подобна с Аржентина и има опасност сценарият да се повтори в Саудитска Арабия, където Г-20 ще се срещне през 2020 г. Петте ключови теми на Г-20 Г-20 прие план за намаляване на пластмасата", "date": "2019.07.02", "title": "Сянка на съмнение: има ли още полза от Г-20"}
{"url": "https://clubz.bg/84900-bradvata_na_borisov_rqdko_seche_na_edno_mqsto_no_sega_nito_edno_izkazvane_ne_se_vryzva_s_drugo", "text": "Кристалина Георгиева е с огромен шанс да застане начело на Европейския съвет. Кристалина Георгиева никога не е имала и минимален шанс да стане председател на Европейския съвет. Кристалина Георгиева е отхвърлена. Кристалина Георгиева изобщо не е предлагана. Мария Габриел има шанс… – същото в същия ред, само че за досегашното място на Могерини. Горните новини идват или в едно и също време от различни източници, или от един и същ източник с разлика във времето от няколко часа. За председател на комисията изобщо да не започваме да казваме версиите, защото дори да кажем варианта, който е в минутата на писане, той няма да е същият в минутата на четене. Европейската комисия удари в земята по тайнственост и загадъчност българските социалисти. На такива гатанки сме свикнали по време на конгрес или пленум на БСП и ни се струваха върхът на пазарлъка и задкулисието. Днес точно нямаме изобщо повод за това – Валери Жаблянов е шкартиран от Корнелия Нинова и всеки член на БСП вече е наясно, че тя го маха поради три причини, които точно е изговорила. Те може да не са най-точните причини за махането му (а, да речем, че той прекалено силно се стреми към мястото й), но важното е, че Нинова си е направила труда да съобщи защо какво прави. Сравнението беше неуместно. БСП е партия, длъжностите там са партийни. Европейската комисия обаче е друго нещо. Постовете, които се обсъждат/договарят/спазаряват и т. н., са публични. Европейската комисия е правителството на 28 обединени страни. И можеше да даде пример на всяка от тези 28 страни за прозрачност и принципност, като направи дискусията публична – за тези, които се интересуват. Всяко нещо, което е тайно, е подозрително. Какво подозрително би могло да има, което да обвие с такава плътна мъгла избора на първите хора? Не знам как другите страни получават в момента информация за случващото се в Брюксел, но ние сме допълнително затруднени от изказванията на Бойко Борисов – брадвата му рядко сече на едно място по принцип, но този път нито едно изказване не се връзва с друго изказване. Хак ѝ е на такава комисия малката избирателна активност.", "date": "2019.07.02", "title": "Брадвата на Борисов рядко сече на едно място, но сега нито едно изказване не се връзва с друго"}
{"url": "https://clubz.bg/84892-cska_sofiq_prodade_napadatel_v_sasht", "text": "ЦСКА-София осъществи изходящ трансфер - Едвин Джеси е преотстъпен на тима на \"Далас\" от Мейджър лигата на САЩ. Има опция за закупуване на крилото след това.  Джеси в един момент беше основен футболист на \"червените\", но не успя да задържи формата си за по-дълъг период. От известно време ЦСКА-София му търсеше купувач.", "date": "2019.07.02", "title": "ЦСКА-София продаде нападател в САЩ"}
{"url": "https://clubz.bg/84898-trymp_obeshta_specialen_denq_na_nezavisimostta_vyv_vashington_s_voenen_parad", "text": "Президентът на САЩ Доналд Тръмп обеща \"специален\" Ден на независимостта тази година. На 4 юли военни самолети и танкове ще участват в парад във Вашингтон по случай националния празник, предаде Франс прес. По принцип Денят на независимостта е смятан за аполитичен ден в САЩ. Президентът обаче обяви, че ще бъде в центъра на празненствата тази година, като ще произнесе реч пред мемориала на Линкълн в столицата, и си навлече критики. \n\tТози 4 юли \"ще бъде много различен, той ще бъде специален\", увери Тръмп журналисти в Белия дом. Той довери, че в прекъсване на традицията тази година \"над нас ще прелетят самолети, най-добрите изтребители в света, (и) ще имаме няколко танка\". \n\tПо-рано Тръмп лансира идеята за военен парад във Вашингтон на 4 юли или на 11 ноември, както на 14 юли в Париж. Той обаче бе принуден да се откаже след полемика за цената. Общинските власти освен това се обявиха против предложението, припомня АФП. \n\tНай-малко два танка вече са пристигнали във Вашингтон заедно с още четири военни автомобила, предаде Асошиейтед прес, като се позова на свой фотограф, който ги е видял. ", "date": "2019.07.02", "title": "Тръмп обеща \"специален\" Деня на независимостта във Вашингтон - с военен парад"}
{"url": "https://clubz.bg/84897-avtokratite_promenqt_pravilata_na_mejdunarodniq_red", "text": "Длъжни сме да обединим усилията си, за да вкараме автократите в релсите. Авторитарните сили поменят правилата на международния ред. Европа и САЩ могат да се наложат над Русия и Китай, само ако изковат трансатлантически съюз. Това заявява в интервю за германския в. “Ханделсблат” видната американска специалистка по външна политика Виктория Нюланд. При президентството на Барак Обама тя ръководеше отдела за европейска политика към Държавния департамент.  Има данни, че тогава е била подслушвана от руските тайни служби. Бих си пожелала да има такава, но дълбоко се съмнявам в това. Неговите най-любими инструменти са мита и санкции. Най-обезпокояващото е, че ги прилага както спрямо противници, така и срещу съюзници. Та той не застрашава единствено Китай, а също и Европа. Не е в наш интерес да унижаваме и предизвикваме приятелите си. Трансатлантически съюз, за да можем съвместно да решим общите си проблеми с Китай. Китайците са търпеливи и няма да отстъпят бързо. Една авторитарна държава може да причини огромни страдания на гражданите си. Авторитарните сили стават по-силни и променят правилата на международния ред. Ако ние като либерално семейство от държави не сме единни и ако в това отношение САЩ не поемат лидерска роля, то тогава ние отстъпваме на авторитарните сили все по-голямо пространство, което да завладяват. Дали е Русия, която се меси в нашите избори или Китай, който изкупува нашето електроснабдяване, пристанищата ни и др. Китайците бяха сигурни в намеренията си. Сега активността им привлича вниманието. Това ме радва. Ние не бива да затръшваме вратите пред китайски инвеститори. Длъжни сме обаче съвместно да установим, че китайските инвестиции са прозрачни и че ние защитаваме стратегическите си намерения. Напоследък САЩ многократно обостриха изискванията  относно инвестиции. И европейците имат напредък, но трябва да предприемат доста повече. Във Вашингтон има широк консенсус по важни външнополитически въпроси. Да си спомним за помощта, оказана на Украйна. Тръмп е аномалия, той оперира извън спектъра, сформиран за 70 години следвоенна история. Вярно е, че републиканците се страхуват от Тръмп. Въпреки това има области, в които републиканците отказват да следват президента. Те се противопоставят на Германия да бъдат наложени по-високи мита. Не го следват и когато напада НАТО. Да, в една от книгите си журналистът Дейвид Санджър ме нарича “Patient Zero”. Със сигурност подценихме готовността на Русия да прилага подобни недопустими методи. Подценихме и колко добре се удава на руснаците да се намесват в наши дебати и да използват всичко, което нас ни разделя. За Берлин е трудно да направи нещо, след като Вашингтон го загърби. Никой в САЩ, дали вляво, вдясно или в политическия център, не е в състояние да разбере “Северен поток 2\". Той засилва зависимостта на Германия от руски газ във време, когато има толкова много други възможности – като американския втечнен газ или възобновяеми енергии. Санкциите не са правилния подход в отношенията между съюзници. Не бива да допуснем да се сигне толкова далеч. От десетилетия се застъпвам за една силна Европа. Не гледам на трансатлантическото пратньорство като на нулево равенство. Проблемът обаче ще се появи, ако САЩ наложат санкции на Европа, което ще провокира противиопоставяне на американската политика. Ако се случи точно това, то ще е една от най-големите опасности в ерата, в която живеем. Длъжни сме да обединим силите си, за да вкараме автократите в релсите.", "date": "2019.07.02", "title": "Автократите променят правилата на международния ред"}
{"url": "https://clubz.bg/84899-beliqt_dom_nqma_da_pozvolim_iran_da_napravi_qdrena_bomba", "text": "Съединените щати \"никога няма да позволят на Иран да разработи ядрени оръжия\", предупреди днес Белият дом в комюнике, цитирано от Франс прес. \n\tТова стана, след като по-рано през деня Иран обяви, че запасите му от слабо обогатен уран са превишили равнището, разрешено от международното споразумение за неговата ядрена програма. Американското президентство се обяви за \"възстановяване на старите норми в областта на неразпространението на ядрените оръжия, които не разрешават на Иран никакво обогатяване (на уран)\". Иран надвиши лимита на запаси от уран по сделката Президентът на САЩ Доналд Тръмп предупреди Иран, че \"си играе с огъня\", предадоха Франс прес и Ройтерс. \n\tПопитан по време на събитие в Белия дом дали има послание за Иран, Тръмп отговори, че няма. Иран знае какво прави и \"си играе с огъня\", подчерта в същото време президентът на САЩ. \n\tПо-рано Белият дом даде да се разбере в комюнике, че Съединените щати \"никога няма да позволят на Иран да разработи  \n\tядрени оръжия\", отбелязва Франс прес. \n\tАмериканският президент е обсъдил по телефона с френския си колега Еманюел Макрон въпроса за повишаването на иранските запаси от обогатен уран над лимита, предвиден в ядрената сделка от 2015 г. Тръмп и Макрон са се спрели и на други теми, сред които проведената наскоро среща на върха на Г-20 в Япония, както и последвалата среща на американския президент със севернокорейския лидер Ким Чен Ун, съобщи Белият дом, цитиран от БТА.", "date": "2019.07.02", "title": "Белият дом: Няма да позволим Иран да направи ядрена бомба"}
