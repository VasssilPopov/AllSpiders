{"url": "https://clubz.bg/88407-levski_zagrq_za_ludogorec_s_domakinska_pobeda", "text": "\"Левски\" победи \"Ботев\" (Враца) с 3:1 в мач от 11-ия кръг на efbet Лига - осем дни преди мача с \"Лудогорец\" в Разград. Един от големите сблъсъци на родния футбол е идната неделя. С успеха над врачани \"сините\" отново поведоха в класирането с 26 точки, преди неделното гостуване на \"орлите\" в Русе (те имат 24 т.). На \"Герена\" двата съперника изиграха интересен сблъсък, в който \"Левски\" потвърди отличната си форма напоследък. Липсвалият доскоро от терена Холмар Ейолфсон откри резултата в 11-ата минута с глава. В 27-ата Найджъл Робърта удвои. След малко повече от час Даниел Генов намали и върна интригата, но домакините не изпуснаха контрола и не позволиха да бъдат смутени сериозно. Валери Божинов се появи на терена от скамейката, но не помогна на гостите. В 87-ата Паулиньо вкара за 3:1. Така този път \"Левски\" не допусна изненада срещу \"Ботев\" (Враца) на \"Герена\". В неделя \"Берое\" приема ЦСКА-София от 20:30 часа.", "date": "2019.09.28", "title": "\"Левски\" загря за \"Лудогорец\" с домакинска победа"}
{"url": "https://clubz.bg/88403-karakachanov_bylgariq_da_ne_podkrepi_makedoniq_za_es", "text": "България да не подкрепи Македония в преговорите й за присъединяване към Европейския съюз (ЕС), призова вицепремиерът и лидер на ВМРО Красимир Каракачанов. В своя позиция, която беше разпространена от пресцентъра на партията, той посочва, че ЕС не може да бъде легитимация за неправди, а България да бъде използвана по този груб начин като трамплин от страна на управляващите в Скопие. От партийната централа припомнят, че реакцията на Каракачанов идва в отговор на интервю, дадено от македонския президент Стево Пендаровски за тамошна медия, в което той си позволява да злоупотребява с историческата истина относно произхода на Гоце Делчев и да дава нееднозначни сигнали към Комисията по исторически и образователни въпроси, че трябва услужливо да тупа топката, а не да води разговори по същество. Така разкрива замисъла на Скопие всъщност да саботира процеса, смята Каракачанов. Според него действията на македонския президент противоречат на духа на добросъседство, както и на категоричната позиция от наша страна, че напредъкът в разговорите относно общата история и нейното представяне в образователната система на съседна Македония трябва да бъде ускорен. На 17 октомври предстои Европейски съвет, на който се очаква лидерите на страните от ЕС да вземат решение за начало на преговори за членство на Македония и Албания в ЕС. България трябва да реши дали да подкрепи Македония, за да бъде дадена дата за начало на преговори за членство в Съюза. Това решение зависи както от всички държави членки, така и от всяка от тях поотделно. Решението ще се вземе само с абсолютно мнозинство, припомнят от ВМРО. Дори и само една държава да бъде против, решение не може да бъде взето. Дни преди това – на 14 и 15 октомври, предстои и поредното заседание на съвместната Комисия между България и Македония по историческите въпроси, която бе създадена съгласно подписания Договор за добросъседство между двете държави. Македонският президент Стево Пендаровски си позволи да отбележи, че не е нужно междудържавната Комисия по исторически и образователни въпроси да има срок за своята работа. Аз пък казвам, че на 17 октомври България също не трябва да бърза да дава зелена светлина за започване на преговори с Македония за еврочленство, докато не бъдат изчистени всички фалшификации от историята. Изказването на Пендаровски идва на фона на очевидната липса на напредък в работата на Комисията по историческите въпроси. Казаното от него напълно противоречи на духа на изказването на премиера Бойко Борисов, че е добре пробив в работата на комисията да има до края на септември. В този контекст попаднаха и странните изказвания на Пендаровски, че Гоце Делчев се е определял като българин, но както днешните граждани на Северна Македония се определяли като българи – само за да получат български паспорт. Подобен тон на протакане и неглижиране е неприемлив. Ако комисията няма да има срок, то и пътят на Северна Македония към Европейския съюз няма как да има срок. Недопустимо е някой да мисли, че просто ще се възползва от България, само за да влезе в ЕС. Както наскоро отбеляза външният министър Екатерина Захариева, от Македония ние искаме единствено истината. Ако Македония бъде допусната в ЕС без истината за историята и идентичността, това ще отвори утре потенциални искания към страната ни, претенции и нови спекулации, какви то наблюдавахме в продължение на последните 30 г. А истината е проста – поне до 1944 г. между понятията българин и македонец няма никаква разлика. Личното ми убеждение е, че и днес разликата между двете е единствено политическа, а не етническа, национална или историческа. ЕС не може да бъде легитимация за неправди. Затова въпросът за преговорите на Македония за членство в ЕС трябва да е част от ясната позиция на българското правителство. Северна Македония е наш брат. И точно затова можем да бъдем съвсем откровени. Докато Северна Македония очаква подкрепа за начало на преговори, въобще не е в духа на приятелството и добросъседството да се влошават точно отношенията с България. България е приятел на Македония, а не опонент. И винаги сме били търпеливи. Но и нашето търпение има срок! За нас, като българи, е неприемливо държава да създава своя идентичност на база фалшификации на българската история. Отричането на българските корени, история и култура на населението в Македония не трябва да бъде допускано на никаква цена. Затова е опасно да допускаме в ЕС държава, която продължава с догмите, измислени в Съветския съюз. Крайно време е Скопие да разбере, че кандидатства за Европейския съюз, не за Съветския съюз. И нека българските политици не се притесняват да кажат „не“ за даване на датата на Македония за преговори на този етап. Дебело подчертавам – това не е отношение към хората в братска Македония, а към политиците, боравещи с коминтерновски прийоми и смятащи, че могат да влезнат през задния двор в ЕС за сметка на България. Гражданите на Македония са жертва на асимилаторска политика, провеждана години наред чрез натиск, фалшификации и промиване на мозъци. Македонските политици трябва се научат да уважават историята и народа си. Ако на 17 октомври България даде зелена светлина, това ще е амнистия на престъпленията към българския народ в Македония – хората, хилядите убити и десетките хиляди, лежали в затвори и лагери, заради това, че имат българско национално съзнание.    ", "date": "2019.09.28", "title": "Каракачанов: България да не подкрепи Македония за ЕС"}
{"url": "https://clubz.bg/88356-naj_golqmata_manifestaciq_i_voenen_parad_za_70_godini_kitaj", "text": "Китай се готви да отпразнува 70-ата годишнина на комунистическия режим с пищни тържества, представяни вече като апотеоз на президента Си Цзинпин. Но от Хонконг и Вашингтон духат силни насрещни ветрове, пише  За вторник, 1 октомври, в Пекин са обявени най-голямата манифестация и най-мащабният военен парад, организирани някога в страната с най-голямо население в света. Целта е да се докоснат патриотичните струни в душата на народа, изградил за 70 години втората икономика в света след десетилетия на войни, бедност и унижения. Китай празнува 70 години от революцията с ново летище за $60 млрд. Ще бъдат показани и най-новите оръжия на китайската армия, будещи понякога тревога у съседните страни, по-специално по крайбрежието на Южнокитайско море. \n\tПрез последните месеци обаче единството на азиатския гигант се пропука заради вълненията в Хонконг, безпрецедентни за периода след 1997 г., когато британската колония бе върната на Китай. Участниците в продемократичните протести вече мислят как да развалят празника - те призоваха за демонстрации на 1 октомври и властите на автономния район отмениха предвидените фойерверки от страх да не избухне пак насилие. \n\tКолкото до китайската икономическа мощ, от миналата година я застрашава търговската война, започната от американския президент Доналд Тръмп, наложил наказателни мита върху китайски стоки. \n\tТук ще споменем и международните критики срещу Китай заради политиката му към Синцзян - северозападен район с предимно мюсюлманско население, където според правозащитни сдружения един милион души са били интернирани под лозунга за борба с тероризма. Независимо от тези проблеми Си Цзинпин ще бъде безспорният герой на тържествата по случай юбилея на народната република, провъзгласена от далечния му предшественик Мао Цзедун на 1 октомври 1949 г. Във вторник Си ще приеме парада на войските и ще произнесе \"важна реч\", съобщиха официалните медии. \n\tРед коментатори смятат днешния президент за най-могъщия китайски ръководител след Мао, запратил страната в хаоса на \"Големия скок\" и \"Културната революция\". \n\tИзлязлата през 1997 г. \"Черна книга на комунизма\", труд на университетски колектив, обвинява китайския режим за смъртта на 40 до 70 милиона души, включително загинали в масовите чистки и глада в страната през различни години и в резултат на \"Големия скок\", а в по-ново време в репресиите на площад \"Тянанмън\" през 1989 г. \n\tИкономическите реформи, започнали след смъртта на Мао през 1976 г., изстреляха страната на върха на световната икономика. Но впечатляващият, исторически безпримерен подем на Китай показва признаци на слабост - тази година е регистрирано най-ниският темп на растежа от близо три десетилетия и себестойността на продукцията постепенно доближава западните нива. \n\tА в момента свинското, любима храна на китайските потребители, стремително поскъпва заради епидемията от африканска чума по прасетата - истински удар по жизненото равнище в страната. Въпреки всичко Китайската комунистическа партия здраво държи властта - поел управлението през 2012 г., Си Цзинпин попари всички надежди за политически реформи и засили следенето на гражданите чрез стотици милиони камери и \"Великата китайска интернет стена\", филтрираща информацията от чужбина. \n\tС наближаването на 1 октомври мерките за сигурност в Пекин бяха затегнати още повече - в някои квартали барове, ресторанти и магазини бяха затворени седмици преди честванията. В целия град е забранена продажбата на пистолети и техни имитации, а също и пускането на хвърчила. През всички уикенди от началото на месеца на огромния Булевард на вечното спокойствие се провеждаха репетиции на парада и центърът на града бе като под обсада. Заведения и офиси с изглед към булеварда, на първо място чуждестранните медии, получиха нареждане да опразнят помещенията. \n\tСтотици хиляди служители и студенти също ще преминат във вторник пред държавните ръководители, застанали на трибуната на Портата на небесния мир, която гледа към огромния площад \"Тянанмън\". \n\tЗа нощните репетиции раздаваха памперси - забранено бе да отскачаме до тоалетната, разказа участник пред всекидневника \"Глобал таймс\". БТА.", "date": "2019.09.28", "title": "Най-голямата манифестация и военен парад за 70 години Китай"}
{"url": "https://clubz.bg/88404-astronomi_otkriha_naj_staroto_galaktichesko_strupvane", "text": "Учени от японската Национална астрономическа обсерватория в сътрудничество с колеги от британския Импириъл колидж и с помощта на няколко мощни телескопа са открили най-старото галактическо струпване, съобщават Франс прес и ЮПИ. Астрономи уловиха сигнал от най-ранните звезди във Вселената Протоклъстерът, наречен z660D - \"съзвездие\" от 12 галактики, свързани от гравитация, се е формирал преди около 13 милиарда години, когато Вселената е била едва на 800 000 милиона години. Откритието, направено с помощта на телескопите \"Субару\", \"Кек\" и \"Джемини\", може да допринесе за по-доброто разбиране на произхода на Вселената. Астрономи откриха мегапланетата \"Годзила\" Една от протогалактиките в протострупването е Химико. Гигантският газов облак - един от най-големите обекти в ранната Вселена, е открит през 2009 г. благодарение на телескопа \"Субару\". Учените са изненадани, че толкова масивен обект не заема централно място в протострупването, а се намира в покрайнините му на 500 милиона светлинни години от центъра. Астрономи откриха мегапланетата \"Годзила\"", "date": "2019.09.28", "title": "Астрономи откриха най-старото галактическо струпване"}
{"url": "https://clubz.bg/88405-ne_bezstrashen_li_e_ivan_a_moje_li_modelyt_%E2%80%9Egeshev%E2%80%9C_da_poluchi_7_godini_vlast", "text": "Πpeзидeнтът нa peпyблиĸaтa Pyмeн Paдeв cĸopo щe бъдe изпpaвeн пpeд oтгoвopнocттa дa финaлизиpa пpoцeдypaтa пo избop нa нoв глaвeн пpoĸypop. Излишнo e дa ce пoлзвaт пaтeтични дyми oтнocнo вaжнocттa нa тoвa cъбитиe. Зa вceĸи бългapcĸи гpaждaнин e яcнo, чe cтaвa дyмa зa oпpeдeлянe  xopизoнтa нa paзвитиe нa дъpжaвaтa пpeз cлeдвaщoтo дeceтилeтиe. Цeлтa нa тoзи тeĸcт e дa xвъpли cвeтлинa въpxy пpoблeмa oт oбщecтвeнa и пoлитичecĸa глeднa тoчĸa, a нe oт юpидичecĸa. Toзи пoдxoд пoзвoлявa дa ce пocoчaт ĸлючoвитe въпpocи, нa ĸoитo тpябвa дa oтгoвopи пpeзидeнтa, бeз дa ce гyби ayдитopиятa нeoбpeмeнeнa oт ĸoнcтитyциoннoпpaвнa и нaĸaзaтeлнaпpaвнa ĸoмпeтeнтнocт. Cтpoгo cпeциaлизиpaният aнaлиз e нeпocилeн зa ĸpaтĸи тeĸcтoви фopми, oщe пoвeчe тoй нe би бил нищo пoвeчe oт cинтeз нa вeчe пpoвeдeн пpaвнoпoлитичecĸи дeбaт. Дали силите, които стоят зад Гешев…? И още десетина въпроса Heoбxoдимo e дa ce пoдчepтae, чe пocлeднoтo, ĸoeтo пpeзидeнтът щe oцeнявa cлeд 24 oĸтoмвpи e личнocттa нa ĸaндидaтa зa глaвeн пpoĸypop. Haличиeтo нa диcĸpeциoннa влacт e нeдиcĸycиoнeн въпpoc, пpoизтичaщ oт ecтecтвoтo нa peдa зa избop. Cмиcлoвитe пpилиĸи мeждy oтлaгaтeлнoтo вeтo и пpeдвидeнaтa възмoжнocт зa  възoбнoвявaнe нa пpoцeдypaтa пpи нeиздaвaнe нa yĸaз e пpoблeм, въpxy ĸoйтo тpябвa дa paзcъждaвaт ĸoнcтитyциoнaлиcтитe. Πpиcъeдинявaм ce ĸъм твъpдeниeтo нa Bacил Mpъчĸoв, чe „в paмĸитe нa тoвa пpoизвoдcтвo oбaчe нe мoгaт дa ce oбcъждaт въпpocи, cвъpзaни cъc cyвepeннaтa и диcĸpeциoннa пpeцeнĸa нa дъpжaвния глaвa зa пpoфecиoнaлнитe и нpaвcтвeни ĸaчecтвa нa нaзнaчeнoтo oт нeгo лицe“ [1]. Любoпитнa e пpaвнaтa ypeдбa нa пpaвoмoщиeтo нa пpeзидeнтa дa нaзнaчи или нe ĸaндидaтa зa глaвeн пpoĸypop, пpи вce чe пpeз 1999 г. e нaличeн пpeцeдeнт зa oтĸaз.[2] Haблюдaвa ce cвoeoбpaзнa зaĸoнoдaтeлнa aнoмaлия – в Koнcтитyциятa влacттa нa дъpжaвният глaвa зa пpeцeнĸa e нaй-шиpoĸo paзгъpнaтa, a в Зaĸoнa зa cъдeбнaтa влacт и Πpaвилaтa зa нaзнaчaвaнe нa пpeдceдaтeл нa BKC, BAC и глaвeн пpoĸypop тя e oтpaзeнa caмo чacтичнo.  Koнcтитyциoнният cъд нe ce e пpoизнacял пo тeзи въпpocи. He би билo пpecилeнo дa ce пoдoзиpa, чe ĸaĸтo Πapлaмeнтът, тaĸa и Bиcшият cъдeбeн cъвeт пoдцeнявaт paзпopeдбaтa нa чл.129, aл. 2 oт KPБ [3] и нe ce cъoбpaзявaт c нeйнaтa цялocт. Haпpимep, възмoжнocттa дъpжaвният глaвa дa нe ocвoбoди глaвния пpoĸypop, ĸoгaтo ca нaлицe пpeдпocтaвĸитe зa тoвa, нe e oтpaзeнa в ЗCB. Липcвa яcнoтa и oтнocнo cъдъpжaниeтo нa пoвтopнoтo пpeдлoжeниe зa cъщия ĸaндидaт пo cмиcълa нa чл. 173, aл. 2 oт ЗCB. Дoбaвĸaтa „cъщият ĸaндидaт“ нe e извecтнo дaли e в дyxa ĸoнcтитyциoннaтa paзпopeдбa – Koнcтитyциoнният cъд нe e ceзиpaн c тaĸoвa питaнe. He e cпopнa лoгиĸaтa нa твъpдeниe в пocoĸa, чe пpи тoлĸoвa пpaзнoти в ypeдбaтa нa финaлизиpaнeтo нa пpoцeдypaтa пo избop нa глaвeн пpoĸypop, пpeд дъpжaвния глaвa e paзгъpнaт пpocтop зa peaĸция. Румен Радев: В България недоволните са винаги много повече от протестиращите Πpeди дa cтигнe дo пpoфecиoнaлнитe и нpaвcтвeни ĸaчecтвa нa ĸaндидaтa зa глaвeн пpoĸypop, ce нaлaгa пpeзидeнтът дa дaдe oцeнĸa нa нaĸaзaтeлнaтa пoлитиĸa нa дъpжaвaтa пpeз пocлeднитe гoдини, ĸaĸтo и  нa peзyлтaтитe oт paбoтaтa нa ceгaшния глaвeн пpoĸypop и пpoвeдeнaтa peфopмa в пpaвocъдиeтo cъc cъздaвaнeтo нa cпeциaлизиpaн нaĸaзaтeлeн cъд. Улecнeниe пpeдизвиĸвa eднoзнaчнocттa ĸaĸтo нa пoнятиeтo „нaĸaзaтeлнa пoлитиĸa“, тaĸa и нa cyбeĸтa, ĸoйтo я peaлизиpa.  Tя пpoизтичa oт paзпopeдбaтa нa чл. 105, aл. 2 oт KPБ. B cъщия дyx изpичнo пoдчepтaвa и Бopиc Beлчeв „eдвa ли няĸoй ce cъмнявa, чe нaĸaзaтeлнaтa пoлитиĸa в дъpжaвaтa e чacт oт oбщaтa пoлитиĸa пo ocигypявaнeтo нa oбщecтвeния peд и нaциoнaлнaтa cигypнocт“ [4]. Haвяpнo e yмecтнo дa ce пpипoмни, чe пpaвopaздaвaнeтo нe e чacт oт нaĸaзaтeлнaтa пoлитиĸa нa дъpжaвaтa. Cъдът нe ce бopи c пpecтъпнocттa, a зaщитaвa пpaвaтa и зaĸoннитe интepecи нa гpaждaнитe и гapaнтиpa paвeнcтвo и cъcтeзaтeлнocт в пpoцeca. Hямa ĸaĸ дa ce пpeминe ĸъм избop нa нoв глaвeн пpoĸypop, бeз дa ce aнaлизиpa oбщecтвeния дeбaт, пpeдшecтвaщ cъздaвaнeтo нa cпeциaлизиpaнo нaĸaзaтeлнo cъдoпpoизвoдcтвo нaй-мaлĸo пo тpи пpичини. Πъpвo, cъздaвaнeтo нa ocoбeнaтa юpиcдиĸция бeлязa ĸpaя нa мaндaтa нa пpeдишния глaвeн oбвинитeл и нaчaлoтo нa дeйcтвaщия. Bтopo, дeйнocттa нa cпeциaлизиpaнaтa пpoĸypaтypa e ecтecтвeнa eceнция нa дeйнocттa дeйcтвaщия глaвeн пpoĸypop, ĸoeтo e oчeвиднo oт цялocтния aнaлиз нa пyбличнитe мy изявлeния зa пepиoдa. Tpeтo, нoминиpaнeтo нa aĸтyaлния ĸaндидaт e нeдвycмиcлeнo пocлaниe oт cъдeбнaтa влacт ĸъм бългapcĸoтo oбщecтвo, чe пocoĸaтa e пpaвилнa, yдoвлeтвopитeлнa и тpябвa дa бъдe импepaтивнo пpoдължeнa. Cъздaвaнeтo нa cпeциaлизиpaнa нaĸaзaтeлнa юpиcдиĸция c цeл бopбa c opгaнизиpaнaтa пpecтъпнocт пocтaви пoд въпpoc ĸaĸтo дeфинициитe зa пpaвopaздaвaнe, тaĸa и тeзи зa нaĸaзaтeлнa пoлитиĸa. Зacлyжи битийнocт Фpaнĸeнщaйн, ĸoйтo нa двe инcтaнции вoди нaĸaзaтeлнa пoлитиĸa, a нa пocлeднaтa ce вpъщa ĸъм пpaвopaздaвaнeтo. Диcĸycиятa, пpeдшecтвaщa cъздaвaнeтo нa cпeциaлизиpaнo нaĸaзaтeлнo зaĸoнoдaтeлcтвo, бeшe бeлязaнa oт oбщecтвeнo paздeлeниe, ecĸaлиpaщo дo oбpaзyвaнe нa ĸoнcтитyциoннo дeлo № 6 oт 2011 г. Извън oбxвaтa нa излoжeниeтo e дa ce пpocлeдят дeтaйлитe, нo e нaлoжитeлнo дa ce мapĸиpaт глaвнитe пpoтивocтoящи cи идeи. Висшият адвокатски съвет: Гешев не притежава нужните качества Cтaнoвищaтa нa BAC /Bиcшия aдвoĸaтcĸи cъвeт/ и нa CЮБ /Cъюз нa юpиcтитe в Бългapия/ ca нaлични, ĸaĸтo и тeзи нa Глaвнa пpoĸypaтypa и Mиниcтepcтвo нa пpaвocъдиeтo, pecпeĸтивнo мoтивитe зa ĸoнcтитyциoннocъoбpaзнocт нa KC. Kaĸтo e извecтнo, „нaтeжa“ apгyмeнтът, чe щoм Bъpxoвният ĸacaциoнeн cъд e пocлeднa инcтaнция и пo дeлaтa paзглeждaни oт cпeциaлизиpaнa юpиcдиĸция, тo ĸpитepият „извънpeднocт“ e нeвaлидeн, pecпeĸтивнo жaлбaтa зa пpoтивoĸoнcтитyциoннocт e нeocнoвaтeлнa. Дoвoдитe зa „извънpeднocт“ ĸъм oнзи мoмeнт ca пpeвaнтивни oпaceния зa нaĸъpнявaнe дeмoĸpaтичнитe ycтoи нa дъpжaвaтa. Интepec пpeдcтaвлявa peaĸциятa нa пpoĸypaтypaтa в cтaнoвищeтo пo ĸoнcтитyциoннoтo дeлo – „нe e дoпycтимo дa ce пpeдпoлaгa бъдeщa нeзaĸoнocъoбpaзнa пpaĸтиĸa нa ĸoмпeтeнтнитe opгaни и тя дa ce пoлзвa ĸaтo дoвoд“. Имa ce пpeдвид пpeдocтaвeнaтa oт зaĸoнa възмoжнocт пpoĸypopът чpeз oпpeдeлянe нa ĸвaлифиĸaциятa нa пpecтъплeниeтo дa пpeдoпpeдeля пpeвpaтнo пoдcъднocттa ĸъм cпeциaлизиpaнaтa юpиcдиĸция. Toвa пpaвoмoщиe e изцялo в oбxвaтa нa диcĸpeциoннaтa влacт нa oбвинитeля и нe пoдлeжи нa cъдeбeн ĸoнтpoл. C дpyги дyми, възмoжнocттa зa „зaĸoнeн“ пpoизвoл бeшe oблeчeн в cъoтвeтcтвиe c KPБ.  Гopчивa иpoния пpeдизвиĸвaт дyмитe нa Mopиc Дювepжe зa бългapcĸия ocнoвeн зaĸoн, чe e cъздaдeн „зa aнгeли“. Cлeд бeзycлoвнo нeoбxoдимия aнaлиз нa peфopмaтa в нaĸaзaтeлнoтo пpaвocъдиe чpeз cъздaвaнe нa cпeциaлизиpaн cъд, пpeзидeнтът имa възмoжнocт нa пpeцeнĸa нe ĸaĸвo пpeдcтoи дa cтaвa, a ĸaĸ e билo пpeз пocлeднитe гoдини. Tя ce cъcтoи в cлeднoтo – дo ĸaĸвa cтeпeн нoвaтa пpaвнa ypeдбa нa нaĸaзaтeлнoтo пpaвocъдиe peaлизиpa нaĸaзaтeлнaтa пoлитиĸa нa изпълнитeлнaтa влacт oтнocнo бopбaтa й c opгaнизиpaнaтa пpecтъпнocт. Дoĸoлĸo бeшe ycпeшнa? Cпpaви ли ce cпeциaлизиpaнaтa пpoĸypaтypa, ĸoятo иcĸa oщe ceдeм гoдини шaнc зa изявa? He e мяcтoтo дa ce oтдeля внимaниe ĸaĸви нoви aнтиĸopyпциoнни cтpyĸтypи ce yчpeдиxa пpeз тoзи пepиoд, пo зaмиcъл дa пoмaгaт в peaлизaциятa нa тaзи пoлитиĸa. И Асоциацията на прокурорите с възхвала за Гешев Eдвa пpeпoлoвил мaндaтa cи, пpeзидeнтът Paдeв вeчe e peĸopдьop пo нaлaгaнe нa oтлaгaтeлнo вeтo нa зaĸoнoдaтeлнитe инициaтиви нa пapлaмeнтapнoтo мнoзинcтвo. Kaтeгopичнo пocлeдoвaтeлeн e в пocлaниятa cи ĸъм бългapcĸитe гpaждaни, чe в дъpжaвaтa имa дeфицит нa cпpaвeдливocт пo винa и нa тpитe влacти. Bъв вcичĸитe cи peчи нe пpoпycĸa дa aĸцeнтиpa зa ĸpeщящaтa нyждa oт пpoмянa. Финaлизиpaнeтo нa пpoцeдypaтa пo избop нa глaвeн пpoĸypop имa caмo двa възмoжни изxoдa. Дъpжaвният глaвa, oлицeтвopявaщ eдинcтвoтo нa нaциятa, e пpизвaн дa дaдe знaĸ нa бългapитe дaли cпpaвeдливocттa пpeдcтoи или e нeвъзмoжнa. Heщo пoвeчe, ĸpитичeн мoмeнт нa вaжeн избop мoжe дa пpeдocтaви нoви възмoжнocти зa пpeocмиcлянe paзпpeдeлeниeтo нa влacтoвия pecypc в дъpжaвaтa. Koй дpyг, aĸo нe eлeĸтopaлнo нaй-лeгитимният чoвeĸ в Бългapия. [1] В.Мръчков, „Ред за избиране на главен прокурор“, Правен свят, 18 декември 2012 г.; [2] УKAЗ № 6 oт 15.01.1999 г. зa вpъщaнe нa Bиcшия cъдeбeн cъвeт пpeдлoжeниeтo зa нaзнaчaвaнe нa Бoйĸo Илиeв Paшĸoв зa глaвeн пpoĸypop нa Peпyблиĸa Бългapия зa пoвтopнo пpeдлoжeниe. [3] 129, aл. 2 KPБ Πpeдceдaтeлят нa Bъpxoвния ĸacaциoнeн cъд, пpeдceдaтeлят нa Bъpxoвния aдминиcтpaтивeн cъд и глaвният пpoĸypop ce нaзнaчaвaт и ocвoбoждaвaт oт пpeзидeнтa нa peпyблиĸaтa пo пpeдлoжeниe нa плeнyмa нa Bиcшия cъдeбeн cъвeт зa cpoĸ oт ceдeм гoдини бeз пpaвo нa пoвтopнo избиpaнe. Πpeзидeнтът нe мoжe дa oтĸaжe нaзнaчaвaнeтo или ocвoбoждaвaнeтo пpи пoвтopнo нaпpaвeнo пpeдлoжeниe. [4] Б.Велчев,  „Проблеми на наказателната политика в Република България“, Сиела, 2012 г., с. 96.   Румен Радев: В България недоволните са винаги много повече от протестиращите Висшият адвокатски съвет: Гешев не притежава нужните качества И Асоциацията на прокурорите с възхвала за Гешев", "date": "2019.09.28", "title": "Не безстрашен ли е Иван, а може ли моделът „Гешев“ да получи 7 години власт?"}
{"url": "https://clubz.bg/88406-trudni_pobedi_za_livyrpul_i_manchestyr_siti_vyv_visshata_liga", "text": "Разликата от пет точки между \"Ливърпул\" и \"Манчестър Сити\" се запази и след седмия кръг на Висшата лига. И двата тима обаче не бяха далеч от това да допуснат грешки. \"Ливърпул\" измъкна 1:0 като гост на \"Шефилд Юнайтед\". Джорджиньо Вайналдум вкара в 70-ата минута, като при удара му вратарят Дийн Хендерсън допусна топката да мине между краката му. Любопитно е, че стражът е юноша на \"Манчестър Юнайтед\" и играе като преотстъпен в новака в елита на Англия. \"Шефилд\" направи силен мач и създаде трудности на европейския първенец, като имаше ситуации както при 0:0, така и при 0:1. Най-добрите ситуации за гостите изтърва Садио Мане, като при 0:0 удари и греда. В края Мохамед Салах можеше да направи победата на \"Ливърпул\" по-убедителна.  \"Манчестър Сити\" също имаше трудности на чужд терен - срещу \"Евертън\", макар и резултатът 3:1 да не подсказва това.  Габриел Жезус откри за шампоина в 24-ата минута. В 33-тата Доминик Калвърт-Люин изравни. Чак в 71-ата Риад Марез върна аванса на \"гражданите\" от пряк свободен удар. Малко след това впечатляващи намеси имаше вратарят на \"Сити\" Едерсон - при удари на Джери Мина и Калвърт-Люин. Ситуациите бяха три. В 84-ата Рахим Стърлинг приключи спора в хубава атака на \"небесносините\", играли днес в нетрадиционен екип. Това е гол №100 за Стърлинг на клубно ниво. \"Астън Вила\" - \"Бърнли\" 2:2, \"Борнемут\" - \"Уест Хем\" 2:2, \"Челси\" - \"Брайтън\" 2:0, \"Кристъл Палас\" - \"Норич\" 2:0, \"Тотнъм\" - \"Саутхемптън\" 2:1, \"Уулвърхемптън\" - \"Тотнъм\" 2:0. В понеделник е двубоят \"Манчестър Юнайтед\" - \"Арсенал\".", "date": "2019.09.28", "title": "Трудни победи за \"Ливърпул\" и \"Манчестър Сити\" във Висшата лига"}
{"url": "https://clubz.bg/88392-frontmenyt_na_metalika_v_klinika_za_lechenie_na_zavisimosti", "text": "Фронтменът на \"Металика\" Джеймс Хетфийлд е постъпил в клиника за лечение на зависимости, поради което американската хеви метъл банда отменя предстоящите си концерти в Австралия и Нова Зеландия, предаде Асошиейтед прес, съобщава БТА. В изявление, направено в Туитър от останалите трима членове на групата се посочва, че феновете, закупили билети за шоутата, ще могат да получат парите си обратно. Барабанистът Ларс Улрих, китаристът Кърк Хамет и басистът Роб Трухильо поднасят и извинението си за решението да отменят концертите. И най-великата песен на \"Металика\" за всички времена е... \"Металика\" трябваше да свири в пет австралийска града между 17 и 29 октомври, след което да изнесат четири концерта в Нова Зеландия. Улрих, Хамет и Трухильо казват още, че оценяват разбирането и подкрепата на феновете за 56-годишния Джеймс Хетфийлд. Фронтменът на \"Металика\" от години се бори с алкохолна зависимост и нееднократно е пребивавал в клиника за рехабилитация.", "date": "2019.09.28", "title": "Фронтменът на \"Металика\" - в клиника за лечение на зависимости"}
{"url": "https://clubz.bg/88393-priqteli_tvorci_i_politici_se_prostiha_s_lyubomir_levchev", "text": "Роднини, приятели, колеги, художници и журналисти, но най-много политици се събраха, за да се сбогуват с Любомир Левчев в съботната сутрин. Сред първите пристигнали бяха президентът (2002 – 2012) Георги Първанов, бившият министър на културата, науката и просветата Георги Йорданов, математикът и депутат в шест народни събрания преди 1989 г. академик Благовест Сендов, бившият вътрешен министър Румен Петков, проф. Стоян Денчев (доскоро ректор на УНИБИТ), депутатът от „Атака“ проф. Станислав Станилов. Сред опечалените бе вицепрезидентът Илияна Йотова, прочетен бе съболезнователен адрес от държавния глава Румен Радев. Културните дейци бяха представени от акад. Людмил Стайков, художниците проф. Ивайло Мирчев, проф. Николай Майсторов, проф. Георги Чапкънов, председателят на Съюза на българските писатели Боян Ангелов и бивши главни редактори на ежедневници. Поклонението се проведе във фоайето на Националната библиотека „Св. св. Кирил и Методий”. В краткото си слово академик Антон Дончев нарече библиотеката най-естествения дом на Любомир Левчев, „защото той беше брат на Кирил и Методий”.", "date": "2019.09.28", "title": "Приятели, творци и политици се простиха с Любомир Левчев "}
{"url": "https://clubz.bg/88394-boris_djonsyn_razsledvan_za_konflikt_na_interesi", "text": "Британският премиер Борис Джонсън е обвинен, че като кмет на Лондон е бил в конфликт на интереси. Става дума за познанството му с бизнес дама, за която се предполага, че е получила средства от държавата. Случаят би могъл да доведе до наказателно разследване срещу министър-председателя, предаде Франс прес, цитирана от БТА. Според в. \"Сънди таймс\" Дженифър Аркюри - бивша американска манекенка, насочила се към бизнеса, е получила благодарение на връзките си с Джонсън общо 126 000 лири (141 000 евро) държавни средства и привилегировано включване в официални търговски делегации. Джонсън пак опита да разпусне парламента. Той пак го отряза Британският премиер, понесъл след идването си на поста през юли не един болезнен удар от страна на парламента и правосъдието заради стремежа си на всяка цена да осъществи Брекзита на 31 октомври, бе кмет на Лондон от 2008 до 2016 г. С оглед разкритията за отношенията на Джонсън с бизнес дамата Управата на голям Лондон сезира компетентния орган - Независимата служба за поведението на полицаите (IOPC), която да прецени дали да се образува наказателно дело срещу бившия кмет на Лондон. Проверката ще бъде извършена от тази служба, защото като кмет за Джонсън са важали същите правила за поведение като за полицаите, уточнява ДПА. Шотландците са готови да помогнат на лейбъристите да свалят Джонсън Благодарение на приятелството си с Джонсън Дженифър Аркюри изглежда е могла да участва в търговски делегации и да се облагодетелства от спонсорски договори, от които в противен случай тя и дружествата й не биха могли да се възползват. Става дума за спонсорски договор от 2013 г. на стойност 10 000 лири (11 200 евро) и още един от 2014 г. за 1500 лири (1700 евро) в полза на \"Иннотех\", фирма на Дженифър Аркюри. Тя имала също така възможност да получи достъп до прояви в Сингапур, Малайзия и Ню Йорк. Според \"Сънди таймс\" през 2014 г. бизнес дамата е получила освен това 15 000 лири (17 000 евро) правителствени средства в рамките на програма за насърчаване на предприемачи от чужбина да основават компании в Обединеното кралство. Тази година пък е успяла да вземе 100 000 лири (112 000 евро) от фондове, предназначени за британски фирми, въпреки че отново се е преселила в САЩ. Последната сума обаче е била замразена от правителството. \n\tКакто Борис Джонсън, така и Дженифър Аркюри отричат да са извършили нещо нередно. Шотландците са готови да помогнат на лейбъристите да свалят Джонсън", "date": "2019.09.28", "title": "Борис Джонсън разследван за конфликт на интереси"}
{"url": "https://clubz.bg/88402-protest_na_zagrijeni_roditeli_blokira_centyra_na_sofiq", "text": "След блокади, автопоходи и т.н. в неделя имаше протест срещу Стратегията за детето съвсем в центъра на София. Той блокира бул. \"Цар Освободител\". Въпреки многобройните разяснения от държавни институции протестиращите продължават да смятат, че частните неправителствени организации изземат функциите на държавата и целят да отнемат хиляди деца от техните родители като основната заплаха идва от Норвегия. \"Родители казват „не” на \"антисемейните закони, които следват принципите на норвежката служба Берневернет, отговорна за отнемането на стотици\", мотивираха се участници в акцията. „Могат да ни наложат задължителни социални услуги, извършвани от частни лица “доставчици на социални услуги”, дори и чуждестранно финансирани. Тези частни лица ще избират и контролират приемните семейства, ще дават становища за пред съда дали сме годни за родители, ще ни дават задължителни предписания, ще се намесват при родителски спорове, ще получават лична информация от лекари и институции и др. За дейността си тези доставчици ще получават пари от бюджета, от такси от гражданите и от чуждестранните си спонсори”, твърдяха протестиращите пред бТВ. По време на протеста по улиците на столицата имаше засилено полицейско присъствие, съобщава Нова тв. От социалното министерство излязоха с нова позиция, в която се опровергават всички разпространявани неверни слухове, сеещи страхове и разпространяващи фалшива информация. Законодателните промени са насочени изцяло към подкрепа на децата, техните родители и хората, които се нуждаят от нея. Това се посочва в позиция на Министерството на труда и социалната политика (МТСП) по повод протестите срещу промените в законодателството в областта на закрилата на детето. Подобрените разпоредби целят по-ефективна работа на социалните работници, за да може децата да останат в своите семейства или ако са разделени, да се върнат да живеят при своите майки и бащи, отбелязват още от МТСП. Стратегия за отнемане на деца няма и няма да има Новите законодателни текстове имат за цел да реформират системата на социалните услуги, за да може те да отговарят по-добре на потребностите на хората и да са по-достъпни. Повечето от измененията в Закона за закрила на детето са терминологични и произтичат от промяната в дефинирането на социалните услуги. С тях не се въвеждат чужди модели и идеология, се посочва още в разясненията от министерството. Борисов: Национална стратегия за детето 2019-2030 г. няма В действащите от 2006 г. текстове, които регламентират основанията за настаняване на дете извън семейството, няма промяна. Както досега, така и след 1 януари 2020 г., подобна временна мярка за закрила ще може да бъде предприета единствено с решение на съда, при това само в много крайни случаи на насилие, неглижиране и нарушаване на интереса на детето (склоняване към проституция, просия, трафик). Социалните работници и полицията извеждат деца от семействата им само ако животът и здравето на детето са застрашени, пише още в позицията на МТСП. Хората, които помагат на децата в риск или сигнализират за дете в рискова ситуация, което се нуждае от закрила, не са доносници. От 2003 г. в Закона за закрила на детето е регламентирано, че човек, на който стане известно, че дете се нуждае от закрила, е длъжен незабавно да уведоми компетентните органи. Същото задължение има и всеки, на който това е станало известно във връзка с упражняваната от него професия или дейност, дори и ако то е обвързано с професионална тайна. Това задължение съществува от 16 г. и не е въведено с последните промени в закона, нито ще се промени след 1 януари 2020 г., уточняват още от МТСП. Не съществува стратегия за семейството и детето, има проект на Националната стратегия за детето / 2019 г. - 2030 г. /, който е спрян, каза в петък във времето за парламентарен контрол Николова. Тя отговори на питане на народния представител Павел Шопов относно стратегията за семейството и детето, съобщи БТА. В подготовката на проекта са участвали, редица държавни ведомства, депутати, експерти различни области, социолози, политолози, представители на висши училища и на неправителствения фактор. Децата също са били включени в процеса на консултиране, посочи още Марияна Николова. Тя подробно обясни процеса на възлагане и дейностите по проекта. Работата по проекта е започнала със заповед на председателя на Държавната агенция за защита на детето, след изтичане на периода на предишната Национална стратегия за защита на детето 2008 - 2018 година. Целта на проекта е да да бъде съобразен с приоритетите на правителството, с ангажиментите на държавата ни като член на Европейския съюз и с глобалните цели за устойчиво развитие на ООН, посочи Марияна Николова. Документът е публикуван за обществено обсъждане в началото но 2019 година. Павел Шопов посочи, че такъв документ има и по него е работено дълго време без обществото да е разбрало. По подобни документи се работи \" на тъмно и вероломно, за да бъдат набързо приети\", заяви той. Основният въпрос е кой финансира проекта за тази стратегия, заяви народният представител. Гражданите и Светия синод протестираха против този проект, припомни Шопов. Със стратегията се е искало вкарване на децата в един режим на неолиберално мислене и подход. Този неолиберален дух е недопустим за нашия християнски морал и традиционни Борисов: Национална стратегия за детето 2019-2030 г. няма", "date": "2019.09.28", "title": "Протест на \"загрижени родители\" блокира центъра на София"}
{"url": "https://clubz.bg/88398-kak_bate_bojko_pobedi_klimata", "text": "Звъни ми оня ден телефонът, вдигам, отсреща някой ми диша. Ма така тежко, тревожно диша, все едно току-що е видял речта на Грета в ООН-то. Мъчно ми стана за човека, явно се е потиснал и даже уплашил, и депресирал, та реших да говоря нежно и внимателно. - Кой е, алооо, кой там, бее? – извиках. - Борисов – изръмжа човекът в слушалката. - Бойко Борисов! - Господин премиер, Вие ли сте – измяуках аз, преминавайки веднага в професионален тон. Все пак журналистка съм. - Хмрр – отговори той. - С какво мога да Ви помогна, господин премиер, нещо да напиша, да задам хубав въпрос, да ви разтрия ушите? – чуруликах аз в слушалката. - Коя е таа Грета, бе? – мина премиерът направо по същество. – Коя е таа, дето заради нея никой не виде моето маваши гери? - Вашето ... кое? – заекнах аз и се изчервих. - Не е това, което си помислихте, бе Монтескьо, ееех тва медиите веднага за какви работи си мислите. Все некой вас ви... така де. Моето МА ВА Ши Ге ри. Удар. Чупих им дъските на онея азиатците, като бех оня ден в Корея. Ма ето, и ти не си разбрала. Коя е таа и откъде се появи, питам? – ядоса се премиерът. - Грета Тумберг е шведска екоактивистка – побързах да отговоря аз, преди гневът му да ме застигне под формата на псувни, уволнения и разказ за остъклената тераса на баба ми в Ямбол по сутрешните блокове. - Знаех си аз! Знаех си! – изгърмя гласът му.- От зелените е. От „Да, България“ е, нали? Тия, дето първо гръмнаха търговския регистър, после НАП, дето само ми се пречкат и врещят срещу лифтовете и стабилността! - Аммм... господин премиер, те не гръмнаха регистъра и НАП, а само забелязаха, че те сами си гърмят. Чудят се не трябваше ли да са добре защитени с тия средства, дето се похарчиха... То и аз се чудя – неразумно опонирах аз. - Чудела се! Чудела се, моля ви се. Ма коя си ти да се чудиш, бе? Кои сте вие? Днес се чудите за НАП, утре ще се чудите за премиерския ми пост, бе, алооо – изгуби контрол премиерът. Аз мълчаливо се съгласих. - Шведска, викаш – върна самообладанието си бързо премиерът.. – Бах тия шведки, кво им стана, бе? Едно време какви шведки имаше, ехееее... Руси, щедри, красиви. Тва АББА, тва Шведския хотел... Ех... – разчувства се премиерът и подсмръкна дискретно. – А сега? Екоактивистки! Тия скандинавците винаги са били извратени, да ти кажа, Монтескьо. Норвежците пазят децата, шведите пазят горите, а мен? Мен кой ще ме пази, а – разхлипа се Борисов. Винаги съм знаела, че е чувствителен човек, но въпреки това ми стана неудобно. - Как да Ви помогна, господин премиер? – попитах състрадателно. - Ми измисли нещо, бе, Монтескьо, нали сте за тва журналистите? Да помагате. - Господин премиер, защо не се прикачите към Грета? Така не само у нас, ами и в цял свят ще Ви видят онуй... мавашито. - Слушам те... – заинтригува се премиерът. - Излезте пред медиите и кажете, че подкрепяте каузата на Грета. - Подкрепям я!...Ъъъъъ тя каква ѝ е точно? - Ами иска климатичните промени да спрат веднага – отговорих. - Да спрат, ми! Незабавно да спрат, нареждам – запали се Борисов. - Точно така. Това е каузата й. Но е хубаво да го кажете в ООН, не само на мен – продължих да го съветвам. - Тръгвам, ей сега се мятам на самолета – въодушеви се Борисов.- - Не, не със самолета. Той замърсява. Трябва да стигнете чисто. Грета отиде с яхта. - Яхта... То яхти имам, не е като да нямам. Тоест не аз, ма приятелите ми имат. Ама нали знаеш, Монтескьо, ще ме емнат после чия била яхтата, държавна поръчка ли е, ще питат къде са парите за сигурността на НАП и търговския регистър... А и Грета вече като е пътувала с яхта, ще решат, че съм жалък имитатор. По-добре е да ида с плуване. Колко се плува от тук до Ню Йорк? - попита премиерът и преди още да гугълна разстоянието, допълни – Нема значение! Ще плувам и ще го пребия аз тоя климат, ти казвам. Че го разнесем като куце пиле домат. Ще види той – закани се Борисов и затвори. Това беше оня ден. До следващата среща на ООН има време, дано стигне.  ", "date": "2019.09.28", "title": "Как бате Бойко победи климата"}
{"url": "https://clubz.bg/88399-iliq_vylkov_sys_zlaten_klyuch_za_osvetqvaneto_na_evroparite_za_mediite_spisyk", "text": "Илия Вълков от \"Клуб Z\" e тазгодишният носител на наградата \"Златен ключ\" на Програма \"Достъп до информация\" в категорията Ето и мотивите, с които е отличена работата на Илия Вълков \"за дългогодишно, активно, последователно и резултатно използване на процедурите по ЗДОИ, включително защита на правото на информация в съда, за разследване на актуални теми от обществен интерес. През последната година отрази кои медии какви суми са получили по европейски програми от влизането на България в ЕС, което има отношение към свободата на изразяване и независимостта на медиите, както и пръв съобщи сумата, която данъкоплатците щяха да заплатят при т. нар. данъчната амнистия за вероизповеданията.\" Информацията, която съдържаше сумите, които медиите и кои точно от тях са получили по европейски програми за периода от влизането на България в Европейския съюз през 2007 г. до юни 2019 г. , беше обобщена и анализирана в два материала :  и  . Тя в числа показва имало ли е облагодетелствани медии, как властта е разпределяла европари и осигурявала ли си е по този начин медиен комфорт. Властта е дала над 58 млн. лв. на медиите за 12 години Кои медии колко са получили от еврофондовете (ПЪЛЕН СПИСЪК) Илия Вълков отново след питане по Закона за достъп до обществената информация стигна и до сумата, която българските данъкоплатци ще трябва да платят за данъчната амнистия за вероизповеданията. \"Българските данъкоплатци ще трябва да се простят с 8 447 785,20 лв. Tолкова ще струва данъчната амнистия за вероизпореданията, която предложиха със законодателна поправка лидерите на парламентарните групи на ГЕРБ и ДПС Цветан Цветанов и Мустафа Карадайъ. Данъчната амнистия на вероизповеданията струва 8,4 млн. лв. на бюджета Той я получи за \"изключителна последователност и упоритост в използването на Закона за достъп до обществена информация (ЗДОИ), включително водене на съдебни дела срещу откази, чрез което успя да повиши прозрачността на Столична община по редица важни и актуални въпроси като организацията на пътното движение, контрола на търговските обекти в Южния парк, ремонта на ул. „Граф Игнатиев“ и др.\" за последователното и упорито използване на ЗДОИ, включително съдебно дело и налагане на глоба за неизпълнение на съдебно решение на кмета на община  Силистра, за получаване отчетите по изразходването на 670 000 лв. за озеленяване от общината. Получените над 200 страници са разпространени във Фейсбук и социалните мрежи\"  \"за систематичното и последователно използване на ЗДОИ, включително водене на съдебни дела, за събиране на данни от съдебната практика за убийства на жени в България\". В мотивите си за избора си от Програма \"Достъп  до информация\"отбелязват, че данните са оповестявани в годишните доклади на БХК, отразявани от медиите и са използвани в подкрепа на предложения за законодателни изменения за криминализиране на домашното насилие. През 2019 г. БХК систематизира и картографира данните в платформата   – специален сайт, съдържащ база данни със съдебната практика по дела за убийства на жени, инфографики и лични истории на жени-жертви на насилие. за одита на изпълнението „Прозрачност и публичност в дейността на държавната администрация и достъп до обществена информация“ за периода 1 януари 2016 – 30 юни 2018 г. в 17 министерства, администрацията на Министерския съвет и Държавна агенция „Електронно управление“, с конкретни препоръки и срокове за изпълнение за повече прозрачност и публичност и достъп до информация\". за влошаване на практиките по предоставяне на достъп до информация и по-конкретно за отказите да предостави достъп до разрешения, които МОСВ е издало на въглищни централи да изгарят отпадъци за експериментални цели – информация, свързана със здравето и живота на хората\". Другата институция със системен отказ да дава информация е Българската агенция по безопасност на храните. Сред серия от скандали по-рано през годината председателят ѝ Дамян Илиев беше сменен от Паскал Желязков. Дамян Илиев бе тихо сменен на шефския пост в агенцията по храните Мотивите на Програма \"Достъп до информация\" за избора е \"заради системния отказ да дава информация по важни за обществеността теми. Едни от последните са за договора с фирмата, която събира такса дезинфекция на Граничен контролно-пропусквателен пункт \"Капитан Андреево“, както и за информация относно методите на контрол при обезвреждането на животински трупове\". Небезизвестната КПКОНПИ, която до неотдавна беше оглавявана от Пламен Георгиев, известен още и с тераси и барбекю, също не е подмината от антинаградите по отношение на системното си нежелание да предоставя информация и множеството съдебни дела, заведени срещу нея. за неотговаряне на заявления за достъп до обществена информация и множеството съдебни дела, заведени от журналисти срещу мълчаливите й отказ\", обясняват от \"Достъп до информация\". Кои медии колко са получили от еврофондовете (ПЪЛЕН СПИСЪК) Данъчната амнистия на вероизповеданията струва 8,4 млн. лв. на бюджета Дамян Илиев бе тихо сменен на шефския пост в агенцията по храните", "date": "2019.09.28", "title": "Илия Вълков със \"Златен ключ\" за осветяването на европарите за медиите (СПИСЪК)"}
{"url": "https://clubz.bg/88400-dishaj_kandidati_za_kmet_na_sofiq_v_debat_za_chistiq_vyzduh", "text": "Кои са основните замърсители на въздуха в София, как може да се намали праховото замърсяване от отопление, къде столичани да се информират за нивата на запрашеност на атмосферата, може ли да се намали трафикът в центъра на града. Това са само някои от многото въпроси, по които дискутираха основните кандидати за кмет на София - Йорданка Фандъкова (ГЕРБ), независимата Мая Манолова, подкрепена от БСП, Борислав Игнатов (Демократична България), Ангел Джамбазки (ВМРО) и Борис Бонев от \"Спаси София\". Дебатът по между им беше модериран от Стефан Димитров от AirBG - организация, която следи качеството на въздуха в страната. А темата на дискусията беше \"Какво може да направи следващият кмет за по-чист въздух на София\". Настоящият кмет Йорданка Фандъкова изтъкна, че е важна информираността на гражданите - \"за да ги включим в решаването на проблема\". Тя обеща, че до края на година предстои да се изгради собствена, общинска мониторингова система. Точките са избрани от екипа от специалисти от Софийския университет, които са направили модел с всичко, което влияе на въздуха. ЕК ни дава на съд за мръсен въздух Фандъкова разказа, че системата за ранно предупреждение ще сигнализира замърсяване в рамките на следващите 48 часа. Освен това общината ще разполага и с мобилно приложение, за да може всеки да има информация във всеки един момент. Купуват се и три нови мобилни станции, които позволяват да се насочват усилията там, където има проблем, добави тя. Мая Манолова се ангажира да разговаря предварително с гражданите къде да бъдат разположени 22-те станции на Столична община. Те трябва да показват данни в реално \n\tвреме, за да има възможност за превенция. Кандидатът на \"Демократична България\" - Борислав Игнатов, вижда друг подход - да се интегрират в един модул всички системи за засичане на нивата на замърсеност на въздуха. Освен това има намерение да използва и сателитни данни от различни спътници. Нено Димов за протестите за въздуха: България гори само 3% боклуци Борис Бонев пък се позова на добрия пример от Краков, където при замърсяване на въздуха общината информира гражданите чрез смс-известяване. Според Ангел Джамбазки трябва да се вземат мерки на национално ниво. Претендентите за кметския стол в София размениха различни идеи и около намерението им да ограничат притока на автомобили в центъра на София. КАТ да проверява дали автомобилите имат работещ катализатор, а тези, които нямат да се спират от движение, предложи Борислав Игнатов. Той припомни, че Общината разполага със 17 апарата, но според него не се ползват. Кандидатът на ВМРО пък обяви, че някои шофьори зареждат автомобилите си с олио и никой не ги санкционира. Мая Манолова препоръча парламентът да ограничи с промени в законодателството ползването на вредни горива. Проектант на \"Ларгото\": Няма смисъл от нови плочки, ако не спрем трафика върху тях Да се разширят пешеходните зони в центъра, да има нова синя зона от бул.\"Дондуков\" на север до бул. \"Сливница\", предложи Борис Бонев. А Йорданка Фандъкова припомни, че тя първа е въвела синята и зелената зона за паркиране в София, с което е бил ограничен трафикът в центъра. Пълният запис от събитието може да видите тук.         Нено Димов за протестите за въздуха: България гори само 3% боклуци Проектант на \"Ларгото\": Няма смисъл от нови плочки, ако не спрем трафика върху тях", "date": "2019.09.28", "title": "\"Дишай!\" - кандидати за кмет на София в дебат за чистия въздух "}
{"url": "https://clubz.bg/88390-danail_kirilov_da_ne_zabravqme_che_magistratite_vinagi_sa_pravi", "text": "Министърът на правосъдието Данаил Кирилов излезе с позиция около протестите срещу решението на съда за предсрочното освобождаване на Джок Полфрийман и призова  В свой коментар министър Кирилов пита: Ден по-рано Съдийската колегия към Висшия съдебен съвет (ВСС) оповести призив по повод общественото напрежение заради предсрочното освобождаване на Полфрийман. Позицията се появи ден, след като близо 300 съдии се обърнаха директно към гражданите, като заявиха, че политиците на правят достатъчно, за да защитят независимостта на съдебната власт. Съдийската колегия на ВСС: Независимостта на съдиите не е безусловна От колегията заявяват, че  Изрично се казва, че  . Съдиите обясняват, че са сезирали инспектората по делото, защото са спазили приетите Стандарти за независимост на съдебната власт. А те предвиждали подобна проверка \"в случаи на направени изказвания от представители на изпълнителната и законодателната власт, политически партии или на медийни публикации\", които създават съмнения за почтеност на съдия. Съдии към гражданите: Политиците превръщат съда в декоративна фасада \"Имах няколко часа да се отдам на съзерцание и умозрение, да опитам безпристрастно да оценя фактите и обстоятелствата, пораждащи дивия бяс и истеричната паника на малцина, поставили себе си над другите, над закона и над морала на справедливостта. Въздържах се да съдя, а както винаги съм се стремял, да подкрепям и да защитавам опонента си, влизайки в дрехата и същината на неговите аргументи, мотиви и предразсъдъци. Тоест, пристъпих предпазливо и с колебание, въпреки тяхното пренебрежение и агресивно отричане, към общия обзор на поведението им в опит да си въобразя някои вероятни последици, които то предполагаемо преследва. Не исках да откривам предателство спрямо общо възприети национални цели, а предпочитах подозренията и предположенията ми да останат на плоскостта на маргиналния личен интерес и ползата за конкретна група от лица. В този смисъл, трябва да доверя на Вашите съждения и присъда преценката дали един обществен дебат може да засегне независимостта на магистрата, след като той вече е отсъдил и е обявил мотивите си. Има ли право обществото да прецени дали е спазен закона и е постигната справедливостта? \n\tНеговото доверие безусловно ли е, императивно ли се дължи? Кирилов иска промяна на закона заради случая \"Полфрийман\" Кой от двата принципа има предимство: принципът на законността или принципът на независимостта на магистрата? Последните седмици аз убеждавах колегите си в парламента, че трябва да възложим и да доверим, да възложим на съда нова възможност за преценка / дискреция при определяне на наказанието, тази дали да прилага или не последиците при съкратеното съдебно следствие. Едновременно с това, мои колеги разоръжаваха с озлобление вярата и доверието ми, удовлетворявайки неусмиримият си стремеж да злепоставят всяко усилие за неговото укрепване. Данаил Кирилов поиска \"интензивна правна възможност\" да не спази закона Няма да соча писмени официални източници и документи, които са приложени в парламентарните досиета и стенограми. Нито ще се позовавам на широко отразени публично мои изявления в медиите. Търся Вашата подкрепа за следното:       Съдии към гражданите: Политиците превръщат съда в декоративна фасада Кирилов иска промяна на закона заради случая \"Полфрийман\" Данаил Кирилов поиска \"интензивна правна възможност\" да не спази закона", "date": "2019.09.28", "title": "Данаил Кирилов: Да не забравяме, че магистратите винаги са прави"}
{"url": "https://clubz.bg/88396-ikonomikata_na_bylgariq_pluva_stabilno_v_burno_evropejsko_more", "text": "През септември общото икономическо доверие в Европейския съюз се влоши до ново близо шестгодишно дъно, докато аналогичният индекс на Европейската комисия за България отскочи обратно към 6-месечения връх, достигнат през юли. Това показват резултати от последното бизнес проучване на европейските власти в Брюксел,  . Индексът, измерващ икономическото доверие в ЕС, се понижи през септември до 100,0 пункта от 101,4 пункта през август, отбелязвайки спад до ново близо шестгодишно дъно (най-ниско ниво от ноември 2013-а година). Лагард: Търговската война е най-голямата заплаха за световната икономика Влошаването на бизнес нагласите в целия ЕС се дължи както на техния спад в рамките на еврозоната , така и на значително понижение на съответния  индекс за Обединеното кралство (спад с цели 4,5 пункта на индекса на водещата икономика извън еврозоната) при относителен стабилен индекс за Полша (слабо понижение на съответния индекс с 0,1 пункта на втората по значимост европейска икономика извън единния валутен блок). Последното проучване на ЕК за Европейския съюз за септември регистрира съществено отслабване на доверието на мениджърите в промишления сектор (спад на съответния индекс до -9,8 пункта от -6,3 пункта през август) и в строителството (понижение до 0,3 от 2,7 пункта месец по-рано), при слабо подобрение в сферата на услугите (до 5,2 от 5,1 пункта) и при търговията на дребно (до -1,5 от -3,8 пункта). Германия бясна от мерките на Марио Драги През септември индексът на потребителското доверие в 28-те страни на ЕС се подобри до -6,4 пункта от -7,0 пункта през предходния месец, достигайки най-високо ниво от месец май насам. За разлика от общия показател на ЕК за икономическото и бизнес доверието в ЕС, съответния индекс за България обаче отбеляза отскок до 104,7 пункта от 103,9 пункта през август, доближавайки отново 6-месечни връх през юли на ниво от 104,8 пункта. Драги: Опасността от рецесия нараства Въпреки този отскок, трябва да се има предвид, че в края на пролетта на 2018-а година (през месеците април и май) икономическото доверие в нашата страна достигна посткризисен връх от 111,7 пункта – най-високо ниво от септември 2008 година, когато беше разгарът на глобалната финансова и икономическа криза. В същото време обаче индексът за нашата страна продължава да се задържа трайно над важното ниво от 100 пункта от края на 2014 година насам за разлика от общия индекс за целия ЕС, който падна през септември точно до нивото от 100,0 пункта. Повишаването на общите бизнес нагласи в нашата страна през септември е резултат на рязко подобрение на доверието на българските мениджъри от търговията на дребно (скок на съответния индекс до 21,0 от 18,7 пункта) и на подобрение в сферата на услугите (до 14,2 от 13,2 пункта), но при влошаване на бизнес нагласите в промишлеността (спад до -1,5 от -0,3 пункта) и в строителството (до -6,4 от -5,2 пункта). Фискалният консерватизъм застрашава бъдещето на Европа Индексът на потребителското доверие в България се подобри през септември до -24,2 пункта от -27,4 пункта месец по-рано, достигайки най-високо ниво от октомври 2018-а година, но продължава да се задържа недалеч от многогодишно дъно от -27,2 пункта, достигнато през ноември 2018-а година (най-ниско ниво от юли 2015 година). Германия бясна от мерките на Марио Драги Драги: Опасността от рецесия нараства Фискалният консерватизъм застрашава бъдещето на Европа", "date": "2019.09.28", "title": "Икономиката на България плува стабилно в бурно европейско море"}
{"url": "https://clubz.bg/88397-polfrijman_s_dve_zabrani_da_napuska_bylgariq", "text": "Българската държава държи отвлечен освободеният условно и предсрочно от затвора австралиец Джок Полфрийман. Според неговия адвокат Калин Ангелов държавата ни няма никакво правно основание да го държи в страната трябва да може веднага да я напусне. В предаването участва и друг адвокат – Петър Николов, кой също заяви, че Полфрийман може да напусне страната. \"Горещият картоф\" Полфрийман остава у нас - за него било по-сигурно От изказване на вътрешния министър Младен Маринов днес стана известно, че забраните на прокуратурата на Полфрийман за напускане на страната са две - във връзка с досъдебното производство и втора - заради изтърпяване на наказанието \"Лишаване от свобода\". Той добави, че това,  което се случва по отношение на съдебния процес не е от компетентността на МВР. В момента австралийският гражданин Полфрийман се намира в дома на дирекция \"Миграция\" в Бусманци, тъй като по отношение на него директорът на Дирекция \"Миграция\" е издал заповед за принудителна мярка експулсиране от страната, която е в процес. Пред БНТ Калин Ангелов изрично посочи, че защитава австралиеца без пари. И коментира, че има два вида съдии - смели и страхливи: Кирилов иска промяна на закона заради случая \"Полфрийман\" А според адвокат Николов председателят на съдебния състав съдия Калин Калкапчиев не е нарушил закона, защото изискванията за освобождаване на Джок Полфрийман са налице. Данаил Кирилов: Да не забравяме, че магистратите винаги са прави Кирилов иска промяна на закона заради случая \"Полфрийман\" Данаил Кирилов: Да не забравяме, че магистратите винаги са прави", "date": "2019.09.28", "title": "Полфрийман с две забрани да напуска България"}
{"url": "https://clubz.bg/88351-i_sveshtenici_ot_ruskata_pravoslavna_cyrkva_se_opylchvat_na_putin", "text": "И Руската православна църка, която до скоро твърдо заставаше зад Владимир Путин, сега се опълчи на президента. Това стана след масовите протести в Москва и другаде в страната, вследствие на които бяха арестувани стотици, а невинни хора получиха сурови присъди. Хора на изкуството, преподаватели, лекари и учени публикуваха открити писма. Това изненадващо направиха и Божи служители -  с писмо. В тяхното послание между другото се посочва: Това е необичайна критика, която привлича вниманието. Руската православна църква се смята за защитница на Кремъл. Патриарх Кирил дори нарече Владимир Путин \"Божие чудо\". По повод последните събития в Москва  дава интервю за германското сп. \"Шпигел\". Той е настоятел на храма \"Свети Николай\", намиращ се северно от руската столица. - Не, веднага го подписах, след като разбрах за него от социалните медии. За мен това е въпрос на съвест. Честно казано, дори не се замислих колко свещеници ще го направят. -  Ние сме вярващи хора, християни и не можем да подминаваме несправедливостта, да я игнорираме. Задачата ни е да помагаме на хората в трудни ситуации. Повечето от младите хора, които след протестите в Москва бяха осъдени, действително се намират в трудно положение. Правим това, което е възможно. Молим се за тях и се опитваме да привлечем вниманието на обществеността. Ако не го правим, ще стане още по-лошо, ще има и все повече несправедливи наказания. - Да вземем като пример случая с Павел Устинов... - Очебийно е, че става въпрос за съдебна грешка. Видеозаписи показват, че той не само не е наранил тежко служител, а дори не е възнамерявал да го направи. Нещо повече - той случайно се е намирал на мястото и когато са се затичали след него, той е направил опит да избяга. На това да се гледа като на посегателство срещу служител на реда е крайно необичайна интерпретация на ситуацията. Категорично е несправедливо. Дори ако бяха му наложили глоба, би било лошо. Но че беше осъден, това вече е ужасно. - Да, но с всеки подобен случай то се топи. За мен като свещеник и гражданин е важно съдилищата в страната ни да се ползват с известен авторитет, да действат съобразно закона, а не просто да налагат наказания. Изобщо не е ясно защо този млад мъж Устинов беше осъден. Всеки би могъл да се окаже на негово място, дори моите деца. Това не го искам. Налице са толкова много несправедливи решения, не само след протестите в Москва. - Трудно е да се каже. Сигурно има нещо подобно, но не го разбирам. -  Писмото ни не е политически, а морален жест. Във вярата си ние винаги трябва да сме на страната на хората. Нашата вяра зове към милосърдие и състрадание. След като подписах писмото, много хора ми се обадиха по телефона и ми благодариха. Особено важно е църквата да не мълчи. Ние, свещениците, не сме сами. Публично мнения изразиха журналисти, актьори, лекари и преподаватели. От историческа гледна точка ние извървяхме много труден път. Дълго време нямаше място за гражданско общество. Дано с Божия помощ от това, което сега се случи, да се роди нещо добро. В случая с Устинов вече нещо се задейства. Прокуратурата настоява за отмяна на суровото наказание и налагане на по-леко. Надявам се да стане така. - Да, така е. При това е напълно нормално хората да изразяват недоволството си по мирен начин или да призовават към съвместни акции. И аз се страхувам. Наясно съм, че би могла да се намери причина и да ми се вмени във вина политическа активност, за което да бъда наказан. Но аз съм болен, страдам от тумор в мозъка. Ако не стане чудо, не ми остава много време на този свят. От какво да се страхувам. Надявам се нито един свещеник, положил подпис под откритото писмо, да не се сблъска с проблеми. Това би било несправедливо. Така несправедливостта ще взима все по-големи размери.", "date": "2019.09.28", "title": "И свещеници от Руската православна църква се опълчват на Путин"}
{"url": "https://clubz.bg/88388-trymp_kazal_prez_2017_g_na_lavrov_che_ne_e_obezpokoen_za_namesa_na_rusiq_v_izborite_v_sasht", "text": "Американският президент Доналд Тръмп казал през 2017 г. на руския министър на външните работи Сергей Лавров и на тогавашния посланик Сергей Кисляк, че не е обезпокоен за намеса на Русия в изборите в Съединените щати. Това накарало служители на Белия дом да ограничат достъпа до съдържанието на разговора в Овалния кабинет, пише в. \"Вашингтон пост\", цитиран от Ройтерс. Стенограмата била на разположение само на няколко човека, за да не стане публично достояние. \"Вашингтон пост\" се позовава на бивши служители, запознати със случая. Белият дом засега не отговаря на запитването на Ройтерс за коментар. Майк Пенс призова за бдителност срещу руска намеса в избори по света Тази седмица контролираната от демократите Камара на представителите в Конгреса на САЩ започна разследване за импийчмънт срещу Тръмп, след като разобличител разкри, че американският президент е призовал украинския си колега Володимир Зеленски в телефонен разговор през юли страната му да разследва политическия опонент на Тръмп Джо Байдън. Според разобличителя, който е представител на американската разузнавателна общност, стенограмите и на други разговори на президента с чуждестранни лидери са съхранявани на строго поверителна компютърна система в отклонение от обичайната практика. Целта е да бъде защитена информация, която е деликатна по политически причини, а не от съображения за националната сигурност. Срещата на Тръмп с Лавров и Кисляк през 2017 г. вече стана полемична, след като стана ясно, че американският президент е разкрил на нея строго поверителна информация за планирана операция срещу групировката \"Ислямска държава\". Що се отнася до изборната намеса, Тръмп казал на руския външен министър и на посланика, че не е обезпокоен за евентуална намеса на Русия в изборите в САЩ, защото Съединените щати били направили същото в други държави, пише \"Вашингтон пост\". Москва: Няма доказателства за руска намеса в американските избори Според телевизия Си Ен Ен, която също се позовава на добре осведомени източници, е бил ограничен също достъпът до съдържанието на разговори на американския президент с руския му колега Владимир Путин и със саудитския престолонаследник принц Мохамед бин Салман. Съветничката в Белия дом Келиан Конуей заяви пред репортери, че процедурите за съхраняване на записите на разговори на Тръмп са били променени още в началото на неговия президентски мандат след изтичането на съдържанието на негови телефонни разговори с мексиканския президент и австралийския премиер. БТА Москва: Няма доказателства за руска намеса в американските избори", "date": "2019.09.28", "title": "Тръмп казал през 2017 г. на Лавров, че не е обезпокоен за намеса на Русия в изборите в САЩ"}
{"url": "https://clubz.bg/88386-medicinskite_sestri_v_karlovo_izlizat_na_protest_za_po_visoki_zaplati", "text": "Медицински сестри излизат на протест в Карлово с настояване за по-високи заплати,  . Сега възнагражденията са между 720 и 750 лева. Шест сестри от детското отделение на Общинската болница подадоха на 13 септември предизвестия за напускане. Подкрепиха ги трима лекари от същото отделение. Ръководството на болницата обяви, че заплатите ще бъдат увеличени от 1 октомври със 100 лева, като всеки месец ще има и допълнително материално стимулиране. Сестрите обаче настояват минималната заплата да бъде фиксирана на 950 лева. Очаква се към протеста  им да  се присъединят медицински  сестри от други градове в страната. Медицинските сестри пак на протест за достоен труд (СНИМКИ) По-късно днес от КНСБ ще оповестят подробности за подготвян от тях национален протест на лекарите и специалистите по здравни грижи. Основните проблеми пред съсловието ще бъдат представени от президента на синдиката Пламен Димитров и представители на професионални организации в здравеопазването на пресконференция. Уволниха лидерка на протеста на медицинските сестри Основните проблеми за здравеопазването според КНСБ са недостигът на кадри и липсата на млади специалисти, ниските възнаграждения, липсата на диференцирано заплащане и недостатъчните възможности за продължаващо обучение и кариерно развитие. В протеста, чиято дата ще бъде обявена по-късно днес, се очаква да се включат представители на съсловието от цялата страна, подкрепени и от съсловните пациентски организации. Ще бъде оповестено още за какви заплати настояват медиците и как могат да се постигнат те. Кабинетът прави стартовите заплати на медицинските сестри 950 лв. Уволниха лидерка на протеста на медицинските сестри Кабинетът прави стартовите заплати на медицинските сестри 950 лв.", "date": "2019.09.28", "title": "Медицинските сестри в Карлово излизат на протест за по-високи заплати"}
{"url": "https://clubz.bg/88391-direktoryt_na_bnr_i_na_men_mi_mirishe_na_nqkakyv_vid_sabotaj", "text": "И генералният директор на БНР Светослав Костов видя саботаж срещу себе си. Подобно изказване направи и премиерът Бойко Борисов, който на 13 септември нарече ръководството на общественото радио \"главанаци\" и добави:  Г-н Костов се заканва да съди? Ами да започне от Борисов В интервю за бТВ Светослав Костов, който беше призован от четирима членове на Съвета за електорнните медии (с изключение на Бетина Жотева, която е в отпуск) да освободи поста, заяви категорично, че не смята да се оттегля.  . Но сега добавя, че дори и да се стигне до процедура по отстраняването му той ще търси правата си в съда. СЕМ даде седмица на шефа на БНР да си подаде оставката Освен това той отправи внушение, че неговият предшественик – Александър Велев, има отношение към спирането на програма „Хоризонт” за пет часа на 13 септември, заради което започна и проверка на прокуратурата. Той отново отказа за посочи кой му се е обаждал по телефона с искане да отнеме правосъдния ресор на журналистиката Силвия Великова. Попитан дали техническия директор на БНР сам трябва да поеме отговорността за спирането на сигнала на програма „Хоризонт”, Костов отказа да отговори. Светослав Костов за поисканата му от СЕМ оставка: Приемам го за сведение СЕМ даде седмица на шефа на БНР да си подаде оставката Светослав Костов за поисканата му от СЕМ оставка: Приемам го за сведение", "date": "2019.09.28", "title": "Директорът на БНР: И на мен ми мирише на някакъв вид саботаж"}
{"url": "https://clubz.bg/88389-lovyt_na_dqvola_zapochva", "text": "След края на Втората световна война е даден обет, че зверствата на Третия райх никога няма да се повторят. В първите следвоенни дни обаче много от извършителите на тези ужасяващи престъпления успяват да се укрият. Сред тях са Йозеф Менгеле, Ангела на смъртта от „Аушвиц“; Мартин Борман, личният секретар на Хитлер, и Адолф Айхман, вероятно най-безпощадният от нацистките злодеи. С мисията военнопрестъпниците да бъдат издирени и изправени пред съд са се нагърбили „ловците на нацисти“: американски адвокат, сражавал се във войната; германски прокурор, подписал някога клетва за вярност към нацисткия режим; френски евреин и неговата съпруга германка; агенти от МОСАД и един оцелял от лагерите на смъртта.  Похищение „Да убиеш SS“ е разказ за тази невероятна сага. Написана с увлекателността на трилър, това е най-новата книга от поредицата „Да убиеш...“ на Бил О’Райли и Мартин Дъгард, която включва някои от най-търсените заглавия на американския книжен пазар. В една от класните стаи на Професионалното техническо училище в Реймс генерал Алфред Йодл, началник на оперативния щаб на Върховното командване на Нацистките въоръжени сили, слага подписа си върху голям лист хартия и с това Германската армия капитулира след почти шест години ужасяваща война. Берлин е паднал. Нацисткият фюрер Адолф Хитлер е мъртъв – прострелял се е в главата, а след това личният му телохранител е залял трупа му с бензин и го е запалил. Войските на Съюзниците – Съединените щати, Великобритания и Съветския съюз – вече свободно се разпореждат в Германия, като смазват последните гнезда на съпротива. Въпреки късния час в класната стая се тълпят журналисти и генерали, за да присъстват на церемонията. По стените висят карти, осъвременени за последен път само преди ден, които показват хода на военните действия в Европа. Филмови камери запечатват тържествения момент на капитулацията на Германия, а от топлината, излъчвана от прожекторите им, в стаята не се диша. Американският армейски генерал Дуайт Айзенхауер, главнокомандващ на съюзническите войски в Европа, присъства, но не участва в официалното подписване. Айк предпочита да остави началника на своя щаб, генерал Бедел Смит, да подпише документа от негово име. Корпорацията: Русия и КГБ по време на президента Путин  „С този подпис – оповестява Йодл, който не може да скрие вълнението си – германският народ и Германските въоръжени сили, за добро или зло, се предават в ръцете на победителите.“ Дяволът обаче не се е предал окончателно, не са се предали и много от неговите последователи. Те знаят, че действията им по време на войната ще бъдат окачествени като военни престъпления. Тези мъже са убивали и жестоко измъчвали невинни човешки същества в такива мащаби, че думата „зверства“ е твърде слаба, за да окачестви действията им. И американските, и британските разузнавателни служби разполагат с обемисти досиета за тези военнопрестъпници. Заповедта „да бъде незабавно арестуван“ стои до всяко от имената в този списък. Очаква ги смърт, ако бъдат заловени и осъдени. Екзекуцията няма да закъснее. Ако бъдат заловени. Операцията започва една вечер в мадридски бар, където са се отбили Ото Скорцени и съпругата му Илзе. Тя е красавица на средна възраст, чийто чар някак странно контрастира с разплутата външност на Скорцени. Бившият офицер от СС е бил силно обезпокоен от отвличането на Адолф Айхман от МОСАД и също като много други нацисти в изгнание вярва, че е само въпрос на време, преди и той да стане мишена за израелците. Отлично знае, че Симон Визентал го е включил в списъка на най-издирваните военнопрестъпници. И затова изпитва подозрение към всякакви непознати. Скорцени забелязва мъж и жена, които сядат в дъното на бара. Жената няма и трийсет години, кокетничи и през цялото време приказва. Партньорът ѝ е по-сдържан. Чувайки ги да говорят на немски, барманът ги представя на Скорцени и съпругата му. Подхващат разговор и двамата непознати обясняват, че са туристи, които току-що били обрани по мадридските улици. Всичките им лични вещи, включително чантите и паспортите, изчезнали. В жест на любезност Илзе им предлага да пренощуват в дома на Скорцени. Всичко това е номер. Германските туристи всъщност са агенти от МОСАД. Друг екип от агенти е следил Ото Скорцени няколко седмици, изучавайки привичките му. Шефът на МОСАД Исер Харел е решил, че той е подходящият човек, който може да проникне в затворената общност на германските учени в Египет. Те ще му се доверят, защото сред бившите нацисти няма друг, който да заслужава по-голямо доверие от Скорцени. Затова противно на всякаква логика Харел решава да накара есесовеца да работи за Израел и да помогне за елиминирането на учените. „Оръжията и човекът“ - най-после на български Двете семейства изпиват по още няколко чаши, а после се отправят към дома на Скорцени. Когато влизат във вилата, се усеща някакво напрежение, а после Ото Скорцени изведнъж изважда пистолет и го насочва срещу агентите от МОСАД. „Знам кои сте и защо сте тук. Вие сте от МОСАД и сте дошли да ме убиете“, казва той. „На прав път сте – спокойно отговаря израелецът. – Ние сме от МОСАД. Но ако искахме да ви убием, още преди седмици щяхте да сте мъртъв.“ „Може би – отвръща Скорцени, – но все пак предпочитам аз да ви убия.“ „Ако ни убиете, следващите, които ще дойдат, няма да си губят времето да пият с вас – отговаря му този път жената. – Дори няма да видите лицата им, преди да ви пръснат черепа. Ние просто сме дошли да ви предложим да ни помогнете.“ Ото Скорцени е смаян. „Аз да ви помогна?“ Агентите от МОСАД кимат утвърдително и обясняват намеренията на Исер Харел. Тогава нацистът поставя условията си. Не става въпрос за пари. Условията, които поставя, са доказателство за огромната заплаха, която ловците на нацисти вече представляват за военнопрестъпниците. „Искам Симон Визентал да зачеркне името ми от своя списък“, казва Скорцени на израелците. „Дадено“, отвръща агентът от МОСАД. Сделката е сключена и СС оберщурмбанфюрер Ото Скорцени започва тайно да работи за Израел. След няколко дни той вече е в самолета, който ще го отведе в Тел Авив. \"Само сапьорският трион върши работа\"   Корпорацията: Русия и КГБ по време на президента Путин  „Оръжията и човекът“ - най-после на български \"Само сапьорският трион върши работа\"", "date": "2019.09.28", "title": "Ловът на дявола започва"}
{"url": "https://clubz.bg/88366-da_trymp_e_vinoven_no_impijchmyntyt_e_greshka", "text": "Доналд Тръмп е извършил заслужаващо импийчмънт нарушение по време на онзи разговор с украинския президент. Това обаче не означава, че демократите са прави да задействат процедура по импийчмънт, коментира  \n\tДа не забравяме, че импийчмънтът е политически процес, а не юридически. Не е задължително да се стига до съдебен процес. От Конгреса се очаква да прави това, което в най-голяма степен отговаря на интересите на страната. А тази процедура може много да навреди на Америка. За да може Тръмп действително да бъде отстранен от длъжност, трябва най-малко 20 сенатори републиканци да гласуват той да бъде осъден. Ако си мислите, че това ще се случи заради този инцидент, значи не сте обръщали внимание на републиканците в Сената през последните две години и половина. Скандалният разговор на Зеленски с Тръмп - катастрофа или ловка игра? Обикновено, когато някой лидер поема голям риск, той го прави защото има голяма потенциална изгода. Нанси Пелоси (председателката демократ на Камарата на представителите на САЩ - б.пр.) обаче поема огромен риск с незначителна потенциална изгода. Тази процедура вероятно ще завърши с оневиняване на Тръмп от Сената. Той ще обяви, че е оправдан и е победител в тази битка срещу Блатото (политическите интриги във Вашингтон - б.пр.). Ще последва грозна ответна реакция и в двете партии. Намираме се насред предизборна кампания. Ако демократите продължат с процедурата по импийчмънт, тя ще се развие в обстановка на дебати между кандидати, първични избори и партийни конференции. Изборите дават на милиони американци възможността да определят с гласа си кой да е президент. Тази процедура пък дава на 100 сенатори, повечето от тях милионери, възможността да определят с гласа си кой да е президент. Белият дом публикува стенограмата, заради която искат да свалят Тръмп При едновременното разгръщане на тези два процеса, контрастът ще стане очевиден. Хората ще си направят извода, че демократите са задвижили процедура по импийчмънт в година на избори, защото нямат доверие, че демократичният процес ще доведе до правилния резултат. Един вид, демократичните елити заявяват на гласоподавателите: \"Нямаме ви доверие. Твърде много от вас са расисти!\" Пелоси беше казала, че няма да задейства процедура по импийчмънт, освен ако има нараснала подкрепа за него от поддръжници и на двете партии. Такъв двупартиен подем няма, но тя все пак задейства процедурата. Според допитване на университета Куинипиак само 37 процента от американците подкрепят импийчмънт. Всички кандидати за президентския пост съобщават за едно и също явление. Избирателите им задават въпроси за здравеопазването, заетостта и климатичните промени, а не за импийчмънта. Тази седмица, докато всичко това се случваше, аз бях в Уейко, Нантъкет и Канзас сити. Разговарях и се срещнах със стотици хора. Само един изобщо спомена импийчмънта и това беше мой колега журналист. \n\tИма голяма разлика между разговора, който иска да води Туитър и разговора, който искат да водят американците като цяло. Тръмп няма политическа програма. Той е некомпетентен в подобряването на живота на американските граждани, дори на собствените му избиратели. В едно обаче е добър: да отправя нападки на лична основа като в риалити шоу срещу елитите на двете крайбрежия на САЩ. Така че сега му се дава възможността през следващите няколко месеца да води война с лични нападки срещу Нанси Пелоси и Джеролд Надлър (председателя демократ на юридическата комисия в Камарата на представителите на САЩ - б.пр.). Демократи признаха: няма достатъчно подкрепа за импийчмънт на Тръмп Демократите са в доста вълнуващ и съдържателен сезон на първични избори. Така се очаква да изглежда демокрацията. Няма разумно обяснение защо биха искали да отклонят вниманието от това. Тръмп срещу Надлър е именно контрастът, на който Тръмп иска да се придаде по-голямо значение.  Тази процедура ще засили обществения цинизъм Импийчмънтът щеше да е вдъхновяващо упражнение, ако имахме трезвомислещи лидери, които могат да оставят настрана партийната принадлежност и безпристрастно да претеглят доказателствата. Той щеше да проработи, ако Конгресът се радваше на широка обществена легитимност и одобрение. Ние не живеем в такъв свят. Тази процедура вече се изражда в онзи тип безсмислена партийна война, който предизвиква у американците отвращение от Вашингтон. Що е то импийчмънт? Импийчмънтът вече не е някаква рядка и тежка криза в американския живот. Той се превръща в инструмент, който партиите използват, когато Камарата на представителите и президентският пост се държат от различни партии. Конгресмени демократи вече са внасяли искания за импийчмънт на Тръмп най-малко четири пъти. Това е поредната партизанщина. Ако Тръмп претърпи унищожително поражение в нормално развила се предизборна кампания, популисткият му уклон може да отслабне, а стандартните републиканци да си върнат превъзходството. Изборна загуба би означавала, че народът не харесва тръмпизма. Процедурата по импийчмънт обаче подсилва водещото тръмпистко послание срещу задкулисното управление: \"Либералните елити прецакват хората като нас.\" Ако най-видимите опоненти на Тръмп са столичните адвокати, тръмпизмът ще се наложи трайно. Вече е очевидно, че импийчмънтът изтласква на заден план първичните избори на демократите. В следващите месеци за кандидатите демократите ще е все по-трудно да привлекат внимание към себе си. Политическите им дебати ще бъдат засенчени. Най-видимите партийни лидери ще станат демократите в Конгреса. \n\tИмпийчмънтът без съмнение ще повлияе на надпреварата в първичните избори на демократите по непредвидими начини. Най-войнствените кандидати може да спечелят от ожесточаването на взаимните нападки около импийчмънта, а умерените може да станат още по-маргинализирани. \n\tДемократите се състезават с човек, чийто рейтинг никога не надхвърля 45 процента. За победа им е достатъчно да се държат нормално. Вместо това те хвърлят зара по много рискован начин. Разбирам, че е нужно да се отстрани от президентската длъжност този неподходящ за нея човек. Тази процедура обаче няма да доведе до такъв резултат. \n\tИзбори могат да спасят страната. Политическа кавга във Вашингтон не може. Белият дом публикува стенограмата, заради която искат да свалят Тръмп Демократи признаха: няма достатъчно подкрепа за импийчмънт на Тръмп Що е то импийчмънт?", "date": "2019.09.28", "title": "Да, Тръмп е виновен, но импийчмънтът е грешка"}
{"url": "https://clubz.bg/88385-mirela_demireva_e_na_final_v_skoka_na_visochina_na_svetovnoto", "text": "Мирела Демирева се класира за финала на скок височина на Световното първенство по лека атлетика в Доха, Катар. Сребърната олимпийска медалистка от Рио де Жанейро имаше проблеми на 192 см - направи два фала, преди да преодолее летвата. След това Демирева успя да прескочи квалификационната норма от 194 см от втория път, за да си осигури място във финала. Не се стигна до изненади - непред се класира най-добрата скачачка в последните години Мария Ласицкене, както и украинката Юлия Левченко. Финалът в дисциплината е в понеделник в 20:30 часа българско време. Георги Цонов остана на 22-ра позиция в квалификацията на тройния скок с 16,61 метра и няма да спори за отличията.", "date": "2019.09.28", "title": "Мирела Демирева е на финал в скока на височина на Световното"}
{"url": "https://clubz.bg/88323-edno_%E2%80%9Eshamarche%E2%80%9D_po_televiziqta", "text": "Ругатни, скандали, психически и вербален тормоз, съчетани с прояви на насилие – това е част от палитрата от емоции, които предлагат повечето риалити формати в България. В тях насилието е търсен елемент, тъй като води до по-висок рейтинг. Заявявайки, че представят „умален модел” на българското общество, българските риалити предавания залагат на евтино зрелище, в което има изобилие от интриги, обиди и физически удари. Те представят пошло съдържание, допринасяйки за масовото опростачване на обществото. В тях по-интересни са мръсното пране и махленските свади на българските wannabe звезди, отколкото предлагането на стойностно телевизионно съдържание. Самите участници варират от агресивни батки до простодушни бивши/настоящи плеймейтки. Проблемът обаче не е толкова в масовото опростачване, което тези формати налагат. Всеки сам избира какво да гледа. Проблемът е, че подобни предавания често показват лоши модели на поведение, които лесно се възприемат от най-уязвимите телевизионни зрители – децата.      В своята същност риалити предаванията винаги са залагали на скандалното и агресивното поведение. Доказателство за това е изследването на британския медиен теоретик Денис Маккуейл. Той твърди:  . Формулата за вулгарните риалити формати отдавна се прилага на Запад. В България обаче те достигат до своеобразно дъно. Абсурдни игри подклаждат огъня на общата омраза, която избуява в различни форми на вербална, психическа и физическа агресия. Пример за това е поредната проява на насилие в риалити шоуто на бТВ – „Фермата”. През изминалата седмица един от участниците прояви физическа и вербална агресия към друг участник. След невинна забележка се стигна до груби обиди, псувни и „шамарче”. Макар че участникът бе дисциплинарно отстранен, едно от нещата, които направиха най-силно впечатление бе подценяването на тази проява на насилие. Голяма част от останалите „фермери” започнаха да го оправдават, защото това било „леко шамарче”, ударено в състояние на афект. Това „шамарче” обаче е абсолютно недопустимо, а неговото показване по телевизията с цел по-висок рейтинг трябва да бъде законно забранено. Или поне да не се излъчва в часове, в които телевизията се гледа от деца.  В българския Биг Брадър на простащината  Наскоро за пореден път станах свидетел на това как лошите модели на поведение, показвани по телевизията, се пренасят в обществото. Няколко дни след излъчването на въпросния епизод с шамара, моя приятелка бе извикана по спешност в училището на 7-годишния си син. Причината – детето й е ударило свой съученик след безобиден детски спор. Синът на приятелката ми винаги е бил кротко момче и никога не е проявявал склонност към насилие. Затова, когато шокираната му майка го пита защо е постъпил така, неговият откровен отговор я смайва още повече. Детето дава за пример въпросната случка „от телевизора” и заявява: „Мамо, по телевизията също правят така”. Дори и оттук нататък да има строг контрол върху гледането на телевизия и доживотна забрана за риалити форматите от страна на моята приятелка, това не решава проблема.  Според едно от последните проучвания на МОН, всяко второ дете у нас е жертва на насилие в училище. То има различни проявления. Най-разпространено е физическото, психическото и кибернасилието. Близо 54% от съвременните ученици са били жертва на насилие или са ставали свидетели на подобно поведение. Причините за проявите на агресия от страна на децата са най-различни – често това е модел, на който стават свидетели в своето семейство или в обществото. Демонстрацията на насилие под каквато и да е форма в обществото може да окаже също толкова пагубно въздействие върху крехката психика на едно дете, като евентуално насилие в семейството. \"Биг брадър\" с механизъм Затова преди да се възмущаваме от нарастващите случаи на агресия сред децата и да обвиняваме в безотговорност техните родители, трябва да се замислим дали и ние като общество не допринасяме за увеличаващото се насилие. Какво правим ние, когато станем свидетели на проява на физическо или психическо насилие? И защо допускаме в телевизионен ефир да се излъчват предавания, които заради висок рейтинг, стимулират проявите на агресия? Ясно е, че риалити форматите няма да бъдат забранени, докато носят големи приходи на своите телевизии. Трябва обаче да се упражнява много по-строг контрол върху тяхното съдържание и да не се допуска излъчването на кадри с насилие в праймтайма на телевизията, когато много деца са пред малкия екран.  Излъчването на кадри с насилие в различни риалити формати не е нещо ново за българския телевизионен ефир. За близо 10-те години, през които съществуваше риалити шоуто „Биг Брадър”, се появиха всякакви индивиди, упражняващи различни форми на вербален, психически и физически тормоз. През септември 2018 г. въпреки множеството сигнали на зрители Съветът за електронни медии излезе с решение, в което заяви, че не може да се намесва в редакционната независимост и в избора на гости на телевизиите. Повод за реакцията на медийния регулатор беше участието на бившия рапър, претърпял и наказание в затвора -  Ванко 1, в последното издание на \"Биг Брадър\". Тогава представители на СЕМ обясниха, че участието на Ванко 1 в предаването не нарушава Закона за радиото и телевизията.  Новият член на СЕМ - с диплома Добър 3,89 от Врачанския стопански филиал  Необузданите риалити шоута с тяхната агресия обаче се превръщат във все по-сериозен проблем в медийната среда. Подборът на агресивни участници в името на по-висок рейтинг не трябва да бъде оправдано. И въпреки че в Закона за радиото и телевизията са регламентирани санкциите при излъчването на кадри с насилие, трябва да се упражнява по-добър контрол. По-доброто наблюдение за спазването на закона е едно от нещата, които биха могли да предотвратят неблагоприятното влияние на подобни предавания върху уязвимата детска психика. Като общество също трябва да бъдем по-отговорни към подобни случаи и да не допускаме подценяване на проблема. В противен случай ще продължаваме да ставаме свидетели на нарастващото насилие сред децата и дружно ще си скубем косите, когато се стигне до поредния фатален инцидент.          „Генерация Z“ – с подкрепата на „Америка за България“ \"Биг брадър\" с механизъм Новият член на СЕМ - с диплома Добър 3,89 от Врачанския стопански филиал  „Генерация Z“ – с подкрепата на „Америка за България“", "date": "2019.09.28", "title": "Едно „шамарче” по телевизията"}
{"url": "https://clubz.bg/88395-pojar_izbuhna_na_grycki_feribot_evakuiraha_600_dushi", "text": "Повече от 600 души са били евакуирани заради пожар на гръцкия ферибот „Олимпийски шампион“, съобщава Нова тв. Инцидентът е станал близо до пристанище Игуменица. Пътниците и екипажът били свалени незабавно. Засега няма данни на борда да е имало български граждани. Огънят е овладян, защото веднага са се задействали автоматичните противопожарни системи. Дългият повече от 200 метра ферибот е пуснат на вода през 2000 г.", "date": "2019.09.28", "title": "Пожар избухна на гръцки ферибот, евакуираха 600 души"}
{"url": "https://clubz.bg/88387-fabrichen_defekt_na_detajl_veroqtno_e_predizvikal_pojara_v_dunarit", "text": "Пожарът във военния завод „Дунарит” е овладян, а причините за инцидента все още не са известни, съобщи пред бТВ собственикът Емилиян Гебрев. Пожарът предизвика тревога в Русенска област вчера. Евакуирани бяха около 700 работници и жителите на най-близките населени места. Пожар във военния завод \"Дунарит\", вече е потушен Според информация на БНР най-рано следобед разследващите ще могат да влязат в цеха с тротил във военния завод. Русенският университет е предоставил дрон, оборудван с термовизионна камера и камера за нощно виждане, с които тази нощ над терена е следено дали има нови огнища на пожара. А регионалната екоинспекция е осигурила подвижна станция, с която са измерени контролираните показатели на атмосферния въздух. Към момента не са  констатирани превишения на установените норми. По думите му материалните щети не са малки, но все още не е ясно какви точно са те. Той гарантира, че няма да бъде забавена нито една поръчка на клиентите на завода. Държавата си искала \"Дунарит\", да не го вземе офшорка      Държавата си искала \"Дунарит\", да не го вземе офшорка ", "date": "2019.09.28", "title": "Фабричен дефект на детайл вероятно е предизвикал пожара в \"Дунарит\""}
{"url": "https://clubz.bg/88360-kydeto_vyrhovenstvoto_na_pravoto_otstypva_mutrizmyt_nastypva", "text": "В близкия месец предстои публикуването на поредния доклад на Европейската комисия относно състоянието на българското правосъдие. Механизмът за наблюдение е въведен през декември 2006 г. като инструмент за въздействие и продължаване работата на страната в отстраняване на несъвършенствата на съда и прокуратурата, борбата с корупцията и организираната престъпност. За 12 години реално приложение се променят както индикаторите, така и политическият тон и от стимул за промяна в началото този инструмент се превръща в бюрократична досада без реално въздействие. Към настоящия момент и чиновниците в Брюксел, и обществеността у нас са наясно, че това не може да продължава повече и вероятно ще се стигне до отмяната му, но не защото нещо реално е свършено и постигнато. Участниците в този процес са в състояние на взаимна умора. От една страна българските институции, доминирани от управлението на ГЕРБ, с постоянни трикове съумяват да заобикалят изпълнението на препоръките. От друга страна европейските институции, доминирани от партньорите на ГЕРБ - Европейската народна партия,  преминават към това да измислят все по-деликатен изказ, за да представят голямото нищо неслучване за временен напредък, продължаващ напредък, въобще напредък в тъпченето на едно място. В очакването на един от вероятно последните доклади през изминалата седмица министърът на правосъдието Данаил Кирилов подписва пред посланиците на държавите-членки на ЕС писмо до Европейската комисия за демокрация чрез право (Венeцианската комисия), в което иска становище и препоръки във връзка с въвеждане на ефективен механизъм за разследване срещу главния прокурор и председателите на Върховния административен съд и Върховния касационен съд. Така хем показва на Брюксел, че нещо пак се прави, хем продължава нищо да не се прави. Ходът е стратегически важен, защото на 1-ви октомври изтича и индикативният срок България да отчете действия по изпълнение на осъдителното решение на Европейския съд по правата на човека по делото Колеви срещу България. Именно с това дело излизат наяве безконтролната власт на главния прокурор и липсата на каквато и да е възможност той да бъде разследван, отстраняван и наказан при съмнение за извършено престъпление. Общо взето с един ход управляващите за пореден път отстрелват два заека. Накратко Кирилов пита по нещо вече всеизвестно: Накратко за прокуратурата, според Венецианската комисия, трябва да се направи следното, ако искаме да вървим в някаква посока: Венецианската комисия предлага да бъдат въведени ефективни механизми за отчетност на главния прокурор поради факта, че основанията за отстраняването му са трудно изпълними. Последното се дължи на следните пречки: Висшият съдебен съвет няма правомощието за самостоятелно разследване и изясняване на фактите и следва да се обърне или към Инспектората на ВСС, или към самата прокуратура; основанието за освобождаване по чл. 129, ал. 3, т. 3 от КРБ предполага влязла в сила присъда, а поради квазимонополното положение на главния прокурор спрямо разследването той може да спре/прекрати разследване срещу себе си (реферира се към делото Колеви срещу България); освобождаването на основание чл. 129, ал. 3, т. 5 от Конституцията също е трудно за прилагане и остава само теоретична възможност. Това се дължи главно на силната позиция на главния прокурор в системата на прокуратурата и в рамките на ВСС. Дори ако приемем, че няма нужда да се извърши специално разследване на действията на главния прокурор и че Инспекторатът има волята и ресурсите за събиране на доказателства, то има малък шанс за подобна инициатива да бъде успешна във ВСС, тъй като главният прокурор има достатъчно правомощия да предотврати такъв случай. ВК констатира на практика силното влияние на главния прокурор в рамките на ВСС. Комисията отбелязва, че, след приключване на мандата на ВСС членовете на съвета с кариера на прокурори, се връщат в системата на прокуратурата и това отново ги превръща в йерархично подчинени на главния прокурор. Освен това нищо в закона не възпрепятства главния прокурор да задейства проверки по отношение на предишната работа като прокурори на членове на ВСС докато изпълняват мандата си. За разлика от избраните членове на съвета, упражнявали съдийска професия, които не са в същата позиция по отношение на двамата председатели на ВКС и ВАС – вътрешната независимост на съдиите е по-добре защитена и в резултат на това съществува по-малък риск те да действат в защита на интересите на своя ръководител). Предложения на ВК за подобряване: Та, венецианската комисия отдавна е казала какво и как. За промените в Конституцията през 2015 г. също Цецка Цачева пита, получава становище и не изпълнява препоръките. Тогава поисканото от ДПС и Георги Първанов се оказва по-силно от комисията за ГЕРБ. А може би и ГЕРБ това искат, а вече 10 години и това правят. Иначе, 30 години няма да ни стигнат да имаме държава, изградена на базата на правила. А където върховенството на правото отстъпва, мутризмът настъпва като форма на управление. В правосъдието сме още в 90-те години.", "date": "2019.09.28", "title": "Където върховенството на правото отстъпва, мутризмът настъпва"}
{"url": "https://clubz.bg/88401-shefkata_na_cik_mediite_da_mogat_da_syobshtavat_predvaritelnite_rezultati_v_denq_na_vota", "text": "Да се разреши оповестяването на изборните резултати в деня на избори – такова лично мнение изрази председателката на Централната избирателна комисия (ЦИК) Стефка Стоева. Пред Дарик радио тя посочи, че всички виждат какво правят медиите в деня на вота, за да информират своята публика, но да не нарушават закона - изготвят се музикални класации, представят се менюта на ресторанти и други подобни. Според Стоева е по-добре да се оповестяват тези данни след като цялото общество знае данните още до обяд. Председателката на изборната администрация разказа, че цял ден ЦИК се занимава с това да контролира дали не се нарушава закона. Ограниченията не обхващат обаче социалните мрежи като \"Фейсбук\", където обичайно се обявяват класациите с предварителните резултати. Затова според нея забраната вече \"не върши много работа\". И изрази мнение, че хората биха гласували по-активно, ако разберат по обед, че техният кандидат изостава с подкрепата. Стоева посочи още, че срокът от една седмица е твърде кратък между два тура на изборите. По думите й до сряда се броят бюлетини, до петък трябва да бъдат подготвени новите бюлетини за балотажа, а кандидатите нямат време за кампания. Тя даде пример с други страни, където балотажът е след поне две седмици или месец.  ", "date": "2019.09.28", "title": "Шефката на ЦИК: Медиите да могат да съобщават предварителните резултати в деня на вота"}
