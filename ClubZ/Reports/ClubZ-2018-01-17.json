{"url": "http://clubz.bg/63058-ubiha_vasilis_stefanakos_lidera_na_gryckata_mafiq", "text": "Криминалният бос Василис Стефанакос е бил убит днес на улицата в Атина, съобщиха гръцките медии. Стефанакос, известен като \"Кръстникът на кръстниците\" и лидер на гръцката мафия, е бил в кола на улицата в квартала на гръцката столица Хайдари. Мотоциклет с двама пътници е спрял до него, един от тях е отворил вратата на автомобила и е стрелял с автомат \"Калашников\". Мафиотският бос е бил убит на място. Властите са реагирали светкавично и са отцепили района бързо, но извършителите са избягали и в момента се издирват. Стефанакос се укрива от закона с години, докато най-после бива заловен през 2008 г. Бива осъден по три отделни случая - като бос на престъпна група, за изнудване и участие в убийство. Лежи в затвора 8 от 21 години присъда, след което бива освободен предсрочно поради промяна в закона от страна на управляващите от \"Сириза\". Това става през август 2016 г.", "date": "2018.01.17", "title": "Убиха Василис Стефанакос, лидера на гръцката мафия"}
{"url": "http://clubz.bg/63055-jena_nominirana_za_premier_na_rumyniq", "text": "Румънският президент Клаус Йоханис номинира днес социалдемократката и евродепутатка Виорика Данчила за премиер, предаде Ройтерс. Това е намек, че зад решението стои \"парламентарна аритметика\", отбелязва агенцията. Той допълни, че до 1 февруари трябва да бъде формирано действащо правителство. Премиерът на Румъния подаде оставка \"с вдигната глава\" Румъния отново е в политическа криза. Премиерът социалдемократ Михай Тудосе подаде оставка на 15 януари, след като загуби подкрепата на собствената си партия. 7 месеца по-рано същата съдба сполетя неговия предшественик и съпартиец Сорин Гриндяну.", "date": "2018.01.17", "title": "Жена номинирана за премиер на Румъния"}
{"url": "http://clubz.bg/63056-ludogorec_specheli_pyrviq_si_mach_za_godinata", "text": "\"Лудогорец\" започна годината с победа. В първата си контрола на лагера в Турция тимът на \"орлите\" би румънския \"Ботошани\" с 2:0. Спряганият за трансфер Клаудиу Кешеру откри резултата в 11-ата минута, а в 90-ата защитникът Натанаел удвои. В стартовия състав на българския шампион започна 19-годишният Светослав Ковачев, който играе във втория тим на \"Лудогорец\". След почивката се появи друг тийнейджър - Доминик Янков (17 г.). Като за първи мач и още в началото на подготовката отборът на треньора Димитър Димитров-Херо се представи добре. \"Зелените\" доминираха по-отявлено през първата част, а след почивката съперниците бяха по-равностойни. Победата можеше да е и по-убедителна. Вторият мач на \"Лудогорец\" в Турция е срещу далеч по-силен противник - участникът в Шампионската лига \"Шахтьор\" (Донецк), а срещата е в събота, 20 януари, от 16 часа наше време. \"Орлите\" се готвят не само за подновявянето на първенството в Първа лига, а и за 1/16-финалите в Лига Европа, където съперник е колосът \"Милан\".", "date": "2018.01.17", "title": "\"Лудогорец\" спечели първия си мач за годината"}
{"url": "http://clubz.bg/63048-megan_markyl_nosi_zestra_ot_677_mln_na_velikobritaniq_snimki", "text": "Има близо 4 месеца до сватбата на Меган Маркъл и принц Хари, но \"Меган-ефектът\" вече действа, пише Business Insider. Както и при появата на Кейт Мидълтън в кралското семейство, идването на Маркъл се очаква да допринесе със 667 млн. долара към британската икономика. Това е оценката, направена от Brand Finance, калкулирана на база прогнозни приходи от посещения от туристи, пътувания, ресторанти, тържества, продажби на тениски, шапки, банери и други мърчандайзинг услуги, свързани с кралската сватба.  По време на последната такава церемония - бракосъчетанието на Кейт Мидълтън и принц Уилям през 2011 г., феноменът беше наречен \"Ефектът на Дукесата\" или \"Кейт-ефектът\". Оттогава насам всичко, което носят Мидълтън и децата й, се разграбва незабавно от магазините. Кейт Мидълтън се превърна в моден диктатор (trendsetter).  Но този ефект далеч не се изчерпва само със сватбените тържества. През 2015 г. \"Кейт-ефектът\" донесе повече от $205 милиона на британската икономика,  докато \"Шарлот-ефектът\" и \"Джордж-ефектът\", наречени на дъщерята и сина на кралската двойка, увеличиха оборотите й с общо над $239 милиона.  Кейт Мидълтън очаква трето дете Меган, известна от червените килими в САЩ, може обаче да има дори по-голямо влияние и фискален ефект от своята снаха. Животът на 36-годишната актриса включваше споделяне на снимки на нейните приятели и семейство, дрехи и пътувания в изтрития й вече акаунт в Instagram и в блога й, което й донесе световна слава. Американското гражданство на Маркъл, заедно с няколкото години, прекарани в Канада, докато заснемаше телевизионната драма \"Костюмари\", може да разшири мрежата на феновете й в световен мащаб. Нейният стил освен това е решително по-модерен и по-малко традиционен от този на Мидълтън, коментира Business Insider.  След като Маркъл и принц Хари обявиха годежа си, двойката пусна снимка от Кенсингтън палас в Лондон, на които тя носеше палто от канадския бранд Line. Марката е популярна и обичана от канадците, но слабо известна в чужбина. Скоро след като брандът беше разпознат, сайтът на Line блокира заради наплива от посещения.  Според Brand Finance, предвид всички очаквани събития приносът на кралската фамилия в икономиката на Великобритания се изчислява на $2.4 млрд. Преди сватбата на принц Хари и Меган Маркъл, се очаква и друго събитие - третото дете на Кейт и принц Уилям през април. Очаква се то да бъде момче.", "date": "2018.01.17", "title": "Меган Маркъл носи \"зестра\" от $677 млн. на Великобритания  (СНИМКИ)"}
{"url": "http://clubz.bg/63054-da_plashim_i_mutrite_ne_samo_trakijskite_voini", "text": "Убийството на косовския сръбски лидер (лидер в много измерения на думата) Оливер Иванович показва колко крехък и уязвим, да не кажа направо кух PR, е приоритетът \"Западни Балкани\" на българското председателство. Накратко - България няма сили и капацитет да решава проблемите пред Сърбия, Косово и Босна и Херцеговина. Нещо повече - за огромно съжаление, ние не сме добър пример по отношение на повечето предизвикателства по пътя на съседите ни към ЕС. Защо? Проблемите пред Западните Балкани са няколко: По точки 2 до 8 включително, България е част от проблема, а не решение. Ние показахме, че членството в ЕС не решава само по себе си нито един от проблемите, макар безспорно да раздвижва икономиката през фондовете. Няма как да бъдем лидер на промяната, преди да сме се променили самите ние. Можем да бъдем лидер на статуквото, но това няма да вкара Западните Балкани в ЕС, по-скоро ще изкара нас, по системата на много скорости. Можем ли да бъдем полезни? Разбира се. Имаме поне два верни хода: Хич не е малко това, което МОЖЕМ да постигнем. Да пожелаем на правителството разумни цели и успех.  ", "date": "2018.01.17", "title": "Да плашим и мутрите, не само тракийските воини"}
{"url": "http://clubz.bg/63029-borisov_bil_na_tajna_sreshta_za_pirin_s_ekolozite", "text": "Правителственото решение за изменения на  отеква и до днес. Предизвика не само публични дебати, прераснали в такива са и съдбата на неработещите съоръжения на Витоша, но и множество протести и контрапротести, които продължават и до днес. На 28 декември кабинетът на практика даде зелена светлина за строителството не само на т.нар. втора кабинка, какъвто уж бе основният мотив за промяна в плана, а и на ски писти и съответните съоръжения към тях. Разрешиха се и дейности по водохващания в горските зони, без обаче да бъде уточнено за какво са нужни тези водохващания. Досега поне не се е чуло в региона да имат нужда от питейна вода, а по закон водохващяния в защитени територии са разрешени само ако са за питейни нужди. Затова и природозащитниците подозират, че такива ще се правят за нуждите за снабдяване с изкуствен сняг на нови бъдещи писти. Ден 2 от решението за Пирин: \"Знаят ли министрите какво са гласували?\" Оказва се, че природозащитниците имат вариант за изменение в плана, с който  , каквото се твърди, че е желанието и на банскалии, и на управляващите в лицето на \"Обединени патриоти\" и в частност на вицепремиера Валери Симеонов и министъра на околната среда и водите Нено Димов.  още преди датата 28 декември, научи Клуб Z. Може само да се предполага дали Симеонов е научил за нея и това е било в дъното на резките му изказвания по адрес на Борисов, сред които, че тайно пускал есемеси на природозащитниците, че не иска да го вижда и пр. Борисов приел документа и аргументите на еколозите, но се оправдал с Валери Симеонов, който по това време заплашваше, че едва ли не ще напусне коалицията и ГЕРБ ще трябва да управлява като правителство на малцинството. Валери Симеонов vs Бойко Борисов: Не искам да го виждам! Предложението на природозащитниците е просто и гласи следното: Във въпросния режим са записани редица други изключения и това не би било единственото. Екозащитниците предлагат още: Подобно предложение има и алпинистът Боян Петров, става ясно от интервю за  . До момента концесионерът на ски зоната \"Юлен\" АД е представил инвестиционно намерение само за втората кабинка. Но пък община Банско е поискала урегулирането на осем местности на границата с природния парк, което поражда въпроса ще ли бъдат и те застроени с хотели, апартаменти и пр., което пък би породило нуждата от още писти и съоръжения. Вече официално: \"Юлен\" информира екоминистъра за втората кабинка Екозащитниците все още имат надежда, че предложението им ще бъде прието. Надеждата им е в настоящото българско председателство на Съвета на ЕС. Предложението им е актуализирано и все още е в сила.  След като месеци и години наред българското общество е разделено изкуствено на лагери за/против 2-ри лифт на Банско. Предлагаме на Министерския съвет и на президента на Република България компромисно решение, което цели едновременно: Считаме, че намирането на балансирано и законосъобразно решение за развитието на зимния туризъм и спорт в района на Банско, но и в цялата страна е в интерес на цялото общество и че такова решение би обединило всички обществени групи. Затова предлагаме максимално бързо да бъде взето решение на Министерския съвет, с което да се обяви, че до една година ще бъде решен проблема с опашките и оттам с развитието на зимния спорт в Банско, което да включва: Министерски съвет 1. Отменя решение от 28.12.2017 година на Министерския съвет за приемане на промяна на плана за управление на Национален парк „Пирин”, приет с Решение No 646 на Министерския съвет, със следните мотиви: 2. Възлага на министъра на околната среда и водите да: Валери Симеонов vs Бойко Борисов: Не искам да го виждам! Вече официално: \"Юлен\" информира екоминистъра за втората кабинка", "date": "2018.01.17", "title": "Борисов бил на тайна среща за Пирин с еколозите "}
{"url": "http://clubz.bg/63038-erdogan_strelq_po_kyurdite_no_uluchva_rusiq", "text": "Турският президент Реджеп Тайип Ердоган изглежда вече изпълнява заплахата си да започне бойна операция в сирийския град Африн,  . Според общоарабски и сирийски медии турски войски са нанесли вчера масирани удари по изградени в този анклав опорни пунктове на кюрдските \"Сили за защита на народа\" (СЗН). Същевременно в небето над Африн са били забелязани самолети на ВВС на Турция. Засега няма съобщения за жертви и ранени сред населението, СЗН и руските \"сини каски\", разположени в Африн. По данни от близкоизточни социални мрежи протурски формирования са нанесли сериозни щети и са осуетили настъпление на Сирийската арабска армия и нейни съюзници в южната част на провинция Идлиб. Там войските на Башар Асад се сражават, за да превземат стратегическата военновъздушна база Абу Духур. Но това май е само прелюдия към голямата война, подготвяна от Анкара и съюзнниците й срещу отрядите на СЗН в Северна Сирия. В слово пред парламента на 16 януари Ердоган заяви, че в мащабните бойни действия срещу кюрдските отряди СЗН, смятани в Турция за терористични, ще се включат бойци на сирийската опозиция. И с тяхно участие ще се водят боеве не само в Африн, но и в Манбидж. Турски медии публикуваха вече планове как въоръжените сили на Турция смятат да превземат окръг Африн. В. \"Хабертюрк\" например писа, че преди сухопътната операция Анкара планира масиран въздушен удар по 149 обекта, където има отряди на СЗН. По данни на изданието \"първата фаза на операцията може да трае до шест денонощия, а се предвижда едновременно с авиацията активно да се използва и артилерията, разположена по границата\". В. \"Миллиет\" уточнява, че след това ще започнат настъпление сухопътни сили от турската армия, главно с танкови подразделения. Според версията на Анкара тези страховити акции целят да попречат на инициативата на САЩ, насочена към създаване на т. нар. сили за гранична сигурност (СГС) въз основа на отрядите на СЗН в Северна Сирия.  Впрочем не е голяма тайна, че действащите в Африн кюрдски отряди за самоотбрана СЗН в момента нямат много общо с американците. По данни на руското министерство на отбраната Москва е изпратила свои части в Африн още през септември 2017 г. и с помощта на военна полиция е изградила наблюдателни пунктове (НП), осигуряващи \"спазването на режима за спиране на бойните действия в т. нар. зона за деескалация\". Там е създаден Комитет за национално помирение, включващ представители на местните органи за самоуправление, на опозицията и на руския Център за помиряване на враждуващите страни. В знак, че Дамаск и Москва са представени в околията, на НП и ред други обекти са поставени знамена на Руската федерация и на Сирийската арабска република (САР). Руски подразделения на военната полиция и НП действат и в района на Манбидж. Видимо присъствие там имат и американците, също обявени за съюзници от СЗН. Същевременно Ердоган, заплашил в понеделник да започне бойни действия в Африн и други кюрдски провинции, открито настоя съюзниците и приятелските страни \"да не препречват пътя на Анкара в борбата й с терористичните формирования\". В противен случай, каза той, Турция не отговаря за евентуалните последици. Към кого беше адресирано това обръщение - не е ясно. Но предишните заплахи на Анкара към кюрдите и силите на коалицията начело със САЩ може да се разглеждат и като послание към Русия. Защото, ако турската армия започне бойни действия в Африн и Манбидж, това ще застраши руските миротворчески подразделения. Същевременно САЩ, верни на двойствената си позиция за САР, продължават да играят своята игра. Ред арабски вестници съобщиха подробно за тайно споразумение между Щатите и Сирийските демократични сили (СДС), според което например СГС трябва да получат преносими зенитно-ракетни комплекси (ПЗРК). С тяхна помощ СДС и техният стожер - отрядите от СЗН, ще могат да отразяват евентуални въздушни заплахи. А може да бъдат заплашени и от турската, и от сирийската авиация. Твърди се, че първата партида американски ПЗРК за кюрдите е доставена миналата седмица в окръг Африн. Ако е истина, това поражда въпроса как са попаднали там. Нито Пентагонът, нито руското военно ведомство засега не коментират случая официално. Но вече е ясно, че силите за гранична сигурност, формирани на базата на СДС, наистина се създават с подкрепа от САЩ, защото на 14 януари това бе съобщено от коалиционното командване. \"Подразделения на СГС ще бъдат разположени по границите на районите, контролирани от СДС\", се казва в официалното комюнике.  В тези граници явно не влиза окръг Африн, поставен под протектората на Русия. Доста е спорно и положението на Манбидж, където има руски миротворчески наблюдателни пунктове. Но ако в случай на турска агресия кюрдите използват от тяхна територия американски ПЗРК, загубите и от двете страни ще са големи. Професор Дженгиз Томар, декан на факултета по политически науки в турския университет \"Мармара\", заяви пред Анадолската агенция, че   определят \"причините Анкара да предприеме операция в Африн\". Турция има собствени интереси в региона - също като Русия. В случая с Анкара интересите й не се диктуват само от борбата с \"терористите\" от СЗН. Турция има геополитически и икономически цели, непредполагащи подкрепа за целостта на Сирия. Тя се стреми да задържи териториите, заемани от протурската сирийска опозиция в Идлиб, Алепо, Латакия и други провинции, контролирани в момента от САЩ. Москва засега не обръща особено внимание на тези интереси. Но трябва да се отбележи, че ред проамерикански и протурски въоръжени групировки от сирийската опозиция заявиха тези дни, че няма да участват в конгреса за национален диалог в Сочи. БТА.", "date": "2018.01.17", "title": " Ердоган стреля по кюрдите, но улучва Русия "}
{"url": "http://clubz.bg/63052-dvete_korei_pod_obsht_flag_na_otkrivaneto_na_olimpiadata", "text": "Отборите на Северна и Южна Корея ще дефилират заедно на откриването на олимпийските игри в Пьончан през февруари, информира Си Ен Ен. До това решение се стигна при преговорите между делегации на двете страни в граничното градче Панминчжон. Общо преминаване на олимпийски стадион не се случва за първи път - вече сме виждали това на церемониите на летните олимпиади Сидни 2000 и Атина 2004 и на зимната 2006 г. Спортисти от двете Кореи - под общ флаг на олимпиадата? Флагът изобразява син силует на Корейския полуостров върху бял фон. Такъв беше използван в Торино, а също така на световното по тенис на маса в Китай през 1991 г., когато двете държави участваха с общ тим. Оркестър със 140 музиканти от Северна Корея ще свири по време на игрите - това също е решено на преговорите. Най-големият пробив е в това, че Кореите ще имат един отбор в Пьончан - в женския хокей на лед. Това не се е случвало на олимпийски игри откакто страните са разделени, последният случай е в Берлин през 1936 г. Предвижда се спортисти в други спортове, като например ски алпийски дисциплини, да направят общи подготвителни лагери преди форума. Това ще стане в севернокорейския курорт Масик Пас в планината Кумган. Както вече ви информирахме КНДР ще прати делегация с около 400 души в Пьончан, който е на около 80 км от границата. Голяма част от групата включва не спортисти, а запалянковци (поне така са представени официално), мажоретки, демонстративен отбор по таекуондо, журналисти и официални лица. Делегацията ще пристигне на 25 януари.  Северна Корея ще участва със 150 души и в параолимпийските игри след олимпийските. Решението за обединен хокеен тим не беше посрещнат радушно в Южна Корея, където играта е на по-високо ниво и националният отбор е по-силен. В Сеул са на мнение, че това ще отслаби селекцията, тъй като състезателките не се познават. Те няколко пъти са играли едни срещу други. Има дори подписка срещу сборния състав, в която са се подписали над 11 хиляди души.", "date": "2018.01.17", "title": "Двете Кореи под общ флаг на откриването на олимпиадата"}
{"url": "http://clubz.bg/63046-i_ot_gerb_iskali_doklada_na_dans_za_akcizite_no_ne_zaviselo_ot_tqh", "text": "От ГЕРБ също искат документите от доклада на ДАНС и проверката на прокуратурата за работата на Българската акцизна централизирани информационна система /БАЦИС/ да бъдат разсекретени. Само че това не зависело от тях. Това съобщи на специален брифинг депутатът от партията Валентин Николов. Поводът - отговор на настояването на БСП данните от докладите, които, по думите им, отлежават на бюрото на премиера Бойко Борисов от година и половина, да станат публични. В тях ставало дума за \"риск за финансовата сигурност, който може да застраши националната сигурност\" заради пробиви в системата за акцизите. Из доклад на ДАНС: Някой манипулира отвън събирането на акцизите Въпросните документи се намират в секретното деловодство на Народното събрание, след като са били изискани от лидерката на БСП Корнелия Нинова. Тя сама обяви, че не може да издаде съдържанието им, защото е красифицирана информация и поиска Председателският съвет утре сутрин извънредно да реши как да се процедира - да се свика закрито заседание на парламента по случая или документите да бъдат разсекретени. Нинова: Има заплаха за националната сигурност, Борисов я прикрива Валентин Николов от ГЕРБ обаче подчерта, че разсекретяването на доклада на ДАНС и прокуратурата не е в правомощията на Народното събрание. Важно било обаче, защото трябва да се разсеят подозренията за злоупотреби, които се вменяват от БСП. Той припомни, че въпросните документи по сигнал на Агенции митници към ДАНС и Прокуратурата е бил представен на закрита комисия в предходния парламент. Миналата година в Комисията за контрол на контрабандата в настоящия мандат докладът е бил обсъждан. БСП откри проблеми в информационната система за акцизите Той нарече твърденията на БСП \"половинчати\" и отрече да има констатирани нарушения и реално вмешателство в системата БАЦИС. По думите му Агенция „Митници“ и софтуерният разработчик на системата са предприели мерки за нейното подобряване. Нинова: Има заплаха за националната сигурност, Борисов я прикрива БСП откри проблеми в информационната система за акцизите", "date": "2018.01.17", "title": "И от ГЕРБ искали доклада на ДАНС за акцизите. Но не зависело от тях"}
{"url": "http://clubz.bg/63051-ssb_za_sluchaq_burgas_publichnoto_zaklejmqvane_na_sydii_e_natisk", "text": "Това пишат в свое отворено писмо от Съюза на съдиите в България по повод декларацията на журналисти от Бургас, която разбуни духовете след 2 осъдителни присъди в полза на Петър Низамов-Перата срещу местни медии. ВСС защити съдията, осъдил медии по жалби на Петър Низамов-Пѐрата: (ДЕКЛАРАЦИЯ) От съдийската организация обръщат внимание, че често медийното отразяване на престъпления \"изобилства с публикации, в които различни лица са квалифицирани по начин, категорично сочещ ги за извършители на съответните деяния\". От ССБ настояват, че  \" \"Демокрацията умира на тъмно\", отбелязват още съдиите и изразяват съжаление, че за повече от 20 години България не е успяла да намери баланс между различните права. АЕЖ: Решенията на Бургаския районен съд създават прецедент, който води до цензура Ето и целия текст на Съюзът на съдиите в България приветства навременната реакция на Съдийската колегия към Висшия съдебен съвет във връзка с протеста на журналисти по повод решения на Районен съд – Бургас. Международните стандарти за отстояване на независимостта на съдебната власт предвиждат водеща роля на съдебните съвети в ситуации, в които съдии са атакувани за постановени от тях актове. По повод на декларацията и протеста на представители на медиите в Бургас, намираме за важно да припомним, че презумпцията за невинност е един от принципите на наказателното правосъдие, който лежи в сърцето на разбирането ни за правова държава и върховенство на правото. Презумпцията за невиновност изисква всеки един гражданин да бъде третиран като невинен, преди обратното да е установено с влязъл в сила съдебен акт. В общество, което се основава на правото, представителите на медиите също следва да допринасят към утвърждаването на ценностите на законността. Правото на свободно изразяване е една от тези ценности, но същото право не е безгранично – упражняването му не може да засяга по неправомерен начин други, също защитени от закона права. Свидетели сме как напоследък медийното отразяване на разследването на различни престъпления изобилства с публикации, в които различни лица са квалифицирани по начин, категорично сочещ ги за извършители на съответните деяния, включително и чрез използване на квалификации, надхвърлящи необходимото информативно съдържание. При липсата на съпътстваща информация в такива публикации, че предстои провеждане на наказателно производство, в хода на което съответните заподозрени лица могат да бъдат и оправдани, се формира обществено мнение, което се явява предубедено по отношение на всеки последващ съдебен акт, който решава по различен начин въпроса за вината на обвинени лица. ВСС за журналистите и Перата: Трябва ли да натискаме съдия за негово решение? Без да коментираме по същество критикуваните съдебни актове на Районния съд в Бургас, припомняме, че същите подлежат на проверка за своята правилност от по-горна съдебна инстанция. Присъдите и съдебните решения могат да са обект на критика в едно демократично общество, но когато тази критика придобие характера на публично заклеймяване в хода на висящ съдебен процес, компетентните да извършат съответната въззивна проверка второинстанционни съдебни състави се оказват подложени на пречещ на тяхната работа натиск. А гаранция за добрата работа на съда е именно неговата независимост. Как ВСС възпитано каза на журналистите: „Я у лево!“ В заключение бихме искали да отбележим, че в конкретния случай сме изправени пред няколко ценности на демократичното общество - презумпцията за невиновност, правото на изразяване, правото на информация и правото на личен живот. Изразяваме съжаление, че България - в лицето на всички държавни и професионални институции, обществото като цяло и отделния човек -   на тези права. Важният въпрос е за това къде е границата при отразяване на съдебни процеси. В никакъв случай не трябва да се стига до ситуации, в които държавни органи да запушват устата на журналисти или да въздействат с други средства на медиите. Ние вярваме, че демокрацията умира на тъмно и затова е нужно да има светлина, идваща от средствата за масово осведомяване. Хората имат право да знаят какво се случва както в държавата, така и в съдебната зала. Но също така и при отразяване на случаите на свой ред да черпят вдъхновение от  установените международни стандарти и  от решенията на ЕСПЧ. АЕЖ: Решенията на Бургаския районен съд създават прецедент, който води до цензура ВСС за журналистите и Перата: Трябва ли да натискаме съдия за негово решение? Как ВСС възпитано каза на журналистите: „Я у лево!“", "date": "2018.01.17", "title": "ССБ за случая \"Бургас\": Публичното заклеймяване на съдии е натиск"}
{"url": "http://clubz.bg/63022-v_rumyniq_stava_vse_po_zle", "text": "В понеделник румънските социалдемократи свалиха от поста своя премиер Михай Тудосе. Ден по-късно президентът Клаус Йоханис посочи временен министър-председател. Едно е ясно: борбата за власт в северната съседка на България се изостря.  50-годишният социалдемократ Тудосе беше на премиерския пост по-малко от седем месеца - подобно на своя предшественик и съпартиец Сорин Гриндяну, който бе отстранен след вот на недоверие. И двамата неколкократно се опитваха да се опълчат срещу могъщия си партиен шеф Ливиу Драгня. И двамата възразяваха срещу неговия любим проект - съдебната реформа, която и опозицията, и съдебната система, и гражданското общество в Румъния, а заедно с тях и ЕС и САЩ смятат за посегателство срещу върховенството на закона. Опитът да се противопоставят срещу Драгня доведе до отстраняването и на двамата мимолетно еманципирали се премиери. Левопопулистката Социалдемократическа партия (СДП) сне доверието от Тудосе с една твърде неубедителна аргументация. Малко преди това той обвини в лъжа и поиска оставката на вътрешната министърка Кармен Дан - дългогодишна и вярна съюзничка на Драгня. Самият Драгня, който е председател на парламента и шеф на СДП, няма право да стане министър-председател, понеже е осъждан за изборна фалшификация. Така че с четири очи гледа да не губи съюзници и помощници в правителството, още повече че в Румъния се очакват нови многолюдни протести, а може да се стигне и до предсрочни избори. Тъкмо на този фон силният човек в Букурещ, който се бори за спасяването на своя разклатен авторитет, държи да запази контрола над Министерството на вътрешните работи. Това явно му е по-важно от политическата или икономическата стабилност на страната и от надеждността на местната валута. Преди два месеца Тудосе отстрани от кабинета две от близките приятелки на Драгня и с това си навлече гнева на могъщия лидер. Критиците на Драгня смятат, че той дава мило и драго, за да избегне евентуални нови съдебни дела и присъди, които окончателно биха съсипали политическата му кариера. Те твърдят, че Драгня е супербогат олигарх, а фактите пък сочат, че срещу него има подозрения в документна измама, злоупотреби с европейски фондове и злоупотреба с власт. Тъкмо поради това Драгня пришпори парламента още преди Нова година да приеме промени в законодателството, които на практика подписаха смъртния акт на независимото правосъдие. Критичните гласове както в Румъния, така и от чужбина в хор твърдят, че Драгня политизира правосъдието и тежко орязва правомощията на полицията, на правоприлагащите органи и на антикорупционната служба с цел да осигури лично на себе си и на коалиционните си партньори снежнобяло досие и имунизация срещу всякакво съдебно преследване. И нито лидерът на социалдемократите, нито неговите политически другарчета сякаш ги е грижа, че в резултат правовата държава бере душа. Всички те се наслаждават на сенчестата ниша, в която се е приютила втората по бедност страна в ЕС вече от месеци, ако не и от години: скрита от погледа на Запада, който много по-остро критикува други държави членки - Унгария и Полша. Вътре в страната румънските първенци, които по много белези приличат на руската олигархия, вече от години се крият зад подконтролните им медии, бодро разпространяващи антизападни заговорнически теории. Според тези теории в Румъния имало заговор, организиран ту от еврейско-американския милиардер Джордж Сорос, ту от някаква загадъчна и неясно дефинирана \"паралелна държава\", който целял да свали от власт Драгня и партията му. Вярно е, че икономиката на Румъния продължава да расте стабилно, но това се случва най-вече благодарение на икономическите мерки, които бяха предприети през 2015 година от експертното правителство на Дачиан Чолош. А много граждани изобщо не усещат икономическото оживление, защото горчивата бедност все още е широко разпространена. Недоволството от бедността, корупцията и липсващото върховенство на закона се шири сред нововъзникващата средна класа, възпира потенциалните чуждестранни инвеститори и най-вече прогонва от страната многобройни специалисти и учени. Това изтичане на мозъци има и още един страничен ефект: заедно с образованите хора от Румъния лека-полека си тръгват и симпатиите към ЕС и към демокрацията - разбира се, със сериозната помощ на руската пропаганда. В Румъния гражданското общество протестира срещу бившите комунисти Президентът Клаус Йоханис, който е от германското малцинство в Румъния, в началото на 2017 година дори се включи в масовите демонстрации в защита на правовата държава. Но днес ще му бъде много трудно да предотврати ерозията на демокрацията. Стяга го тясна конституционна ризница, а представители на правителствения лагер през последните дни все по-често призовават за свалянето му. Във вторник Йоханис определи министъра на отбраната Михай Фифор за временно изпълняващ премиерската длъжност. Още не е ясно обаче дали президентът ще приеме предложението на социалдемократите да назначи трайно на премиерския пост друго протеже на Драгня - Виорика Данчила. На гражданите им остава единствено надеждата в планираните за събота нови големи протести и в евентуалната недвусмислена намеса на най-важните западни партньори и техни лидери като Меркел и Тръмп.", "date": "2018.01.17", "title": "В Румъния става все по-зле"}
{"url": "http://clubz.bg/63027-zapochva_novata_igra_na_sp_%E2%80%9Eklub_z%E2%80%9D", "text": "Новият брой на списание „Клуб Z” вече е на пазара. Можете да го намерите в удобния   на сайта ни на хартия или PDF. По традиция списанието пристига при вас с нашата поредна игра. Тя е осигурена от   – пет продукта за отслабване и електронна книга с готварски рецепти. Серията продукти Slim Pasta включва   и   и са базирани на изпитано и древно средство за отслабване на растителна основа. Това са първите в Европа нискокалорични паста, нудълс и ориз, направени от брашно от растението конджак, богато на глюкоманан – съставка за контрол на теглото, която помага чувството за ситост до четири часа от тяхната консумация. Глюкомананът е одобрен за контрол на теглото по утвърдена процедура и със съответните доказателства за връзка между прием и ефект от EFSA (Европейската агенция по безопасност на храните). В сто грама от продукта Slim Rice® например, има само 7 калории, докато в същото количество обикновен бял ориз калориите са 350. Печелившите ще бъдат изтеглени на 15 февруари 2018 г., а имената им ще бъдат публикувани на нашите страници във Facebook и в сайта www.clubz.bg. Успех!", "date": "2018.01.17", "title": "Започва новата игра на сп. „Клуб Z”"}
{"url": "http://clubz.bg/63042-borisov_posreshta_merkel_v_sybota", "text": "Канцлерът на Германия Ангела Меркел ще бъде на работно посещение в София в събота, 20 януари, по покана на министър-председателя Бойко Борисов. Това съобщиха от пресцентъра на Министерския съвет. При срещата си двамата ще обсъдят приоритетите на Българското председателство на Съвета на Европейския съюз, както и актуални политически теми. Страната ни е формулирала няколко приоритета: \"ясна европейска перспектива пред страните от Западните Балкани\", \"повече сигурност и стабилност\", \"цифрова икономика\", \"бъдещето на Европа и младите хора\".  Бойко Борисов с историческа реч днес - пред Европарламента Пред евродепутатите днес пък Борисов заяви, че споразумението с Турция трябва да се спазва. Той представи в Страсбург приоритетите на българското европредседателство. Борисов: С Турция  да се работи, отношенията с Русия да се нормализират Борисов: С Турция  да се работи, отношенията с Русия да се нормализират", "date": "2018.01.17", "title": "Борисов посреща Меркел в събота"}
{"url": "http://clubz.bg/63023-razberete_umishleno_ni_podludqvat", "text": "Нали не искате иракски бежанци от третия пол да изнасилват децата ви в тоалетните? Или утре жена ви, между фризьорката и шопинга, да мине през хирургията и да си смени пола? Или пък някой очарователен еврочиновник да разколебае сексуалната ориентация на гордите ви политици? В такъв случай бързо се подреждайте в редиците на българските популисти! Мислех си, че вече нищо не може да ме изненада, но идиотизмът около Истанбулската конвенция надхвърли всичко познато. Един мой студент преди време брилянтно преименува Патриотичния фронт на „Параноичен фронт“, но сега до тях се наредиха „автентично“ десни, та даже вкупом българските социалисти. Параноя - това е психическо разстройство. При него болният развива крайна подозрителност, която го кара да открива следи от заговор срещу ценната си персона в наглед безобидни неща. Някой го погледнал особено, после чул шушукане зад гърба си, а след това мистериозно му спрял за две минути интернетът. Страдащият от параноя обикновено не е глупав - в сюжетите, които въображението му изгражда, има логични вериги, но те са толкова дълги и малко вероятни, че в един момент го отпращаме към психиатър. Проблемът с параноята, както знаем, е в това, че всеки разумен аргумент срещу уж ужасния заговор се превръща в елемент от Плана. Значи ако министри опитват да обяснят, че в Конвенцията няма нищо различно от казаното (сиреч борба срещу насилието над жени), те автоматично стават брънка от заговора и колкото повече отричат, толкова повече се самоизобличават (и ако аз тук пиша този текст, непременно се каня да предложа брак на Доналд Туск). Затова болният няма защо да се убеждава рационално: успокояват го с лекарства или каквото там знае медицината. Работата е в това, че днес обществата ни все повече се управляват посредством целенасочено масово влудяване; както военните разработват биологически оръжия, така в политиката явно имат на въоръжение психиатрични такива. И това отдавна - поне от лова на вещици насам. Днес обаче - след рухването на авторитетите на църква, интелектуалци, наука, държава - работата е наистина неудържима. Наричат го „фалшиви новини\", но може би трябва да преосмислим това понятие. Защото рядко става дума за фалшиви илюзии, фалшив оптимизъм, фалшив смисъл на живота. Не, заразяват ни със страхове, подозрения, истерии, омрази. Вижте например как кафявите медии посрещат протестите срещу продажбата на Пирин на офшорна компания - хората били платени от конкуриращи швейцарски ски предприятия. До десет хиляди души само в София! Добре са се охарчили явно. Възможно ли е изобщо? Ами вероятността е може би с няколко милионни по-голяма от това да ни изнасили иранец от третия пол. Нали криминалните сериали са ни научили на тази желязна логика: гледай кой има полза. Имат ли полза швейцарците от това да няма втори лифт? Имат. Пари имат ли? Имат. Върви, че опровергавай. Ако продължа с психиатричните метафори, гражданите целенасочено се превръщат в социопати - агресивни, импулсивни, лишени от морална оценка и способност да разбират другия. Затова и така лесно се подменят обвиненията срещу онези, в чиито морални основания социопатът не може да вникне - ту им плаща Сорос, ту Юнкер, ту са комунисти, ту бизнесмени. Самото това прескачане на омразата от една на друга тема е част от медийното заболяване. Подобна социопатска реакция произведоха и около бежанската вълна. Такива фобии преживяхме навремето и при влизането в ЕС и в НАТО, а още по-преди около „връщането“ на турските имена, когато Кърджалийски окръг аха да бъде окупиран от съседите. Но развитието на социалните мрежи направи технологията за поболяване на публиката далеч по-ефикасна. Ако получиш произвеждащо тревожност съобщение от близък, който вече е психясал, много вероятно е да психясаш и ти. Има един френски термин - „лудост за двама“. При нея става дума за психическо разстройство вътре в двойката, при което болестта на единия се усилва от тази на другия. При нас май ситуацията е „лудост за 7 милиона“. Простото обяснение на това, което става, е политическо. Обединени параноици опитаха бързо да отклонят вниманието от това, че бяха разкрити като лобисти на безработния Георгиус от Кипър. Мозъците на БСП пък май са опасно изложени на руските тролове. Въпросът е защо тази технология успява, защо ѝ се хващат иначе нормално изглеждащи, понякога дори образовани наши съграждани? Малко усилие трябва, за да прочетем споменатата Конвенция и да се убедим какво има и какво няма в нея; нищо не пречи да се информираме и за строителния балон в Банско, който очаквано се пукна - през последните десет години виждаме срив на цените на квадратен метър от 1300 на 350 евро; ако щете, отрезвяващ ефект би имало да се огледаме и да проверим дали наистина сме заляти от бежанци нашественици, които са променили ДНК-то ни. Но като че ли нещо се е случило с обществото ни. Хората са се разбунтували не само срещу авторитетите, но и срещу самите факти. Гледайте си работата, ще мисля, каквото ми е кеф! Проблемът, впрочем, не е само български. Току-що излезе изследване на фондация „Жан Жорес\" за вярата в конспиративни теории при една по-стара демокрация, каквато е тази във Франция. Резултатите потресоха изследователите. И допускам, че ако направим подобно изследване в България, ще се потресем и ние. 55% от французите вярват, че Министерството на здравеопазването, в съучастие с фармакологичните компании, крие от гражданите истината за вредните последствия от ваксините. За 32% СПИН-ът е биологично оръжие, изплъзнало се от американските лаборатории. Една четвърт смятат, че тайни общества управляват планетата. Също толкова са убедени, че ни изпращат бежанците, за да бъде подменено населението на Европа. Ще кажете - наивни хора, трябва да бъдат образовани. Но работата е там, че информационната машина усилва тези потресаващи мнения. Медиите и особено дигиталните платформи печелят именно от това - от слухове, небивалици, яростни спорове. Дори когато разобличавате подобно твърдение, пак им правите трафик. Как се управлява общество, превърнато в лудница? - ще попита някой. Ами може би много лесно. Вероятно точно поради тази причина се извършва това подлудяване на гражданите - за да ги направят по-управляеми. Не знам дали в тази разпадаща се публичност „демокрация\" е дума, която все още има смисъл, но въпреки това ще упорствам. Главното при нея е доверието. Не абсолютно, безкритично, наивно, но все пак доверие, здравословно доверие. Онова доверие, което хората са имали помежду си хилядолетия наред и което им е помагало да оцелеят. Доверие в думите, във фактите, в първия план. Днес ние разобличаваме властта, тя разобличава гражданите, работниците подозират бизнесмените, пациентите не вярват на лекарите и накрая всички заедно подозират медиите. Така публичният живот се обезсмисля. Превръща се в подвеждащ декор. А оттук до диктатурата има само една стъпка. Е, тогава пък всички подозрения може би ще са се сбъднали и болният най-после ще намери покой.", "date": "2018.01.17", "title": "Разберете: умишлено ни подлудяват"}
{"url": "http://clubz.bg/63050-otide_si_aktoryt_stefan_iliev", "text": "На 82 години си отиде актьорът Стефан Илиев, съобщиха от Съюза на артистите (САБ).  Илиев бе председател на САБ дълъг период от време – между 1990 и 2005 г. Роден на 25 юни 1935 г. в Истанбул, където семейството му живее до 1944 г. Години по-късно Стефан Илиев завършва актьорско майсторство при Николай Масалитинов във ВИТИЗ  . Дебютира в ролята на Дженаро в „Лукреция Борджия” от Виктор Юго в Габровския театър, където играе около година, толкова работи и в трупата Плевенския театър, четири години след 1960-а е в Пернишкия театър и през 1964-а стъпва окончателно на столична сцена: в Народен театър за младежта Играл няколко години в несъществуващия днес Театър на поезията и естрадата (1966 – 69), Стефан Илиев се установява за дълго в актьорския състав на Театър „София” – от 1969-а до промените. От 1990-а влиза в трупата на Малък градски театър „Зад канала”. Критиката и публиката оценяват високо превъплъщенията му като Авакум Захов в „Спящата красавица” от Андрей Гуляшки, като Херцога в „Скъперникът рицар” от Пушкин, като Поручика в „Поручикът и Марютка” от Б. А. Лавреньов, като Браун в „Опера за три гроша” от Брехт, като Гьоринг в „Червено и кафяво” от Иван Радоев, като Вершинин в „Три сестри” от Чехов, като Сър Оливер в „Училище за сплетни” от Р. Шеридан, като Г-н Смит в „Плешивата певица” от Й. Йонеско… Носител е на наградата „Икар 2015“ за чест и достойнство. Неотдавна в интервю Илиев сподели, че неговата „рецепта“ е да не се мисли за лошото:", "date": "2018.01.17", "title": "Отиде си актьорът Стефан Илиев"}
{"url": "http://clubz.bg/63031-ministerstvoto_na_turizma_zalichi_118_turoperatora", "text": "От записаните в Националния туристически регистър общо 3311 дружества 118 туропертори ще бъдат заличени, става ясно от съобщение на Министерството на туризма. Повечето от тях са със седалища в София, Пловдив и Бургас. Николина Ангелкова с нов маркетингов ход: праща 400 000 картички на туристи Ако такова удостоверение не е налично, компанията няма право да изпълнява туроператорска и турагентска дейност. Действията по заличаване се предприемат съгласно решение на Експертната комисия по регистрация на туроператори и туристически агенти към ведомството. България се оказа сред страните от ЕС с най-голям брой дружества, регистрирани като туроператори и туристически агенции. С броя си от 3311 регистрирани тя почти се доближава до Гърция, където те наброяват 3800, във Франция са 4040, в Швейцария 1792, показва статистика на European Travel Agents' and Tour Operators' Associations, която обединява 32 страни в Европа. За разлика от България обаче туризмът в Гърция e с дял от   за 2017 г. и е привлякъл инвестиции за 3.2 млрд. евро през 2016 г. според доклада на World Travel and Tourism Council (WTTC). За сравнение българският туристически сектор е привлякъл инвестиции за около 670 млн. евро за същия период. Павлова остро към Ангелкова: Николина, нямаме нищо ново! От същия доклад става ясно, че въпреки изявленията на министър Ангелкова за дял от над 12% на туризма в българския БВП в доклада на WTTC се посочва, че през 2016 г. приносът на тази индустрия е бил 3.12 милиарда лева (3.4% от БВП), а за 2017 г. прогнозата е да достигне 4.6% - до 3.26 млрд. лева, и през 2027 г. -  5.24 млрд. лева (4.8% от БВП). Данните на Евростат  , че броят им в България се е удвоил за последните 5 години, тъй като през 2012 г. туроператорите у нас са наброявали 1600 с наети 5900 служители. Павлова остро към Ангелкова: Николина, нямаме нищо ново!", "date": "2018.01.17", "title": "Министерството на туризма заличи 118 туроператора"}
{"url": "http://clubz.bg/63030-kyde_shte_otidat_parite_na_sofiqnci_sled_prodajbata_na_obshtinska_banka", "text": "Къде Столичната община ще държи парите на софиянци след приватизацията на дела й в \"Общинска банка\", ще се променя ли трезорът, в който са бюджетните сметки на София, както и сметките на общински дружества и по какви критерии ще се реши този въпрос. Въпросите задава лидерът на \"Да, България\" Христо Иванов в писмо до зам.-кмета на София по финансите Дончо Барбалов и до председателя на ресорната комисия в Столичния общински съвет Орлин Алексиев (ГЕРБ). \"Да, България\" и ДСБ бяха сред критиците на начина, по който СОС одобри сделката за продажба на 67,64% от акциите в банката, притежавани от Столичната община. Купувач на мажоритарния дял от трезора е регистрираният в Лихтенщайн специално за целта инвестиционен фонд \"Новито опортюнитис\". След одобрението на сделката и от БНБ се разбра, че зад дружеството стои Георги Стоилов - бизнесмен от петролния бранш и собственик на \"Инса ойл\". Това обстоятелство не беше публично преди последната фаза за одобрение на сделката - тоест когато разрешение за продажба се даваше от Столичната агенция за приватизация и от Столичния общински съвет. \"Инса ойл\" зад купувача на Общинска банка Ето и пълния текст на писмото:", "date": "2018.01.17", "title": "\"Къде ще отидат парите на софиянци след продажбата на Общинска банка?\""}
{"url": "http://clubz.bg/63021-parlamentyt_nqma_da_razsledva_saniraneto", "text": "ГЕРБ не позволи парламентът да се занимае с темата \"саниране\" и как се разходват парите за него. Социалистите поискаха анкетна комисия с цел Народното събрание да се запознае с изпълнените цели на програмата, начина на определяне на цените на отделните строителни дейности, изразходваните финансови средства и ефекта от спестените разходи за енергия. А поводът - постоянни сигнали за лошо изпълнение на санирането, сигнали за завишени цени въпреки качеството и т.н. \"Безплатно\" саниране. Я пак?! Социалистите предлагаха анкетната комисия по темата да е на паритетен принцип - по двама депутати от всяка група. Те се позовават и на доклад от Сметната палата за извършен одит на Отчета за изпълнението на държавния бюджет за 2016 година, оповестен преди месец, който констатира, че няколко първостепенни разпоредители с бюджетни средства не са спазили изискванията на Закона за публичните финанси. Според левицата липсата на контрол и харченето без предварително ясни критерии са довели до некачествено строителство и ограничена конкуренция. Александър Ненков от ГЕРБ обяви, че нужда от комисия по темата \"саниране\" няма, защото тя била многократно разисквана, а програмата за енергийна ефективност е била обект на много парламентарни питания и нарочни заседание. Само преди няколко дни от Министерството на регионалното развитие и благоустройството също обявиха, че има проблем със санирането - установили го при проверка. Проблемът се съдържа в това, че общините като разпоредители със средствата по националната програма не осъщестяват достатъчен контрол по изпълнението на дейностите по строителство от избраните от самите общини фирми, спечелили обществени поръчки. Лошо саниране? Общините не контролират Лошо саниране? Общините не контролират", "date": "2018.01.17", "title": "Парламентът няма да \"разследва\" санирането"}
{"url": "http://clubz.bg/63026-eto_koi_sa_pobeditelite_v_poslednata_igra_na_sp_%E2%80%9Eklub_z%E2%80%9C_za_minalata_godina", "text": "Вече са ясни победителите в последната игра на списание „Клуб Z“ за 2017 година. През декември – месеца на абонаментите, „Клуб Z“ се погрижи за вашите големи награди, като ви осигури възможност да четете безплатно любимото си списание през следващата година. За да получат наградите си, късметлиите, които спечелиха, е достатъчно да изпратят съобщение във Facebook страницата на   или на списание   в рамките на 30 дни след обявяването им. Оставете ни телефон, за да се свържем с вас, или направо ни напишете адреса си или ни дайте e-mail, за да ви изпратим наградата. Допълнителна информация може да бъде получена на телефон 02/4 055 055, или на e-mail: office@clubz.bg. Честито на победителите! А на останалите – късмет със следващата ни корица. Започва новата игра на сп. „Клуб Z”", "date": "2018.01.17", "title": "Ето кои са победителите в последната игра на сп. „Клуб Z“ за миналата година"}
{"url": "http://clubz.bg/63024-danychna_amnistiq_v_rusiq_otpisa_dylgove_za_184_miliarda_rubli", "text": "Руските власти ще опростят дългове за близо 184 милиарда рубли (близо 2.3 милиарда евро) на гражданите и едноличните търговци. Размера на задълженията, отписани при данъчната амнистия, съобщи министърът на финансите Антон Силуанов, предаде ТАСС.  Русия чака 100% гаранции от ЕК, за да вкара \"Турски поток\" в България По думите на Силуанов за отписване на просрочени данъци претендират 20 милиона руснаци, като общият обем на тези задължения е оценен на 41 милиарда рубли от Министерството на финансите. За едноличните търговци е предвидено отписване на задължения, натрупани по специални данъчни режими, опрощаване на данъци, данък общ доход и патенти. Общата сума на тези дългове е оценена на 15.8 милиарда рубли, като от амнистията ще бъдат засегнати около 3 милиона еднолични търговци. Най-голям дял в отписването на задължения имат натрупаните неплатени дългове по застрахователни премии. За това молби са подали около 700 000 бизнесмени, а общата сума е за 127 милиарда рубли. Над 400 000 французи искат Русия да плати царските дългове Законът за данъчната амнистия на еднолични търговци и физически лица беше подписан от президента на Русия Владимир Путин на 29 декември 2017 г. Приемането на закона беше мотивирано от факта, че натрупаните неплатени задължения са станали тежко бреме за гражданите и бизнеса и от това губи и държавата. Първоначалните прогнози бяха за отписване на дългове за 150 милиарда рубли (близо 2.2 милиарда евро). В България имаше идея да се въведе 10-годишна абсолютна давност за частните дългове на гражданите, но в парламента предложението за промяна в тази посока на Гражданско-процесуалния кодекс беше отхвърлено миналата есен.В преходните разпоредби на ГПК беше предложено създаване на нов текст в Закона за задълженията и договорите, според който \"с изтичане на десетгодишен давностен срок се погасяват всички вземания срещу физически лица независимо от спирането или прекъсването на давността\". Предложението не се отнасяше за задължения на еднолични търговци, за вземания за заплати, за обезщетения по трудово правоотношение и за непозволено увреждане. Законът за задълженията и договорите въвежда 5-годишна за всички задължения и 3-годишна за заплати, обезщетения и др. Над 400 000 французи искат Русия да плати царските дългове", "date": "2018.01.17", "title": "Данъчна амнистия в Русия отписа дългове за 184 милиарда рубли"}
{"url": "http://clubz.bg/63025-gerb_i_patriotite_ninova_iska_efirno_vreme_s_mistichni_dokladi", "text": "Основната цел на лидерката на БСП Корнелия Нинова е да получи повече време за политическо говорене. Това е основната теза на депутати от ГЕРБ и \"Обединените патриоти\", след като днес левицата внесе искане за вот на недоверие заради провал на кабинета \"Борисов 3\" в борбата с корупцията. Според Биков вотът на недоверие е \"имитация на политическа дейност\", обречен е на загуба и е \"без мотиви\". Той отбеляза, че предложението на БСП дори не е успяло да обедини \"двете опозиционни партии\". Не стана ясно кога \"Воля\" се е присъединила към управляващата коалиция. Хората на Марешки обявиха отдавна, че ще гласуват против вота. Ето ги мотивите за вота на недоверие (ДОКУМЕНТ) Той отбеляза, че корупцията е  Според Ячев пък борбата с корупцията не е нещо важно. Из доклад на ДАНС: Някой манипулира отвън събирането на акцизите Биков не коментира докладите на ДАНС и прокуратурата за пробив в системите на приходните агенции. Ячев пък ги счете за \"мистификации\". Из доклад на ДАНС: Някой манипулира отвън събирането на акцизите", "date": "2018.01.17", "title": "ГЕРБ и \"патриотите\": Нинова иска ефирно време с мистични доклади"}
{"url": "http://clubz.bg/63033-grigor_izpili_nervite_na_fenovete_si_no_prodylji_v_melbyrn", "text": "Григор Димитров се поигра с огъня срещу тръгналия от квалификациите Макензи Макдоналд (САЩ) във втория кръг на Откритото първенство на Австралия по тенис. Третият в световната ранглиста три часа и половина води 5-сетова битка срещу 186-ия в света, но в крайна сметка измъкна успеха след 4:6, 6:2, 6:4, 0:6, 8:6. В третия кръг той ще спори с руснака Андрей Рубльов, който елиминира Маркос Багдатис (Кипър) с 6:4, 6:7(5), 6:4, 6:2. И едва ли ще му бъде по-леко. 30-ият в ранглистата го победи с 3:0 на US Open през миналата година. Мачът е в петък. Днес Григор определено нямаше ден. Направо казано той игра слабо, направи страшно много непредизвикани грешки, вземаше грешни решения и трудно се движеше по корта. Обратно, колежанинът Макдоналд, подкрепян от родителите си на трибуните на централния корт \"Ройд Лейвър\", направи мача на живота си. Поне досега. Че Макензи няма да се предаде просто така пролича още в началото на срещата. Той проби Димитров на нула за 2:1 в откриващия сет. В осмия гейм пред българина се откриха две точки за брейк, но Макдоналд се справи и дръпна с 5:3, след което частта свърши в негова полза. И вторият сет започна трудно за Димитров. Постепенно обаче той навлезе в ритъм. Започна да печели убедително сервис геймовете си, а в 6-ия проби за 4:2, последва затвърждаване и нов брейк - 6:2 и 1:1. Тук някои може би са помислили, че нататък фаворитът няма да има големи проблеми, но това просто не се случи. Квалификантът проби за 3:2. Тук Григор реагира мигновено и направи рибрейк, след като губеше с 0:40. В следващия гейм на своето подаване хасковлията отново трябваше да се връща от 0:40. Успя. При 5:4 той проби Макдоналд в решителния момент и направи обрата пълен - 6:4 и 2:1. И пак мнозина вероятно са повярвали в лесен четвърти сет за полуфиналиста от миналата година. Това, което последва обаче, едва ли някой е очаквал. Григор Димитров сервираше първи, направи доста грешки, включително и двойна, с което даде възможност на американеца да дръпне в резултата. И отново да повярва в шанса си. Нататък Гришо просто сдаде гейма - явно с идеята да се поотпусне от нервите и да съхрани сили за 5-ия пет.  И Макензи Макдоналд се възползва максимално от подаръците, като грабна сета на нула! От доста време българинът не беше губил така сет в турнир от Големия шлем. Петата част вървеше равностойно, гейм за гейм. В крайна сметка Димитров отново започна да се бори за всяка точка, в накрая натежа по-големият му опит и класа. При 7:6 Макдоналд отново имаше проблеми в сервис гейма си и прати топката в мрежата при първия мачбол за Григор. Страхотен мач за дръзкия янки, в който той направи невероятни отигравания, много неща му се получиха неочаквано добре и за самия него. Най-важното за Димитров е, че все пак успя да спечели и да продължи напред.", "date": "2018.01.17", "title": "Григор изпили нервите на феновете си, но продължи в Мелбърн"}
{"url": "http://clubz.bg/63034-deloto_sarafovo_samo_2_chengeta_na_smqna_vseki_imal_dostyp_do_izraelcite", "text": "Без присъствието на нито един от израелските гражданин, които са страни по делото, днес в Специализирания наказателен съд тръгна по същество делото за атентата в Сарафово. Първите действия бяха - разпит на свидетели повече от 5 години и половина след атентата. Преправен уж за по-бързо закон... забави делото \"Сарафово\" На 18 юли 2012 г. атентатор се взриви до автобус с израелски туристи на летището в Бургас и уби шестима души, а 37 бяха ранени. Конституираните като частни ищци граждани на Израел са над 40-има. Подсъдими по делото са ливанците Мелиад Фарах и Хасан ел Хадж Хасан, граждани на Австралия и Канада, които все още се издирват. Смята се, че те са помогнали на атентатора Според повечето от хората, дали показания днес, денят на атентата, сряда, е бил обичайно слаб откъм туристи. Разпитаните казаха още, че достъпът до паркинга и до сградата за пристигащи и заминаващи туристи на летището по онова време е бил свободен и всеки е можел да стигне до тях. Таксиметровият шофьор Стоян Стоянов, таксиметров шофьор към летището, разказа пред съда, че е бил на около 70 м от атентата и е чул два взрива през няколко секунди. По думите му е имало отломки в радиус от около 50 метра от взривения автобус с туристи. Пред медиите той каза, че коренно са се променили мерките за сигурност след атентата и вече се проверява всичко на летището. Негов колега се е разминал с атентатора,  Други свидетели заявиха, че след като се е чул взривът, е настъпил \"пълен хаос и паника\" сред хората на летището. Повечето хора адмирират действията на \"Спешна помощ\" и службите непосредствено след случая. От разпитите стана ясно, че  в т. нар. свободна зона - един на скенера за багаж и един на \"Пристигащи\". Смяната им била 12-часова от 08.00 до 20.00 часа. Според показанията на граничните полицаи, те не са имали физическата възможност да проверяват всеки, който идва на паркинга и влиза в летището. Униформените не забелязали и атентатора, нито видели нещо подозрително в някой друг на летището. Прокурорът по делото Красимир Тренчев коментира пред медиите, че   на атентата. Според него повече разследвани обаче няма да има, защото \"такива са били правилата навремето, а сега те са си взели мерки\". Делото продължава през февруари с разпит на още свидетели.", "date": "2018.01.17", "title": "Делото \"Сарафово\": само 2 ченгета на смяна, всеки имал достъп до израелците"}
{"url": "http://clubz.bg/63020-eto_gi_motivite_za_vota_na_nedoverie_dokument", "text": "Днес левицата внесе вот на недоверие срещу правителството на тема \"корупция\". Ето и какви са мотивите. Клуб Z разполага с документа, препечатваме го тук: РЕШЕНИЕ  \n\tЗА ГЛАСУВАНЕ НА НЕДОВЕРИЕ НА МИНИСТЕРСКИЯ СЪВЕТ  \n\tНА РЕПУБЛИКА БЪЛГАРИЯ Народното събрание на основание чл. 86, ал. 1 и чл. 89 от Конституцията на Република България  Р Е Ш И : Гласува недоверие на Министерския съвет на Република България с ми­ни­стър-председател Бойко Борисов заради провала в политиката за проти­водействие на корупцията. към проекта на решение за гласуване на недоверие на Министерския съвет на Република България с министър-председател Бойко Борисов заради провала в политиката за противодействие на корупцията Поводът за настоящото искане за гласуване на недоверие е невъзмож­ността на избраното на 4 май 2017 г. правителство с министър-председател Бойко Борисов да се справи с основния проблем пред българската държавност – корупцията. Предложеният проект на решение не е самоволен опозиционен акт, а необ­ходимост. Основава се на разбирането, че корупцията е пропила цялата дър­жа­ва; че правителството на ГЕРБ и Обединените патриоти не само не може, но и не иска да преустанови този процес; че правителство, което не се справя с този кардинален проблем, фактически е загубило правото си да управлява.  Фактът, че корупцията властва в България, не се нуждае от доказване. Във всички класации на Световната банка, Световния икономически форум и Транс­перънси интернешънал България заема челните места по разпространение и възприятие на корупцията. Това, че живеем в корумпирана държава, е осъз­ната реалност не само за чужди експерти и наблюдатели, но и за огромното мно­­зин­ство от българските граждани. Изследване на Евробарометър за 2017 г. от­­чита, че 83 % от  българите смятат, че корупцията е широко разпро­странен проблем в страната. Експресно проучване отпреди месец също по­твърж­дава, че „срастването на власт и корупция е основният проблем на обществото ни“ и че „всяко едно политическо събитие напоследък кара българите да усещат този проблем“.  Доказват го и резултатите от анкета на Българската стопанска камара, проведе­на през декември 2017 г. сред работодатели. За 88.5 % от анкетираните участ­ници в конкурси за обществени поръчки офертите не се оценяват обек­тивно, а 80.9 % смятат, че условията в конкурсната документация са тен­денциозни и установени в полза на конкретно лице. Данните от тази анкета показват, че за бизнеса у нас нагласените обществени поръчки са правило, а честните такива – рядко изключение. Конкретно това означава, че огромната част от 10-те млрд. лв., изразходвани през последните девет месеца, са раздадени по субективни критерии и при нагласени конкурси.    В същото време за деветте месеца, през които е на власт, правителството на Бойко Борисов употреби повече енергия да обяснява, че корупцията е несъ­щест­вуващ проблем, отколкото да й се противопоставя. Министърът на право­съдието постави под съмнение престъпния характер на корупцията, а за мини­стъра на Българското председателство на Съвета на ЕС корупцията е просто усещане и клеймо, незаслужено поставено върху държавата ни. Нежеланието за реално противопоставяне на корупцията ясно личи както от предварително обречения на неуспех „антикорупционен“ закон, така и от фак­та, че Националният съвет по антикорупционни политики (създаден специ­ал­но за да координира разработването и изпълнението на политиките в област­та на превенцията и противодействието на корупцията) в този мандат на прави­тел­ството се е събирал само веднъж – на 20 юли 2017 г.  Бездействието на правителството в противопоставянето на корупцията е видно и от отказа му за съществени промени в системата на здравеопаз­ването, чрез която годишно се изразходват над 4.5 млрд. лева и която по думите на министъра на финансите „е пропита от интереси, от нея много се краде“. Зависимостта или невъзможността на правителството да надделее над частните интереси е причината да се поддържа здравна система, в която разходите нарастват обратнопропорционално на качеството на предоставените услуги. Проблемите със свръхфинансираните клинични пътеки, с прекомерния брой лечебни заведения, с парадоксалната ситуация, при която частните болници печелят, а общинските генерират задължения, са отдавна известни и деветмесечно бездействие на правителството няма как и не може да бъде обяснено или извинено. В последните месеци на миналата година актуалност придоби и друг важен за здравето на българите въпрос,  също свързан със злоупотреба с много пари – т.нар. паралелен износ на лекарства. По неофициални данни този вид дейност се оценява на около 400 млн. лв. годишно, като близо една трета от него е незаконен. Кой носи отговорност за разцъфтяването на висо­кодоходния нелегален бизнес, който лишава българските граждани от достъп до медикаменти?  На 16.11.2017 г. пред парламентарната Комисията за наблюдение на приходните агенции и борба със сивата икономика и контрабандата, главният прокурор дава отговор на този въпрос: „Вносът на такива лекарства, износът на такива лекарства, манипулацията с опаковки, манипулацията със случаите, в които лекарствата напускат болници, без да са достигнали пациентите и така нататък, на първо място, са в правомощията на контролните органи.“ Парламентарната група „БСП за България” вече внесе предложения, с които тези действия да се инкриминират, да влязат и в правомощията на прокура­турата, но това не извинява трайното бездействие на контролните органи, т.е. на изпълнителната власт. Връщайки се отново към огромния материален интерес и признанието за „много крадене”, това бездействие не се дължи на случайността.     На същото заседание бяха изнесени красноречиви факти за манипу­лиране на информационни системи на Агенция „Митници“ (напр. Бъл­гарска акцизна централизирана информационна система - БАЦИС). По същест­во това означава, че търговията с акцизни стоки в страната, а оттам и постъп­ленията от акциз и ДДС фактически са оставени без наблюдение и контрол. И няма как да е „случайно”, тъй като - както специалистите знаят - незаконната търговия с акцизни стоки е свързана освен с укриването на акцизи, и с укриването на ДДС. Бензиностанция, която продава на привлекателни цени. При горивата например актуалната измамна схема пред­став­лява обикновена верижна измама с ДДС - с наличието на доставчик (лицензиран склад-държател) с реална дейност, една или две фирми - липсващи доставчици, една или две фирми – буфери, и един краен получател (фирма, стопанисваща бензиностанции). Укри­ването на ДДС се използва за намаляване на цената за крайния потребител, като търговската печалба се реализира на дребно при увеличени обороти поради факта, че ниските цени привличат повече потребители. Подобни измамни схеми са невъзможни без покровителството на фактори от най-високо административно и политическо ниво. Няма промяна и при реализирането на големите инфра­структурни обекти. Наложеният през годините стил на работа продължава и третото правителство на Бойко Борисов не показва намерение да го изменя, още по-малко - да го санкционира. Пътното строителство е една от сферите, изцяло подвластни на корупционни схеми. Всеки бизнесмен от бранша знае, че първо трябва да пла­тиш, за да спечелиш поръчка. След това предоговарят параметрите в договора, обикновено с анекси, чрез които се завишава сумата или се удъл­жават сроковете. Честа практика е и подписването на анекси за възлагане на допълнителни строителни дейности, които не са били включени в основния договор, тъй като не са били заложени в първоначалния проект. Това се извършва без нов търг или конкурс и е най-разпространеният начин за увеличаване на разходите по даден проект. Третото ниво на корумпиране е при раз­­плащането на извършените дейности. Традиционно в България парите за път­но строителство нико­га не са достатъчно, плащанията на строителите винаги са били инстру­мент за корупция, тъй като има субективен фактор - да се избере за кой обект плащането да се извърши и за кой да бъде отложено.   Друга чувствителна по отношение на корупцията тема – концесиите, предизвика спорове в управляващата коалиция. След като в крайна сметка бе приет нов Закон за концесиите, депутатите от ГЕРБ рязко промениха становището за реда за отдаване на плажовете на концесия. Това принуди заместник министър-председателят по икономическата и демографската политика Валери Симеонов да напише публично, „че ще продължи по най-непрозрачен начин раздаването за по 20 години (а може и повече) на приближени фирми и групировки\". Всъщност вицепремиерът би трябвало да знае, че единственият начин концесии - било за плажове, било за зимни курорти, за природни богатства или за летища - да не се дават на „приближени фирми и групировки“, е не да се промени законът, а правителството, което ги прилага.  За сметка на своето бездействие по отношение на действащите корупционни схеми, през краткия период на съществуването си поредното правителство на Бойко Борисов даде достатъчно примери за различни прояви на корупция и користно поведение на властта, всеки един от който - достатъчно основание да се гласува недоверие на Министерския съвет. Ремонтът на Националния дворец на културата - сградата домакин на Българското председателство на Съвета на ЕС, се превърна в символ на безотговорно и непрозрачно харчене на парите на данъкоплатците. Още при провеждането на обществената поръчка за избор на изпълнител са налице множество слабости и пропуски в документацията. Поръчката е спечелена от фирма, дала цена много по-висока от прогнозната стойност на търга. Естествено при подобно развитие първоначално предвидените 17 млн. лв. не  стигат и управата на НДК отправя искане към Министерския съвет за допълнително необходими 36 млн. лева, 28 млн. от които са одобрени. Впоследствие без обществена поръчка, а чрез пряко договаряне, със същата фирма се сключва договор за „Единна хомогенна глобална система за сигур­ност“ на стойност 10 млн. лв. На 26.06.2017 г. министърът за Българското председателство на Съвета на ЕС Лиляна Павлова уволни Мирослав Боршош като изпълнителен директор на НДК поради „системно неизпълнение на указания, както и системно неизпълнение на решения на Съвета на директорите“. Чии указания не е изпълнявал изпълнителният директор на НДК, така и не стана ясно, тъй като на следващия ден министър-председателят го възстанови на поста. Междувременно самият г-н Боршош публично обяви „Категорично отказвам да подписвам нови обществени поръчки, свързани с подготовката на НДК за Председателството, под натиск и в условия, които не отговарят на правилата и закона“. Това е възможно най-категоричното обяснение за това как работи кабинетът – натиск в полза на определени фирми и в условия, които не отговарят на закона. \n\tДнес М. Боршош е обвиняем, но изявлението му не бива да бъде забравяно. Най-малко защото при първоначално предвидени 17 млн. лв. за ремонта на НДК досега са изхарчени повече от 45 млн. лв.  Други 180 млн. лв. на българския и европейски данъкоплатец бяха изхарчени за белязаното с корупция изграждане на възпрепятстващо съо­ръжение по българо-турската граница. Съоръжението е построено некачест­вено, проектите за оградата са променени и се различават значително от първоначалното задание на МВР, а резултатът е констатиран от Би Би Си на 2.09.2017 г.: “Корупцията в тази страна подкопава и сигурността на Европейския Съюз. Пресичането на тази външна граница с ЕС не е просто лесно, то е често улеснено от българската гранична полиция”. Основните пороци при строежа на оградата се крият в необяснимо поскъпналото й изграждане и в промяната на техническите изисквания – преминаването от двуредова към едноредова ограда. За това ПГ „БСП за България” е сигнализирала прокуратурата. И ако много от нарушенията са извършени в периода на предишното управление на ГЕРБ, то днешното правителство носи огромната отговорност, че непрекъснато се стреми да при­крива фактите, вместо да ги признае и да съдейства за изясняването им. Заместник министър-председателят Валери Симеонов атакува остро депутат от опозицията, който изобличи пробойните по границата и събра документи за извършените нарушения. Нещо повече вицепремиерът обвини народния представител Елена Йончева, че неправомерно е изнасяла факти и обстоятелства, с които застрашила националната сигурност и насочила бежанския поток. След проверка Софийската градска прокуратура отказа да образува до­съдеб­но производство, тъй като се оказа, че Елена Йончева не е изнасяла класифицирана информация. След като публично бе оповестено, че е заснет филм, показващ как се преодолява съоръжението по границата, кабинетът „Борисов 3“ в опит да затрудни разпространението на репортажа обяви оградата за стратегически обект от значение за националната сигурност. За сравнение  - в Гърция, където за много по-ниска цена е изградена двуредова гранична ограда - година преди строителството гръцкото министерство на вътрешните работи обявява обществено обсъждане на проекта, подробно описание на заданието и техническите параметри. Националната програма за енергийна ефективност, популярна сред българите като „безплатното саниране“, която всъщност струва на всички много пари, продължава да е абсолютен модел за непрозрачно и незаконосъобразно изразходване на публични средства на завишени цени. При нея напълно важи общият модел за определяне на обществени поръчки, описан по-горе. Интересното тук е, че чрез първоначално завишени цени и неясни правила за определяне на разходите управляващите си запазват правото не само да избират кой, но и за колко ще се извършва санирането. Фактът, че парите са многократно завишени, става ясен още в началото на програмата през 2015 г., когато държавата е плащала над 300 лв. на кв. м. За сравнение в същото време по европейската програма „Енергийно обновяване на българските домове“ се санират жилищни блокове на цена от 114.16 лв./кв. м, т.е. двойно по-евтино. По-късно референтните стойности са понижавани два пъти, но се появява следният парадокс - идентични жилищни сгради, дори такива в един и същ квартал, са с разлика от два пъти в цените за извършените строителни работи. Христоматиен е примерът в кв. Еленово в Благоевград. Блок 210 е с 3869 кв.м разгърната площ и се изпълнява за 721 963 лв. Съседният блок в същия квартал, бл. 207, е с 3807 кв.м разгърната площ и струва 957 952 лв. Вторият блок е с 62 кв.м разгърната площ по-малък, но санирането му струва с близо 250 000 лв. повече. Такива примери има с десетки из цяла България. Хасковогейт показа пряката връзка между гореспоменатите схеми и политическа партия ГЕРБ. Това не е просто шуробаджанащина, а изграден модел за усвояване на обществен ресурс в полза на определен кръг. Фактите. В община Хасково по искане на областния координатор на ГЕРБ са назначени на ключови позиции роднини, кумове, бивши съдружници и съученици на същия областен координатор на ГЕРБ и депутат - Делян Добрев. Заместник-кметът с ресор строителство, втори заместник-кмет, секретарят на общината, председателят на общинската избирателна комисия, директорът на финансовата дирекция, председателят на Комисията по бюджет и финанси – всяка от тези държавни служби в община Хасково се заема от лице, приближено на областния координатор на ГЕРБ. Едно от тези лица е акционер в над 40 фирми, които в област Хасково печелят обществени поръчки за над 50 млн. лева само за последните две години, а една от тези фирми е в топ три на фирмите в страната, които санират сгради по програмата за енергийна ефек­тивност. Парламентарната група “БСП за България” вече внесе сигнал до главния прокурор и ДАНС да бъде извършена проверка на група компании, които за периода 2014-2017 г. само за Хасковска област са спечелили обществени поръчки за над 50 милиона лева. Да бъде проверено и как тези компании са свързани със сегашния депутат и областен координатор на ГЕРБ за Хасковска област Делян Добрев.  Стои въпросът защо при толкова очевидни злоупотреби потърпевшите не сигнализират за тях. Отговорът се намира в друга, възможно най-бруталния случай на политическа корупция и рекет, известна като Суджукгейт. През юли 2017 г. главният прокурор отправя искане до Парламента за сваляне на имунитета на народния представител от ГЕРБ Живко Мартинов за множество престъпления. Около набралото популярност „изнудване за 4 тона суджук“ пред очите ни се разкри цяла схема за управление под формата на агресивна корумпираност, която не чака да й се предложи, а направо иска. По данни на прокуратурата депутатът от ГЕРБ обяснявал на собственици на предприятия, че са включени в списъци, които трябва да подпомагат политическата дейност на неговата партия и че ако не го правят, ще има последици. Като инструмент за тези неприятни последици се използват държав­ните институции. От изявления на пострадалите става ясно, че те са били заплашени не с друго, а с целенасочени проверки от страна на НАП и Икономическата полиция. Заплахите явно са били достатъчно достоверни за жертвите, тъй като - доколкото става известно от публичното им изявление - те доста години са изпълнявали исканията на депутата и приближените му. Достоверността се държи на влиянието на въпросния депутат в институции като МВР, което отдавна е широкоизвестно в областта, а след избухването на скандала бе и официално потвърдено. Окръжният прокурор на Добрич публично заявява, че Мартинов успешно е кадрувал в полицията и се е опитвал да осъществява натиск върху прокуратурата.  Особено притеснително е, че и след освобождаването на Живко Марти­нов от длъжността народен представител свидетели по делото се оплакват от тормоз. В интервю за в. „168 часа” от 10.08.2017 г. един от свидетелите заявява: „Правят всичко възможно последствията от Суджукгейт да бъдат минимални, като атакуват всички, които сме сигнализирали прокуратурата. Те изправят цялата държава срещу нас, за да покажат, че не следва де се прави вече стореното от нас, че истината няма значение.“ С гласуването на недоверие на правителството всеки народен предста­вител ще докаже своето отношение към истината. Всяка една от гореопи­саните схеми е реалност. Всеки един от споменатите скандали е факт. Социоло­гическите проучвания показват, че българските граждани знаят това. Знаят го и европейските ни партньори, информирани от някои от най-авторитетните изда­ния, които в навечерието на Българското председателство обрисуваха тежка картина на корупцията в страната ни. Знаят го и народните представители и въпросът е само колко от тях считат, че подобна ситуация е неприемлива и колко се чувстват комфортно с нея.  \n\tКОРНЕЛИЯ НИНОВА, ВАЛЕРИ ЖАБЛЯНОВ, ДРАГОМИР СТОЙНЕВ, КРУМ ЗАРКОВ, ЖЕЛЬО БОЙЧЕВ, ЕЛЕНА ЙОНЧЕВА, ГЕОРГИ СВИЛЕНСКИ, ВЕСЕЛА ЛЕЧЕВА, АНТОН КУТЕВ, КРИСТИАН ВИГЕНИН", "date": "2018.01.17", "title": "Ето ги мотивите за вота на недоверие (ДОКУМЕНТ)"}
{"url": "http://clubz.bg/63012-%E2%80%9Cdi_velt%E2%80%9D_dokladyt_%E2%80%9Ckremyl%E2%80%9D_udar_sreshtu_oligarsite_na_putin", "text": "По повод Нова година той им пожелава не само успех, каза стопанинът на Кремъл. Заръчал на правителството да дефинира критериите за вложения на специални държавни кредити в чужда валута. Така руски инвеститори можели да вложат парите си. Според Путин бил нужен такъв механизъм за бизнеса, че да може вложеният в чужбина капитал да се върне безпрепятствено в Русия. За това трябвало да допринесе и амнистия за неплащалите данъци. Самите магнати бяха помолили правителството за безопасен трансфер. А и само така паричните потоци биха останали тайна за американското финансово министерство. Точно сега руските крупни предприемачи се страхуват от администрацията на САЩ, както дяволът от тамяна. Това не е учудващо. До края на януари администрацията на САЩ трябва да представи в Сената доклада си как да се приложи новият закон за санкциите, приет на 2 август м. г., сиреч на кои юридически лица и олигарси, близки до руското държавно ръководство, ще бъдат наложени нови санкции. Документът вече броди из руските медии като доклада “Кремъл.” Наред със забрана за влизане в САЩ и бизнес отношения с американски фирми, има заплаха за замразяване на имущество – предимно при корупция и пране на пари. Все още двете страни са в условията на покер – колко остро да стреляш и да отговаряш на стрелбата. Колкото по-малко се знае за фаталния списък, толкова повече са спекулациите. Така по-скоро незначимият по виляние политик Олег Митвол тези дни се превърна в център на внимание. Твърди, че разполагал със списъка, съдържащ имена на 568 души, включително и неговото. Преди това в. “Комерсант” написа за списък от 50 лица от най-тесния кръг около Путин. “Файненшъл таймс” пък оповести, че през декември м. г. руски опозиционери са изпратили на Вашингтон препоръчителен списък с имената на 200 души. Сред тях бил и шефъг на “Сбербанк” Херман Греф (между другото един от най-големите критици на системата сред руските елити) и Алексей Мордашов – шеф на стоманения концерн “Северщал” и крупен акционер при туроператора TUI. Говорителят на Путин Дмитрий Песков призова да не се вярва на подобни догадки. Който принадлежи към кръга на Путин, няма илюзия, че името му няма да е в списъка. Това са хора, вече попаднали под удара на санкции, тъй като се смятат за дългата ръка на Кремъл и носят отговорност за геополитическата линия на Русия, както и за сделки в подкрепа на режима. Неясно е положението при олигарсите, които преди повече от десетилетие бяха изтласкани от ключови постове в политиката, но чрез частните си концерни икономически продължават да са зависими от благоволението на Кремъл. Колосите в икономиката са толкова изнервени, колкото от години не е било. Те са изправени пред дилема – да отговорят на въпроса към коя държавна власт да демонстрират лоялност. Попаднат ли в полезрението с особената си близост до ръководството на Кремъл, нараства възможността да попаднат в списъка по санкциите и така да рискуват бъдещите си сделки зад граница. Ако искат да избегнат подобен риск и да сигнализират дистанция спрямо руските властимащи, вътре в страната ще са застрашени от удари. Това води до куриозни ситуации. Така топмениджър на най-голямата частна банка “Алфа” заяви в интервю, че банката му вече няма да предоставя услуги на попадналия под санкциите отбранителен сектор, за да не попадне в списъка на санкциите на САЩ. “Банката не е получила разрешително за подобни сделки”, контрира вицепремиерът Дмитрий Рогозин. В Кремъл не си правят илюзии, че САЩ искат да забият клин между олигарсите и Кремъл. В края на ноември м. г. говорителят на Путин Песков потвърди, че САЩ преследват тази цел с оглед президентските избори в Русия, насрочени за 18 март т. г. Той обаче не знаел нищо по въпроса дали крупни предприемачи се дистанцират от Кремъл. Техният девиз е да са в сянка и по никакъв начин да не попадат в полезрението, за да не се срутят при сегашната обстановка. Да не скъсват с Путин, но и да не се показват публично с него. В крайна сметка играта на криеница няма да им помогне. Близостта с Путин е дългогодишен резултат и отчасти купена на висока цена. Сега тя не може да бъде зачеркната.", "date": "2018.01.17", "title": "“Ди Велт”: Докладът “Кремъл” - удар срещу олигарсите на Путин"}
{"url": "http://clubz.bg/63017-iz_doklad_na_dans_nqkoj_manipulira_otvyn_sybiraneto_na_akcizite", "text": "Тази сутрин, малко преди внасянето на вота на недоверие срещу правителството на тема корупция, лидерът на БСП Корнелия Нинова обави от парламентарната трибуна, че от близо две години е установена заплаха за финансовата, респективно националната сигурност, но правителството на Бойко Борисов не прави нищо по въпроса. Нинова базира тези си твърдения на няколко секретни доклада - на ДАНС, прокуратурата и на финансовия министър Владислав Горанов. Нинова: Има заплаха за националната сигурност, Борисов я прикрива Въпреки че Нинова не поясни за какво става въпрос, стана ясно, че докладите касаят Българската акцизна централизирана информационна система (БАЦИС). БАЦИС бе създадена преди близо шест години. Стартира като съвместен проект на Агенция \"Митници\" и Национална агенция за приходите. Двете системи си обменят информация за доставките на горива и осигурят проследяване на горивото от производителя или вносителя до търговския обект. БАЦИС представлява единна интегрирана система, която обединява всички системи в акцизната област (тютюневи изделия, енергийни продукти и алкохол). БСП откри проблеми в информационната система за акцизите В доклада на ДАНС обаче се отчитало, че тази уж затворена система е пробита, научи Клуб Z. Сред констатациите са, че била манипулирана. И то не само отвътре, но и от компютри отвън. Проблем за хващането на манипулацията отвътре било, че достъпът до системата ставал само с една парола за всички служители. Така нареченото Българско ФБР установило и пробив от компютри външни за системата. Прокуратурата е направила проверка по тези данни, завършила без резултат. В доклада се съдържат и показания на митничари, които обаче не водят до нищо. Отричали да знаят за манипулации в системата. В мотивите си към вота на недоверие пък, по отношение на БАЦИС, от БСП посочват: Констатациите на ДАНС, направени преди близо две години, все още били в сила като това било видно от доклада на Владислав Горанов от тази година. Ето ги мотивите за вота на недоверие (ДОКУМЕНТ) Докладите са в секретно деловодство на парламента, но оказа се, не всеки депутат има достъп до тях. Ако някой иска да ги чете, трябва да вземе разрешение от Корнелия Нинова, която се води заявител. Със сигурност обаче ги е чел шефът на парламентарната комисия за наблюдение на приходните агенции и борба със сивата икономика Емил Димитров - Ревизоро. БСП откри проблеми в информационната система за акцизите Ето ги мотивите за вота на недоверие (ДОКУМЕНТ)", "date": "2018.01.17", "title": "Из доклад на ДАНС: Някой манипулира отвън събирането на акцизите"}
{"url": "http://clubz.bg/63015-kabinetyt_na_cheshkiq_donald_trymp_padna", "text": "Чешкото правителство начело с премиера Андрей Бабиш подаде оставка в сряда. Това стана след като не получи вот на доверие вчера, съобщава Ройтерс. Правителството на Бабиш бе подкрепено при гласуването в Камарата на депутатите само от 78-те депутати от управляващата партия \"Действие на недоволните граждани\" (АНО). 117 техни колеги в долната камара на парламента гласуваха \"Против\", а петима се въздържаха.  Вотът на доверие бе иницииран след разразил се около Бабиш скандал за корупция и злоупотреба с еврофондове.  \n\tВъв вторник правителството на милиардера Бабиш, известен като чешкия Доналд Тръмп, бе подкрепено при гласуването в Камарата на депутатите само от 78-те депутати от неговото популистко движение \"Действие на недоволните граждани\" (АНО). 117 техни колеги в долната камара на чешкия парламент гласуваха против, а петима се въздържаха. Евроскептикът милиардер Андрей Бабиш печели вота в Чехия Позицията на чешкия премиер е подкопана допълнително от повдигнатите му обвинения в злоупотреба с пари от европейски фондове. Кабинетът на малцинството ще продължи да изпълнява функциите си до сформирането на ново правителство. Богаташът Бабиш, известен като чешкия Тръмп, посяга към властта Президентът Милош Земан вече заяви, че ще даде нов шанс на Бабиш да направи кабинет. Същевременно в страната миналата седмица беше първия кръг на президентските избори. Земан водеше, но не достатъчно и затова отива на балотаж  След по-малко от две седмици той ще се изправи срещу бившия ръководител на Чешката академия на науките Иржи Драхош. Проруски популист и учен ще се борят на втория тур за президент в Чехия Земан получи 39% от гласовете, а Драхош - 26,3%. Трети е бившият дипломат Павел Фишер, който взе около 10%. За президентския пост се бореха деветима кандидати. Вторият тур на изборите ще се проведе на 26 и 27 януари. Богаташът Бабиш, известен като чешкия Тръмп, посяга към властта Проруски популист и учен ще се борят на втория тур за президент в Чехия", "date": "2018.01.17", "title": "Кабинетът на чешкия Доналд Тръмп падна"}
{"url": "http://clubz.bg/63047-aej_resheniqta_na_burgaskiq_rajonen_syd_syzdavat_precedent_kojto_vodi_do_cenzura", "text": "Асоциацията на европейските журналисти – България, определи като \"скандални\" решенията на Бургаския районен съд от 11 януари, с които са осъдени два местни сайта по искове, заведени от Петър Низамов - Перата. Двете медии са цитирали прессъобщения на МВР и прокуратурата. БургасНюз и Бургасинфо са осъдени на първа инстанция по дела, заведени от Петър Низамов, придобил публичност с прякора Перата. Решенията могат да бъдат видени   и  . Ищецът твърди, че двете издания са нарушили презумпцията за невинност заради това, че през март 2012 г., позовавайки се на прессъобщения на МВР и прокуратурата, са информирали обществото, че Низамов е бил обвинен и задържан за инцидент в бургаска дискотека. Съдът приема частично исковете и осъжда двете медии да заплатят общо 2500 лева обезщетение на Низамов плюс разноски по делото, напомнят от АЕЖ. ВСС за журналистите и Перата: Трябва ли да натискаме съдия за негово решение? В решението си срещу БургасНюз съдът потвърждава, че публикацията препечатва едно към едно съобщение на областната дирекция на МВР Бургас. Както препоръча и АЕЖ-България в  , съдия Калин Кунчев прилага по аналогия чл. Чл. 17 (4) от Закона за радиото телевизията, който освобождава доставчиците на медийни услуги от отговорност за разгласени сведения, когато те са получени по официален ред. Съдът обаче осъжда медията заради това, че е поставила неподходящо заглавие на публикацията, идентична с прессъобщението на МВР. От решението става ясно, че според съда в текста на самото прессъобщение на МВР вероятно е нарушена презумцията за невинност на лицето. Но медията не може да бъде отговорна за това, тъй като се позовава на текста дословно. Осъдена е обаче заради заглавието, което е поставила на тази публикация. Съдът дори стига дотам да препоръчва кое би било подходящо заглавие за публикацията. Единият от двата предложени варианта гласи: “Бургаският окръжен съд уважи протеста на прокуратурата и взе мерки за неотклонение “Задържане под стража“ спрямо обвинените за нанасянето на побой над охранител в дискотека “Джубокс“ бургазлии“. Журналисти от Бургас: Съдия и Пèрата мачкат свободата на словото Това предложение показва пълно непознаване на естеството на журналистическата работа. Абсурдно е някой да очаква, че подобно заглавие би могло да се появи в медия. Най-важният критерий за едно заглавие е да отразява синтезирано съдържанието на публикацията. Никой не твърди, че това не е така в този случай. Следователно журналистите все пак са осъдени да плащат заради разгласена информация, получена по официален път, т.е. в противоречие с цитирания текст от Закона за радиото и телевизията. Решенията на Районен съд – Бургас влизат в противоречие с Конституцията, Европейската конвенция за правата на човека и основните свободи и практиката на Европейския съд по правата на човека. Те създават прецедент, който ще има пряк резултат налагането на цензура. Ако тези решения бъдат потвърдени и на следваща инстанция, АЕЖ – България ще запознае международните институции със случая. Журналисти от Бургас: Съдия и Пèрата мачкат свободата на словото", "date": "2018.01.17", "title": "АЕЖ: Решенията на Бургаския районен съд създават прецедент, който води до цензура"}
{"url": "http://clubz.bg/63016-borisov_kato_zelen_chovek_spiral_sym_proekti_za_da_se_izlyupqt_shtyrkelcheta", "text": "Правителството се грижи за опазването на околната среда, каза Борисов. Според премиера, който се определи като “зелен човек“, лифтът не е необходим само за туристите, които се редят на опашки. В края на миналата година Министерският съвет гласува промяна на плана за управление на планината. Природозащитниците твърдят, че решението позволява строеж на 48% от територията на парка. От Министерството на околната среда и водите настояват, че наистина става въпрос за 48% от територията, но 45% ще бъде разрешено само за нови водохващания, а изграждането на нови ски съоръжения и писти ще бъдат разрешени само на 2% от територията на парка. Хиляди природозащитници и граждани продължават протестите си в София против решението на кабинета. Това бе отблязано от евродепутатката от Зелените Ска Келер: Тя повдигна и въпроса за корупцията: Мерките за борба с корупцията също не са ефективни или са дори контрапродуктивни, изтъкна тя и посочи за пример приетия антикорупционен закон. Борисов коментира, че “корупция има навсякъде“, а правителството ни се бори с нея и получава похвали за волята си да открие решение.", "date": "2018.01.17", "title": "Борисов като \"зелен човек\": Спирал съм проекти, за да се излюпят щъркелчета"}
{"url": "http://clubz.bg/63014-yunker_ne_vodim_vojna_s_polsha_a_spor_s_kabineta_vyv_varshava", "text": "Задействането на процедура срещу Полша по член 7 на Лисабонския договор не значи задължително санкции, заяви председателят на Еврокомисията Жан-Клод Юнкер. Борисов: С Турция  да се работи, отношенията с Русия да се нормализират Под натиск от ЕС и протести: петима уволнени министри в Полша Той призова България като председател на Съвета на Европейския съюз да подходи конструктивно и с готовност за компромис, но и да поддържа твърдата позиция в защита на демокрацията. Председателят на Еврокомисията демонстрира топлите си отношения с българския премиер и изрази надежда, че правителството ще се справи със задачата да е начело на Съвета на ЕС. Юнкер заяви още, че от “Брекзит“ няма да има печеливша страна. Британците не се чувстваха добре в Евросъюза в продължение на 40 години и Брюксел също има вина за това, призна председателят на Еврокомисията. Дори след излизането си, Великобритания обаче винаги може да се върна, заключи Юнкер. Под натиск от ЕС и протести: петима уволнени министри в Полша", "date": "2018.01.17", "title": "Юнкер: Не водим война с Полша, а спор с кабинета във Варшава"}
{"url": "http://clubz.bg/63008-sasht_severna_koreq_moje_da_predizvika_voenen_otgovor", "text": "20 държави се разбраха да обсъдят по-строги санкции, за да принудят Северна Корея да се откаже от ядрените си оръжия, предаде Ройтерс. Американският държавен секретар Рекс Тилърсън предупреди Пхенян, че може да предизвика военен отговор, ако не избере преговорите. Това стана на среща в канадския град Ванкувър под егидата на САЩ. В нея участват страните, подкрепяли Южна Корея по време на Корейската война през 1950-1953 г. Постигнато бе и съгласие за подкрепа на подновения диалог между Пхенян и Сеул \"с надеждата, че той ще доведе до трайно намаляване на напрежението\". Участниците са убедени, че дипломатическо решение на кризата е хем съществено, хем възможно. Севернокорейският лидер Ким Чен Ун отказвада спре разработването на ядрени ракети, които могат да ударят САЩ, въпреки все по-строгите санкции на ООН. Това увеличава опасенията от нова война на Корейския полуостров. Ким прие поканата на Южна Корея за преговори САЩ и Канада бяха съвместни домакини на двудневната среща във Ванкувър за обсъждането на начини за увеличаване на натиска върху Ким. Американски представители съобщиха, ч в администрацията на Доналд Тръмп се е водил дебат дали да се обсъдят по-активно военни варианти ато превантивна атака срещу севернокорейски ядрен или ракетен обект или ракетен полигон. Тилърсън избягна да отговори на въпрос за такава атака и заяви на заключителната пресконференция: Той баче изтъкна, че заплахата отстрана на КНДР нараства. И продължи: На срещата във Ванкувър бе решено да се гарантира, че наложените вече санкции на ООН се прилагат изцяло. В съвместно изявление участниците заявиха, че са се разбрали  . Подробности обаче не бяха съобщени. Тилърсън заяви, че всички страни трябва да работят заедно, за да бъдат подобрени действията срещу корабите, опитващи се да нарушат санкциите. той изтъкна, че трябва да има  за Северна Корея,  . Дипломат номер 1 на Вашингтон допълни, че Китай и Русия, които не участваха на срещата във Ванкувър, трябва изцяло да прилагат санкциите на ООН. Пхенян: Ракетите ни са насочени само срещу САЩ Американски представители заявиха, че обсъждането на военен удар в известна степен е спряно, след като двете Кореи проведоха първите от две години насам преговори помежду си и Пхенян обяви, че ще изпрати спортисти на зимната олимпиада в Пьончан, Южна Корея, през февруари. Японският външен министър Таро Коно заяви, че светът не трябва да се подвежда по \"офанзивата чрез омайване\" на КНДР заради започването на преговори с Юга. Южнокорейската първа дипломатка Кан Кън Хва заяви, че се надява диалогът да продължи и след олимпиадата, но настоя, че наложените санкции трябва да бъдат прилагани по-строго. Тилърсън потвърди, че страната му отхвърля китайско-руското предложение САЩ и Южна Корея да замразят съвместните оенни учение в замяна на същото със севернокорейската оръжейна програма. Висш представител на Държания департамент съобщи, че шефът на Пентагона Джим Матис е дал брифинг пред участниците в срещата във Ванкувър по време на вечерята, и е изтъкнал, че САЩ предпочитат дипломатическото решение, като същевременно военният вариант остава на масата. Русия и Китай неведнъж са били обвинявани, че не прилагат изцяло санкциите на ООН. Те отричат тези твърдения. Двете страни остро разкритикуваха срещата във Ванкувър. \"Чайна дейли\" - най-големият англоезичен вестник в Китай, пише, че срещата ще се окаже контрапродуктивна. Китайският външен министър Ван И заяви, че всеки би трябвало да цени намаляването на напрежението на Корейския полуостров. Но допълни, че историята показва, че след всяко отслабване на напрежението може да има влошаване на ситуацията. Сюзън Торнтън - най-високопоставеният представител на Държавния департамент за Източна Азия, ще замине от Ванкувър за Пекин, за да информира Китай за срещата. Очаква се Тилърсън да предостави документи от форума а своите колеги от Русия и Китай. Пхенян: Ракетите ни са насочени само срещу САЩ", "date": "2018.01.17", "title": "САЩ: Северна Корея може да предизвика военен отговор"}
{"url": "http://clubz.bg/63005-kak_vss_vyzpitano_kaza_na_jurnalistite_%E2%80%9Eq_u_levo%E2%80%9C", "text": "ВСС прие вчера декларация като реакция на първата пиар криза, в която изпада от сформирането си на 3 октомври. Става дума за откритото писмо на бургаски медии, недоволни от 2 решения, постановени от местен съдия срещу тях по искове на хвърковатия стожер на българщинáта Петър Низамов-Перата. ВСС защити съдията, осъдил медии по жалби на Петър Низамов-Пѐрата: (ДЕКЛАРАЦИЯ) Ще си позволя, нямайки изискуемите по конституция високи професионални и нравствени качества и 15 години юридически стаж, да перефразирам на \"човешки\" език това, което съдийската колегия каза на бургаските колеги: Обективно погледнато, без емоции - става въпрос за решение, с което съдията Калин Кунчев отхвърля почти всички елементи от исковата молба на Петър Низамов. Признава обаче един - че някой си е наречен \"бияч\", само защото прокуратурата му е образувала нещо (в заглавието   Ако трябва да сме честни, търсейки кога краткост, кога \"ударни\" заглавия, журналистите търпим изключително сериозна критика, тежко квалифицирайки хора на ранен или дори нулев етап от съдебното дирене срещу тях. За пример - представете си, ако беше оцелял убиецът от Нови Искър и ако излезе, какви пари можеше да изкара от заглавията ни... Хич няма да споменавам и друга моя лична болка: доколко е етично да разнасяш снимките на целуващи се хора от фейсбук само заради това, че няколко часа преди да бъдат избити не са знаели, че ще бъдат избити, за да си ги заключат или изтрият. Но по същата логика можем ли да наричаме \"Убиецът на Чората Бойко Борисов\", \"Прахосникът на 50 000 лв. на МВР Цветан Цветнов\" или \"Крадецът на 20 млн. лв. от българските пенсионери Симеон Дянков\" - само затова, че известната с безпристрастността си и пълната си политическа индиферентност българска прокуратура на един или друг етап ги е обвинявала в такива неща? Нали затова съдът има последната дума. Сори, но няма как едни истини и базисни положения да важат за едни, а за Перата да важат други. И тук свършва, така да се каже, \"веселата част\". Вчера във ВСС се чуха доста смислени гласове, например: Пак ще дам пример: помните ли едни двама братя, които \"зверски убиха момче\" на тротоара във Враца и от четвъртия етаж на Съдебната палата в София се стовариха с цялата си тежест върху местния прокурор, който опитваше   Е, под натиск на улицата квалификацията бе променена в много по-тежка, но пък случаят се оказа съвсем друг (момчето бе починало от вроден порок) и така цялото обвинение \"изгърмя\". Макар злите езици да носят, че преди извънредното заседание на ВСС вчера в 17 ч (!) е имало препирни за баланса във всяка една дума от декларациата, от Съвета са постигнали крайния разултат да звучат уплашено: Ето тук се шегуват правистите, че като нямаш никакви аргументи, винаги цитираш Конституцията. Изречението за вярата и независимостта звучи като „Ужас! Някой да помага!“ Което все пак е нелепо – става въпрос за няколко репортера, които съвсем резонно и законно си защитават \"тяхната истина\" - никой не е нападнал с танк съдебната палата. ВСС за журналистите и Перата: Трябва ли да натискаме съдия за негово решение? А що се отнася до съдията Кунчев:  . Да не кажа, че според мен непременно трябваше да си ги спести. Но така мисля само аз. Тук не става въпрос за лошо тълкуване и прилагане на правната материя, а за наднормативни понятия като такт, чувство за мяра, ако щете лично възпитание и пр., за които - колкото и с ищеца по конкретното дело да сме сякаш от два различни свята - магистратът едва ли търпи укор. Ще завърша с едно изречение от декларацията, касаещо най-голямата болка: пустия му имидж. Ми то и Цацаров има негативен ефект върху публичния имидж на съдебната власт, а клакьорите му - върху този на журналистическата общност, ама си дишат. Никой не би ги тричал заради това. ВСС за журналистите и Перата: Трябва ли да натискаме съдия за негово решение?", "date": "2018.01.17", "title": "Как ВСС възпитано каза на журналистите: „Я у лево!“"}
{"url": "http://clubz.bg/63019-lihvotochkite_se_zapytiha_kym_vechnostta", "text": "Лихвоточките се запътиха към вечността, след като десетина пъти парламентът удължаваше срока за изплащането им, а днес премахна крайния срок, в който държавата трябва да изплати всички заявени претенции и разреши и наследяването им. Така българските граждани, спестявали за жилище в ДСК от 70-те години на миналия век, ще могат да завещаят неуредените си права на своите наследници. Причината е, че държавата премахва крайния срок, в който трябваше да изплати всички заявени претенции съгласно приети на първо четене днес поредни промени в Закона за уреждане на правата на граждани с многогодишни жилищно-спестовни влогове. Местните данъци да се плащат с лихвоточки С приетите днес промени се отваря възможност да се използват като платежно средство за плащане на дължими данъци и такси към държавата и общините. В момента се плаща по 8 стотинки за 1 лев номинал от лихвоточка, като тази цена не е променяна от 10 години. Сега законът предвижда лихвоточките да се осребряват при покупка на жилище или участие в ново строителство, като парите се превеждат директно на предприемача, ако собственикът им няма друго жилище. Горанов: Решаваме проблема с лихвоточките догодина Промените засягат 55 000 български граждани с многогодишни жилищно-спестовни влогове. Удължава се с две години срокът за заявяване на искане за изплащане на лихвоточките от техните собственици. По сега действащия закон след 30 ноември 2016 г. държавата не приема претенции за компенсация, а 31 декември 2019 г. е крайният срок окончателно да се разплати с гражданите, които имат право на това. Депутатът от ГЕРБ Евгения Ангелова подкрепи промените и отбеляза, че поради многократното удължаване на сроковете за изплащане на лихвоточките, трябва да се прецени доколко е логично тези срокове да продължават да бъдат удължавани.  По времето на тоталитарния режим българските граждани правеха жилищно-спестовни влогове в Държавната спестовна каса (ДСК), понастоящем Банка ДСК. Настъпилите след 10 ноември 1989 г. промени и освобождаването на цените стопи спестеното. Затова  през 1991 г. беше приет Законът за уреждане на жилищните въпроси на граждани с жилищно-спестовни влогове. Към 31 декември 1991 г. българите с такива партиди са наброявали 318 048. Но държавата постави условие - парична компенсация само за тези, чието имущество, движимо и недвижимо, е до 150 000 лева по цени отпреди деноминацията през 1999 г. При това имотите се оценяваха по базисна пазарна цена, в пъти по-ниска от реалната, а движимото имущество - по застрахователна стойност. Така държавата отряза от обезщетение хиляди, а останалите бяха ежегодно картотекирани в списъци от над 150-те комисии, създадени към общините. Малцина успяха да получат жилище от общините, когато съществуваше тази опция, а ведомствените жилища бяха разпродадени още в края на миналия век. Държавата заделя ограничен ресурс за Националния компенсационен жилищен фонд, който изплаща компенсациите. За миналата година бяха изхарчени 35.6 милиона лева. До 2019 г. трябва да се платят лихвоточки за 94,2 млн. лв. Горанов: Решаваме проблема с лихвоточките догодина До 2019 г. трябва да се платят лихвоточки за 94,2 млн. лв.", "date": "2018.01.17", "title": "Лихвоточките се запътиха към вечността"}
{"url": "http://clubz.bg/63018-noviqt_termometyr_na_ojmqkon_se_schupi_pri_62_gradusa", "text": "Новият електронен термометър в сибирското село Оймякон, признато за най-студеното постоянно населено място на света, се повреди, когато температурата падна до минус 62 градуса Целзий, съобщава БТА. Според местните жители температурата е паднала още повече - до минус 67 градуса, което   Официално обаче местната метеорологична станция отчете почти жеги - „едва” минус 59 градуса Целзий. Температурата в Антарктида пада и до по-ниски стойности, но там има само научни бази, не и постоянно живущи. Топ 5 най-студени места... Или къде училището затваря чак при -52 В Оймякон живеят около 500 души. Селото се е появило като база за пастирите на елени през 20-те и 30-те години на миналия век. Името му означава и произтича от факта, че там има минерален извор.     Там, на север. Където целият интернет се събира в едно приложение Хората в Оймякон се борят с много по-различни от ношите проблеми в ежедневието - замръзва мастилото в химикалките, батериите спадат бързо, очилата се залепват за лицата на хората, миглите се заскрежават с излизането навън. В големите студове местните оставят автомобилите да работят непрекъснато, иначе няма да могат да запалят.   Там, на север. Където целият интернет се събира в едно приложение", "date": "2018.01.17", "title": "Новият термометър на Оймякон се счупи при -62 градуса"}
{"url": "http://clubz.bg/63013-dano_pone_ne_prashtat_dobrovolcite_na_obuchenie_v_rusiq", "text": "Професионалната служба е доброволна служба по договор срещу заплащане по Закона за отбраната и въоръжените сили. Каква ще е новата \"доброволна казарма\" още не е ясно, но почти сигурно ще свърши като търга за нови модулни патрулни кораби. Хем беше пробив в процеса за превъоръжаване с участие на нашата индустрия, хем единственият кандидат се отказа да изпълни това, което беше толкова сериозно постижение на Министерството на отбраната. И още нещо - наистина сериозно: всяка военна подготовка трябва да бъде под строг демократичен граждански контрол, защото иначе може да осъмнем с военно подготвени, които да действат срещу тези, които са платили подготовката им - т.е. българските граждани. Импровизациите в отбраната стават все по-опасни - от провалени поръчки за превъоръжаване, през загуба на офицер и хеликоптер поради проблеми в подготовката и подръжката, до директно възлагане на поръчки в края на годината по общи рамкови договори и опит за пряко договаряне с руски фирми от \"забранителни списъци\", а сега и бързане за въвеждане на нов вид военна служба без сериозни публични консултации и оценка на въздействието върху отбраната и сигурността на Родината ни. Дано поне не ги пращат доброволците на обучение в Русия или да поканим руски инструктури, защото те са готови да предложат тази услуга на конкурентни цени. Или може би в центъра за хуманитарни операции в Ниш? Може ли да чуем военната експертиза - нали тя щеше да е водеща! Армиите, които въвеждат форми на ограничена \"наборна служба\" първо са осигурили добро заплащане, ефективна подготовка и модерно оръжие на професионалната си армия, а и младежите им не си търсят унивеситети и работа главно в чужбина. Докато браним Пирин и Витоша да не изгубим армията си? \n\t", "date": "2018.01.17", "title": "Дано поне не пращат доброволците на обучение в Русия"}
{"url": "http://clubz.bg/63004-da_svirish_pred_pyrviq_predi_i_sega", "text": "Участието на един цигулар на вечерята, дадена от българското правителство на делегация от Япония, се превърна в основна тема за дебати във фейсбук през последните два дни. Не визитата на японския премиер Шиндзо Абе, а изпълнението на Васко Василев край трапезата в столичната механа „Воденицата“.  Василев – концерт-майстор на оркестъра на Кралската опера в Лондон – е долетял специално за японската визита. В. „Труд“ твърди, че българският цигулар е сред любимите изпълнители на премиера Абе. Пред чуждите гости и техните домакини Васко Василев е изпълнил произведение на японския композитор Шинджи Taнимура. Кадрите от участието му възмутиха ценители на класиката. Според мнозина мястото „профанизира“ изпълнение на музикант от симфоничната сцена, неподходяща е и ролята на „кръчмарски музикант“, дадена на Василев от организаторите на проявата. Някои намират вина у самия музикант, че е приел поканата да свири „на маса“ – но има и такива, които отбелязват, че „не може да откаже“. Не са малко и коментарите в защита правото на музиканта да решава сам къде и пред каква публика да се изявява. Други твърдят, че Япония ни е дала много и държавните ѝ лидери „заслужават да им се отплатим с подобен жест“. Но трети смятат, че никой премиер – дори японският – „не заслужава унижението“ на подобен музикант. Самият той отказа коментар за участието си, но публикация в страницата му във фейсбук предлага ироничен поглед върху случилото се. Василев е публикувал колаж от две снимки: на едната е в прегръдките на Тодор Живков – известно е, че след изпълнение пред бившия Първи невръстният Васко Василев е изпратен от тоталитарната държава да учи цигулка в Москва; на другата снимка музикантът е с министър-председателя на демократична България Бойко Борисов на „срещата на високо равнище“ във „Воденицата“. Текстът гласи: „… През 40 години… фотографията сега е цветна.“ И ако продължим аналогията между двете събития, предишното му изпълнение пред държавния глава му е донесло значителна полза за развитието му като музикант – питаме се обаче каква е ползата за кариерата му от сегашната му изява.", "date": "2018.01.17", "title": "Да свириш пред Първия преди и сега"}
{"url": "http://clubz.bg/63009-brazilskata_sapunka_s_karanga_priklyuchva_s_globa", "text": "Свърши се. Голмайсторът на ЦСКА-София и на Първа лига Фернандо Каранга се прибра вчера в България и вечерта се присъедини към отбора си на лагера в Сандански. Нападателят се забави с няколко дни и ще понесе глоба, информира официалният сайт на клуба. На старта на зимната подготовка старши треньорът на \"червените\" Стамен Белчев обяви, че ваканцията на Каранга ще продължи малко повече, тъй като той имал да решава имотни проблеми в родината си. Това ставало с негово разрешение. Имотни грижи задържали голмайстора на ЦСКА в Бразилия Въпреки това в някои медии се появиха информации, че Каранга умишлено не се връща, тъй като изнудва клуба за повече пари. Искан бил от китайски клуб, където му давали милиони и т.н., и т.н. Нищо от това не получи официално потвърждение, не и на този етап. Китайският отбор отрече да иска Каранга. Сапунката обаче се завъртя и фенове на ЦСКА-София решиха да издирват Фернандо чрез фейсбук, където писаха съобщения на половинката му. Така тя качваше в мрежата статуси, в които Каранга се врича в любов и вярност на запалянковците на \"червените\". После ги сваляше. И така. Поне засега \"сериалът\" свърши. Реализаторът има договор с клуба до лятото на 2019 г.", "date": "2018.01.17", "title": "Бразилската сапунка с Каранга приключва с глоба"}
{"url": "http://clubz.bg/62949-razlichnite_ostavat_razlichni_sys_ili_bez_istanbulska_konvenciq", "text": "След като не успяха да покажат конкретен текст от Истанбулската конвенция, който да доказва свръхнадградените страхове и истерии, Велислава Дърева наблегна на обяснителните записки към конвенцията. Вероятно след това ще се спрат на отделни изказвания на делегати и т.н. Ратифицира се конвенция и конкретен текст, не записки и бележки към нея, нито изказвания, нито интерпретации. Като толкова много ги е страх, да си направят една декларация към ратификационния документ и вътре да изложат всякакви \"кавеати\" - застраховки срещу бъдещи спекулации с тяхната права вяра. А сега на по-важната тема. Громенето на либерално-гейските и прочие уклони е тотално извън конвенцията и изобщо не е предмет на спора. Но да погледнем отвъд ратификацията във възможните кошмарни развития след това. Как ние предаваме устоите на нашата християнска цивилизация, на семейството, на правото да правим традиционен секс, да бъдем мъж и жена и т.н. В същност иде реч за това дали да признаем правото на самоопределение на личността. Ако човек се чувства различен, объркан или убеден, включително сексуално, какво ще промени с тази ратификация или не на Конвенцията? Какво предлагате? Да стъпим върху традициите на соца и да лекуваме тези хора, да ги вкарваме в психиатрии, да ги изолираме, да не им признаваме правата - защото друга опция няма. Със или без конвенция, този и тази, която се чувства различна, няма да се върне в \"правия път\". Вместо забрани и игнориране на проблема, вместо истерии ценностите се пазят с позитивна политика, в която даваш самочувствие на хетеросексуалните, насърчаваш религиозното възпитание и обучението в християнски ценности. С други думи, ореш в твоята бразда и гледаш тази бразда да бъде достатъчно привлекателна, за да могат повече хора да те последват. Повтарям - идиотско е да си мислиш, че в XXI век с отказа от ратификация поради истерични интерпретации извън реалния контекст ще помогнеш на каузата на традиционните и консервативните ценности. Това е по-скоро условен рефлекс от тоталитарното време. Неслучайно Волен става консерватор. Зад тази врата на консерватизма се крият всякакви циници. Утре ще ви омайва, че е наследник на Чърчил. Точно както русофилът Димитър Иванов прави паметник на Стамболов!? Не гледайте етикетите, гледайте и се ориентирайте по съдържанието.    ", "date": "2018.01.17", "title": "Различните остават различни със или без Истанбулска конвенция"}
{"url": "http://clubz.bg/62985-kakvo_tochno_e_djendyr_obqsnenieto_v_istanbulskata_konvenciq", "text": "\"Джендър\", или както бе преведено на български - \"социален пол\", включва само два пола - мъжкия и женския. Това разясняват съставителите на Истанбулската конвенция в  за спорните точки в международния договор. Части от Конвенцията пък наистина могат да се отнасят и за хората с различна сексуална ориентация или полова идентичност. Припомняме въпросния чл. 3, подточка в), който предизвика паника и истерия у българските \"консерватори\" (в първоначалния превод от Съвета обещаха нов): В обяснителния доклад, точка 53 този текст е разширен: Никъде в обяснителния доклад не се говори за \"трети пол\", разбира се, тъй като нито една точка от доклада не засяга този казус. А горният текст ясно показва, че в Конвенцията има само два пола - мъжки и женски. Но в доклада се появява друг ужас за \"патриоти\" и други традиционалисти, който иначе отсъства в Конвенцията - хомосексуалните, травеститите и транссексуалните. Член 54 се обяснява: Но по-нататък има важно уточнение в чл. 313:", "date": "2018.01.17", "title": "Какво точно е \"джендър\" - обяснението в Истанбулската конвенция"}
{"url": "http://clubz.bg/62986-redno_li_e_evropejskata_komisiq_da_reklamira_medii_buhalki", "text": "Преди дни притежаваният от Делян Славчев Пеевски вестник и сайт „Монитор“ публикува интервю с европейския комисар по миграцията и вътрешните работи Димитрис Аврамопулос „Шенген ще е по-силен с България и Румъния“. В понеделник представителството на Европейската комисия в България публикува в профила си в туитър линк към интервюто - \"Бягаме последните метри към Шенген, скоро ще пътувате сводобно\" - комисар @Avramopoulos пред в. \"Монитор\".     Това провокира български потребители на туитър да попитат: Редно ли е Европейската комисия да рекламира медии, които разпространяват фалшиви новини, антиевропейска пропаганда и са част от империята на Пеевски – основен фактор за потъпкването на свободата на медиите в България. Бяла книга за свободата на медиите в България (ПЪЛЕН ТЕКСТ) Публикацията е още по-озадачаваща, защото идва след друга публикация – за усилията на Европейската комисия срещу разпространението на фалшиви новини и антиевропейска пропаганда. Не е вярно обаче, че Европейската комисия не се интересува от медийния пейзаж в България. Липсата на независимост на медиите спира България по пътя на реформите и е сред причините за липсата на напредък – изводът е на самата Европейска комисия. В   г. се казва: Освен това участието на политически фигури на високи постове в медии, които не спазват правилата на етичната журналистика, е начин за легитимирането на тези издания в очите на публиката и подпомагането им в техните усилия да \"затрудняват достигането на напредък\". Ролята на Делян Славчев Пеевски също не е безизвестна за всеки, който се интересува от България. Страната ни е на 109-о място в индекса за свободата на медиите на „ “. В последния доклад на организацията се казва: При тези изводи на Европейската комисия и на „Репортери без граници“ е озадачаващ изборът на вестник, пред който комисар Аврамопулос да даде интервю и който да бъде споделен от профила на представителството на Европейската комисия в България. Подобно безпринципно поведение може само да засили антиевропейските настроения и да разочарава най-убедените привърженици на европейската идея в България.", "date": "2018.01.17", "title": "Редно ли е Европейската комисия да рекламира медии бухалки?"}
{"url": "http://clubz.bg/62995-tova_e_tq_30_sezona_sled_nachaloto", "text": "През 1988-а Александрина Пендачанска дебютира пред публиката в НДК. Три десетилетия по-късно тя излиза отново на тази сцена – вече с биографията на дива, покорила едни от най-големите роли в това изкуство, преживяла ги в много от най-престижните оперни театри. Певицата ще ни върне към онзи първи момент в зала 1 на 2 април с мултимедийния концерт „Това съм аз“. В юбилейния концерт Пендачанска ще си партнира с оркестъра на Пловдивската държавна опера под диригентството на Мартин Пантелеев. Ще бъдат показани кадри от емблематични роли в репертоара ѝ. Ще я видим може би като някои от героините ѝ от предкласиката – Попея, Агрипина  от музиката на XX век – Саломе, Кризотемис, от белканто и Верди – Семирамида, Ермионе, Сомнамбула, Елизабет II, Луиза Милер, Еболи от Вагнер – Кундри като колоратурен сопран – Царицата на нощта и като мецосопран – Кармен. Зад гърба ѝ днес са спектакли под палката на най-големите диригенти на нашето време. Във високооценените записи на Моцартовите опери на Рене Якобс за „Хармония Мунди“ превъплъщенията на Пендачанска като Вителия, Донна Елвира, Електра, Арминда са смятани за еталон и са наградени с множество награди, сред които BBC Music Magazine Award, Gramophone’s Editor Choice, две номинации за „Грами“ за най-добър класически албум и най-добър оперен запис. Дискографията на Пендачанска също така включва „Агрипина“ от Хендел за „Хармония Мунди“  , „Семирамида“ от Росини за „Наксос“, „Сесостри“ от Тарадейас, „Живот за царя“ от Глинка за „Сони“, „Камбаните” от Рахманинов за ДЕКА, „Паризина“ от Доницети за„ Дайнамикс“, „Юлий Цезар“ от Сарторио за ОРФ, както и два солови рецитала. Нейните изпълнения като Елизабет II  , Лукреция Контарини  , Донна Елвира  , Алчина  , „Малка тържествена меса“ от Росини с Оркестър Гевандхаус и Рикардо Шайи са издадени също и на DVD.", "date": "2018.01.17", "title": "Това е тя 30 сезона след началото"}
{"url": "http://clubz.bg/62988-dobyr_kitaec_losh_kitaec", "text": "Онези, които например не посещават редовно възрастните си родители, ще получават черни точки. Също както и хората, които пресичат улиците на червено или изхвърлят битовите си отпадъци на непозволени места. Централнокитайският град Джънджоу пък още отсега е предприел нещо срещу онези китайци, които не спазват съдебни разпоредби: при всяко вдигане на телефонната слушалка специално съобщение им напомня за техните пропуски. Това са само някои от над 40-те различни експеримента, провеждани в момента на общинско равнище, с които правителството иска да установи как най-добре да реализира предвидената система за социален скоринг. Впрочем, всички, които пътуват по автомагистралите на Китай, отдавна вече не се учудват, че камерите за видеонаблюдение са навсякъде. За целите на държавната система за социален скоринг ще се използват както наличните данни от службите за гражданско състояние или училищните власти, така и различни видове оценки от всевъзможни компютърни приложения. Роля ще играе и поведението на юзърите в интернет. Системата ще включва освен това автоматично генерирани данни от камерите за видеонаблюдение на обществени места, които имат и функции за разпознаване на лица. \"Става дума за много обхватен проект, който се разпростира над почти всички сфери от всекидневието\", се казва в анализ на Берлинския институт за китайски изследвания (Меrics)  от декември 2017 г. В анализа се казва, че срещу заплануваната система няма почти никакви критики. \"Никой не поставя под въпрос ползата от подобна система като цяло\", пише там. Вместо това се обсъждали единствено някои технологични трудности, свързани с обединяването на всички данни в обща мрежа, както и опасността от евентуалното им попадане в ръцете на частни фирми. \"Макар темата да е представена в китайските медии, сред обществото все още не се води истинска дискусия по този въпрос\", казва синологът Бьорн Алперман от университета във Вюрцбург и добавя: \"Повечето хора вярват, че всичко това изобщо не ги засяга.\" Основни елемент в бъдещата система са наказанието и поощрението. Онези, които не се държат добре, ще бъдат наказвани. Образцовите граждани пък ще бъдат поощрявани. Хора, на които не може да се гласува доверие, още отсега нямат право да купуват билети за самолетни полети или за високоскоростни влакове, нито пък могат да изпращат децата си в частно училище. Възможностите на подобни системи си проличаха, когато през 2016 година частната система за кредитен скоринг Sesam Credit, дъщерно предприятие на концерна Alibaba Group, блокира близо 7,3 млн. резервации за самолетни полети на хора с отрицателен скоринг. Експериментира се и с даването на данъчни предимства на образцови граждани или с отпускането на опростени митнически процедури за предприемачи, заслужили доверие. Публикуването на данните е не само желано, но и се посреща от държавна страна с истински възторг, твърдят експертите на Меrics. \"Публичното опозоряване на хора чрез публикуването на техни имена, снимки, номера на лични паспорти, а в някои случаи дори и на техните адреси, е основна съставна част на системата\", казват експертите. Държавните служби твърдят дори, че тяхната система ще помага и на потенциалните кандидати за женитба. Един поглед върху данните бил достатъчен, за да стане ясно дали бъдещият партньор заслужава да му се има доверие. Засега експермиентите ще продължат до 2020 г. Но вероятно след това ще бъдат изпробвани и нови методи. \"Проблем е, че изобщо не се знае по какъв алгоритъм и по какви критерии ще се съставят оценките. Цялата система е абсолютно непрозрачна\", твърди Алперман. Експертът обаче предполага, че прилагането ѝ в цялата страна вероятно ще отнеме много години, тъй като за целта са нужни огромни инвестиции. Но стигне ли се дотам, не е изключено системата да се превърне в експортен шлагер – ако например китайското правителство продаде технологията, стояща в основата на проекта, на някой друг авторитарен режим. Президентът Си Цзинпин във всеки случай не пропуска възможност да обяви китайския модел като алтернатива за бъдещето.", "date": "2018.01.17", "title": "Добър китаец, лош китаец..."}
{"url": "http://clubz.bg/63006-ninova_ima_zaplaha_za_nacionalnata_sigurnost_borisov_q_prikriva", "text": "Заплаха за финансовата сигурност на страната, а оттам и на националната открила лидерката на БСП Корнелия Нинова, докато се готвела за внасяне на вота на недоверие на тема корупция. Това обяви тя от парламентарната трибуна, час преди левицата да внесе в деловодството искането за вота. По думите й премиерът Бойко Борисов знаел за това от повече от година и половина и не предприемал никакви мерки. Става въпрос за секретна информация от ДАНС, която Нинова не можела да разкрие публично. Но допълни, че във въпросните доклади имало информация, базирана на разпити на свидетели и на проверки, от които се вадело заключението, че има заплаха за финансовата сигурност на страната, респективно за националната сигурност.  БСП откри проблеми в информационната система за акцизите И попита покровителства ли се тази корупция на най-високо равнище. След което поиска тези доклади или да бъдат разсекретени, или депутатите да ги разгледат на закрито заседание, за да направи всеки своя извод и на вота на недоверие да гласува по съвест. Въпреки че Нинова не каза за какво точно става въпрос, ден по-рано от левицата дадоха специална пресконференция за работата на Българската акцизна централизирана информационна система (БАЦИС). БСП поиска разсекретяване на доклада на ДАНС и прокуратурата за работата й.  Според него е станало ясно, че има редица пропуски в работата на тази система, които я обезсмислят като функциониране. Според него големият въпрос е имат ли връзка слабостите в работата на Акцизната информационна система с убийството на висшия данъчен служител, извършено наскоро. Бойчев изтъкна, че той е отговарял за фискалния контрол на стоки с голям риск. Той коментира, че в доклада на ДАНС и прокуратурата, който БСП иска да бъде разсекретен, се съдържа информация, в която са описани всички слабости в работата на тази информационна система. След внасянето на вота Нинова бе попитана за конкретиката на мотивите извън \"провал борбата с корупция\" и отговори така:", "date": "2018.01.17", "title": "Нинова: Има заплаха за националната сигурност, Борисов я прикрива"}
{"url": "http://clubz.bg/63000-taqni_ne_e_dostatychno_da_znaem_koj_ubi_jurnalistkata_v_malta_trqbva_da_znaem_i_koj_go_prati", "text": "Искаме да разберем не само кои са убийците на малтийската журналистка Дафне Каруана Галиция, трябва да разберем кой ги е изпратил. Това заяви председателят на Европейския парламент Антонио Таяни пред журналисти. Погребението на убитата журналистка в Малта - забранено за политици Колата на Дафне Галиция беше взривена на 16 октомври. Тя е един от участниците в разследването на \"Досиетата Панама\". Последните разкрития на Галиция са били за премиера на страната Джоузеф Мускат и двама от неговите сътрудници, които са били свързани с офшорни компании, замесени в продажбата на малтийски паспорти. Тези фирми са получавали плащания и от Азербайджан. Мускат беше обвинен, че е замесен в убийството. Европа не се справя достатъчно добре с гарантирането на свободата на словото, за да е световен коректив, заяви още Таяни. Трима обвинени за убийството на малтийската журналистка Председателят на Европарламента изтъкна и важната роля на обективната журналистика за демократичния процес. Таяни работи като журналист, преди да влезе в политиката. Трима обвинени за убийството на малтийската журналистка", "date": "2018.01.17", "title": "Таяни: Не е достатъчно да знаем кой уби журналистката в Малта. Трябва да знаем и кой го прати"}
{"url": "http://clubz.bg/63007-joncheva_poznavam_cvetan_vasilev_dobrev_ne_sym_jivql_sys_stanishev", "text": "Диалогът през медиите между Елена Йончева (БСП) и Делян Добрев (ГЕРБ) няма изгледи да спре скоро. Днес той продължи в ефира на бТВ, където Йончева бе гост, а Добрев се включи по телефона. Йончева призна, че познава банкера Цветан Василев, но предположи, че и Добрев го познава. Добрев пък обясни, че е теглил кредити, защото не е живял със Сергей Станишев, за да има държавни фирми, който да му дадат пари безвъзмездно. Тя отрече да има по-сериозни контакти с банкера. Так пък Добрев отговори на обвиненията на Йончева, че фабрика за пелети, която е собственост на баща му, е направена със заеми. Йончева заяви, че няма никакво лично отношение към Делян Добрев. На въпроса дали изпълнява поръчка на бизнесмени от Хасково да го дискредитират, Йончева отговори с \"не\". Според нея Добрев се опитва да профанизира темата и да отклони вниманието, вместо да отговори на съвсем конкретни въпроси и всички изнесени факти. За пореден път Йончева отрече да изпълнява поръчки на български или чужди служби. Тя отрече атаките й срещу Добрев да са свързани с неговата работа. Добрев отговори, че Йончева носи \"един топ стара хартия и твърди, че има някакви схеми, в които някой бил участвал\". Той посочи, че фирмите, за които Йончева го упреква, са спечелили повече пари при кметове на БСП. Според него Йончева не е отговорила на никой от въпросите му. Йончева съобщи още, че когато Добрев влиза в политиката, той излиза от фирмата си \"Форуком форум имоти\" и в нея влизат неговият зет (председател на комисията по бюджет и финанси в общината) и братовчедка му (директор на финансовата дирекция). Тази фирма притежава 47,9% от офшорна компания \"Терес консултинг\". На което Добрев отговори: Соцдепутатката обаче продължи: А Добрев изтъкна, че \"телевизията, която тя (Йончева) представлява – \"Авторска телевизия\" ЕООД, е получила 696 172,70 лв. в периода 2004-2009 г. като пари подарени, пари дадени не назаем\". Според него става въпрос за 126 949,17 лв. от \"Лукойл\", в който държавата има златна акция, както и 69 811,33 лв. от Е.ОН.", "date": "2018.01.17", "title": "Йончева: Познавам Цветан Василев. Добрев: Не съм живял със Станишев"}
{"url": "http://clubz.bg/63011-gerb_i_dps_prieha_zakona_peevski_i_kompaniq_za_bankovata_nesystoqtelnost", "text": "С 96 гласа на депутатите от ГЕРБ и ДПС Народното събрание прие на първо четене промени в Закона за банковата несъстоятелност. Вносители са депутатите от движението Делян Пеевски, Йордан Цонев и Хамид Хамид, а мотивът за промените - \"спиране на вторичното разграбване на КТБ\".  От БСП гласуваха \"против\" и \"въздържал се\". Партньорите на ГЕРБ във властта - \"Обединени патриоти\", изобщо не участваха - дадоха едва 3 гласа и те бяха \"въздържал се\". От \"Воля\" се отчетоха с 4 гласа - също \"въздържал се\".  Законът на Делян Пеевски: връщал активите на КТБ на държавата Самият Пеевски не присъства в залата. Промените бяха представени от Цонев и Хамид. Проектът предвижда създаване на нов Член 31а в Закона за банковата несъстоятелност, според който  обясниха още при внасянето на промените от ДПС. Пеевски: Сега ще видите кой не желае да върнем парите от КТБ Пеевски, Цонев и Хамид предлагат още създаването на нов член за   Законопроектът предвижда също обявяване за нищожни на обезпечения, учредени от длъжници или от трети лица в полза на банката от момента на поставянето на банката под особен надзор до момента на започване осребряване на имуществото. Законът на Пеевски също цели да обяви за недействително всяко прехвърляне на акции и дялове от търговски дружества, извършено от длъжник на банката след датата на обявяване под особен надзор, твърдят вносителите. Юристът Хамид разказа от трибуната днес какво значи \"вторично разграбване\" чрез прихващания на вземания от КТБ. Трето лице, което няма общо с \"кухите фирми\", които са получавали необезпечени кредити от банката, \"изкупува\" въпросните вземания фиктивно, защото няма плащане, обясни той. По думите му целта на закона е да се дадат правни инструменти на синдиците да попълват масата на несъстоятелността - тоест да върнат парите в нея. По думите му трябва да бъдат направени нищожни заличаванията, които квесторите на банката са направили без да са имали такова законово право, на обезпечения, които служат като бъдещо вземане на кредиторите.  Йордан Цонев първи взе думата по времето на исказванията и предупреди, че всяко действие си има цена. Бавенето на законопроекта, който бе внесен още през октомври, също имал цена. По думите му законпроектът продължава усилията на ДПС да смалят щетата от фалита на КТБ, \"понесени от бюджета, икономиката и хората\". После изброи кои са въпросните усилия за минимализирането на тези щети от \"кражбата на века\", както анализатори наричали случилото се с банката.  Той припомни, че след обявяването на КТБ под особен надзор се е стигнало дори до дебат да се обяви банкова ваканция заради вълната от тегления на влогове не от една, а от 7 банки. Имало и два пътя за развитие на казуса КТБ - по действащото законодателство, както и стана, и втори начин,   Този механизъм предвиждал увеличаване на капитала на банка с проблеми от държавата - тоест одържавяване, преструктуриране и приватизация на въпросната банка след това. Цонев даде пример с банка в Потругалия, в която също имало злоупотреби - банка \"Еспиритуш Сантуш\", която е била одържавена, оздравена и продадена на печалба. По думите на Цонев тогава е пропуснат шанса щетите от КТБ да са по-малки, макар цената да е била същата - около 3 млрд. лв., дадени за обезпечаване на гарантираните влогове. Репликира го Румен Гечев от БСП. Той се възмутина \"внушението\", че левицата е отказала да подкрепи одължавяването на КТБ. Той попита къде са били институциите в лицето на БНБ и Банковия надзор, докато е била \"окрадена КТБ\" и защо от ГЕРБ са преизбрали и ръководството на БНБ, и Банковия надзор. \" Цонев пък му отговори, че не вменява вина нито на БСП, нито на никого, а целта му е била да предупреди, че ако е бил предприет друг подход - цената за фиска щяла да е същата - 3,6 млрд. лв., но в единия случай те щели да отидат за гарантирани влогове, а в другия случай - за спасяване на банката и това нямало да доведе до загуба на парите на общини и болници, които са имали в КТБ влогове над обезпечения праг от 100 000 евро.  Намеси е и Данаил Кирилов от ГЕРБ - в реплика на Гечев, а не по същество да защити защо ГЕРБ подкрепя законопректа на Пеевски, Цонев и Хамид. Той обяви как КТБ е била поставена под особен надзор, когато партията му била в опозиция и пита \"къде бяха тогава регулаторите\" по това време. И се съгласи с Цонев, че другият подход е бил по-правилният - поне това се разбра от думите му.  Намеси се и Спас Гърневски, който обяви, че Гечев няма право да говори за банки, защото е бил министър в кабинета \"Виденов\", когато фалираха банки, защото бил  В отговор обаче Гечев му припомни, че според българското законодателство и тогава, и сега, е било забранено на министрите да се месят в банковата система и работата на БНБ и банковия надзор. И заяви, че не е толкова важно кога банката е била обявена под особен надзор, а \"по кое време е била окрадена\".   Пеевски: Сега ще видите кой не желае да върнем парите от КТБ", "date": "2018.01.17", "title": "ГЕРБ и ДПС приеха \"закона Пеевски и компания\" за банковата несъстоятелност"}
{"url": "http://clubz.bg/62999-trymp_nqma_demenciq_no_e_debel", "text": "Президентът на САЩ Доналд Тръмп няма нарушения на функциите на главния мозък, нито деменция, нито когнитивни проблеми, заяви на пресконференция снощи д-р Рони Джаксън, цитиран от ТАСС. Както е известно, в петък милиардерът премина пълни здравни проверки, които се правят задължително на държавните глави на САЩ. Първоначално в профилактичния преглед не е било предвидено да се провери и психическото здраве на Тръмп, но той сам настоял. По думите на Джаксън президентът е поискал когнитивен тест, тоест проверка на познавателната способност, за да разсее спекулациите за душевното му здраве. Извършените изследвания биха открили симптоми на болестта на Алцхаймер или други заболявания, отбеляза докторът.  И останалите показатели са нормални, свидетелстват резултатите от профилактичния медицински преглед. \"Общо взето, цялостното състояние на президента е отлично\", добави докторът. Според него нормалната сърдечна дейност на Тръмп и доброто му здраве се дължат на въздържанието от алкохол и тютюн през целия му живот. \n\tЛекарят похвали \"изключително добрите гени\" на президента и неговата голяма енергичност и издръжливост. Той подчерта, че Тръмп спи по 4-6 часа на денонощие и че би било добре да прави редовно физически упражнения. След това доктор Джаксън запозна журналистите с някои подробности. На 14 юни Тръмп ще стане на 72 години. Той взема лекарства срещу опадане на косата, както и за намаляване равнището на холестерола, добави Джаксън. Медицинските изследвания на Тръмп са направени в Националния медицински център на ВМС на САЩ \"Уолтър Рид\" в предградието Бетесда на Вашингтон.", "date": "2018.01.17", "title": "Тръмп няма деменция, но е дебел"}
{"url": "http://clubz.bg/63010-hvanaha_slujitel_na_cru_zapodozrqn_che_izdaval_tajni_na_kitaj", "text": "Бивш служител на ЦРУ е арестуван през нощта срещу вторник на нюйоркското летище \"Кенеди\" по подозрение, че незаконно е придобил строго секретна информация, предаде Ройтерс. Според разпространено вчера съобщение на Министерството на правосъдието задържаният е 53-годишният американски гражданин Джери Чун Шин Ли. В момента той постоянно пребивава в Хонконг. Арестуваният е заподозрян, че предоставил на китайските спецслужби информация, чрез която те са разкрили информатори на ЦРУ в Китай, пише в. \"Ню Йорк таймс\". Шефът на ЦРУ: Русия и \"Уикилийкс\" рушат западната демокрация Ли работил в ЦРУ от 1994 до 2007 г. Достигнал е до статута да притежава допуск до документи с най-висока степен на секретност. През 2012 г. агенти на ФБР претърсвали хотелски стаи, в които е пребивавал Ли. Тогава той заедно със семейството си отпътувал от Хонконг за щата Вирджиния. При обиските били открити две тефтерчета с изписани на ръка данни. Сред тях фигурирали истинските имена и лични номера на агенти на ЦРУ, действащи под прикритие. Арестуваният се явил във вторник пред федерален съд в Ню Йорк, но обвиненията срещу него ще бъдат предявени в щата Вирджиния, където е централата на ЦРУ.", "date": "2018.01.17", "title": "Хванаха служител на ЦРУ, заподозрян, че издавал тайни на Китай"}
{"url": "http://clubz.bg/63002-borisov_s_turciq_da_se_raboti_otnosheniqta_s_rusiq_da_se_normalizirat", "text": "Споразумението с Турция за ограничаване на мигационния натиск трябва да се спазва, заяви премиерът Бойко Борисов пред евродепутатите днес. Той представи в Страсбург приоритетите на българското европредседателство. Борисов заяви, че страната ни е постигнала много за намаляване на миграционния натиск. Основният спор е какво да се прави с мигрантите, след като стигнат в Европа. Има три групи държави – тези, в които има огромно струпване на мигранти, такива, които изобщо не искат да приемат бежанци, и трета група – страните “на самия вход“ – България, Италия, Гърция, коментира той. Всички те имат различни позиции. Борисов застъпи тезата, че трябва да се създадат центрове близо до родните места на бежанците, които след края на конфликтите да се върнат в страните. Сред приоритетите на българското европредседателство са и преговорите за приемане на страните от Западните Балкани в Евросъюза. Според премиера единственият начин, по който може да се предотвратят проблемите в западнобаланските страни, включително радикализиране на мюсюлманското население, е европейската перспектива. България ще търси  , но само като част от Европейския съюз, заяви още българският премиер. Сред другите приоритети е бюджетът за следващия програмен период. Кохезионната политика трябва да продължи, заяви Борисов и благодари на страните донори, които “помагат на бившите социалистически страни да придобият европейския си облик“. Общата европейска отбрана също е ключова. България ще работи усилено в областта на дигиталната икономика и дигиталния пазар. Евродепутатите репликираха премиера по отношение на корупцията. Беше повдигната темата за промяната на устройствения парк на Национален парк \"Пирин\" и свободата на медиите. По-късно Борисов Благодари на евопейските социалисти за подкрепата по отношение на Истанбулската конвенция.", "date": "2018.01.17", "title": "Борисов: С Турция  да се работи, отношенията с Русия да се нормализират"}
{"url": "http://clubz.bg/62998-bojko_borisov_s_istoricheska_rech_dnes_pred_evroparlamenta", "text": "Точно в 10:00 ч. българско време в Европейския парламент в Страсбург ще се случи историческа реч. Премиерът Бойко Борисов ще говори пред пленарната зала за приоритетите на българското председателство на Съвета на ЕС. Събитието ще бъде излъчвано на живо на страницата на ЕП и можете да го проследите  Приоритетите на българското председателство са бъдещето на Европа и младите хора; европейската перспектива и свързаност за Западните Балкани; сигурност и стабилност в силна и единна Европа; цифровата икономика и уменията на бъдещето. Речта на Борисов ще бъде последвана от изказване на мнения от страна на евродепутати и представители на Европейската комисия по чутото.  В следобедните часове е насрочена съвместна пресконференция с председателя на ЕП Антонио Таяни с българския министър-председател. Борисов пристигна в Страсбург вчера, след като приключи работното му посещение в Азербайджан. Късно във вторник той се срещна с групата на ЕНП в Европарламента.     ", "date": "2018.01.17", "title": "Бойко Борисов с историческа реч днес - пред Европарламента"}
{"url": "http://clubz.bg/62948-dnite_na_a380_sa_prebroeni", "text": "Дните на най-големия пътнически самолет в света изглеждат преброени. \"Еърбъс\", европейският мултинационален консорциум, който произвежда A380, известен още като супер джъмбо, съобщи преди ден, че ще трябва да прекрати производството на самолета, ако неговият основен клиент \"Емирейтс\", не поръча нов, пише \"Ню Йорк таймс\". Признанието от Джон Лийхи, търговският директор на компанията, е последната индикация, че концепцията на самолета преди около две десетилетия е била погрешно зададена, че ще има нужда от огромни машини, които да превозват много пътници с по-малко междинни приземявания. Вместо това се появиха евтините авиокомпании, които решиха да заобикалят главните летища със скъпи такси и наводниха пазара с множество средно големи самолети, които летят директно между регионалните летища. От \"Еърбъс\" твърдят, че все още не са се отказали от мегасамолета, но признаха, че имат големи трудности. \"Ако не успеем да договорим сделка с \"Емирейтс\" (авиопревозвач на Обединените арабски емирства - б.р.), мисля, че няма да имаме избор и ще закрием програмата\", каза Лийхи пред журналисти. Все пак той бил оптимист и се надявал, че няма да се стигне дотам. От \"Емирейтс\" не са коментирали пред \"Ню Йорк таймс\". Въпреки че е рано все още да се пише некрологът на А380, отдавна е ясно, че той е огромно разочарование и финансов провал за \"Еърбъс\", най-големия конкурент на \"Боинг\" на пазара за пътнически самолети. Когато компанията от Тулуза започна производството на супер самолета, след като отдели 25 млрд. долара за него, тя смяташе, че той е разрешение за задръстванията по летищата и нарасналия интерес към пътувания по въздуха. А380 може да транспортира над 500 пътници, като предоставя луксозни удобства като душ, апартаменти в първа класа и бар. Ричард Абулафия, вицепрезидент по анализите в консултанската компания Teal Group, отбелязва, че развитието на въздушния транспорт е тръгнало по друг път.  Сега е съвсем възможно да стигнеш от Испания до Вашингтон директно, без да трябва да спираш на голямо летище като Лондон или Франкфурт. \"След като по-малки и по-ефикасни самолети наводниха пазара, всеки ден се откриват нови линии между градове и така се убива нуждата от по-голям самолет\", обясни той пред \"Ню Йорк таймс\". От \"Еърбъс\" признаха, че през миналата година не са имали поръчка за А380. Напротив, били са отменени поръчките за две машини. Компанията в други отношения обаче се справя незле. През 2017 г. е произвела 718 самолета. Има поръчки за 1,1 млрд. долара. Най-добре продаваният им самолет за 2017 г. е А320, който може да превозва до 240 пътници, или половината на А380. Според Лийхи добрите дни на А380 предстоят. Пътническият поток се удвоява на всеки 15 години, обясни той, като имаше предвид, че първоначалната обосновка за създаването на супер самолета все още е в сила. Така от \"Еърбъс\" смятат, че летенето между много натоварени дестинации като Лондон или Делхи ще става само с големи самолети, ако компаниите искат да продължат да се развиват. Докато дойде това време обаче, \"Еърбъс\" трябва да има между 6 и 8 поръчки на година, за да може да поддържа производството на А380 в завода близо до Тулуза.", "date": "2018.01.17", "title": "Дните на А380 са преброени"}
