{"url": "http://clubz.bg/76602-ban_vs_deputati_syzdavate_opasnost_za_legalizirane_na_nezakonna_tyrgoviq_s_cennosti", "text": "Остро   с протест срещу предложение от група депутати от ГЕРБ, \"Атака\", \"Воля\" и ДПС за промени в  е изпратил Археологическият институт към БАН до Народното събрание. В него учените твърдят дори, че с предложенията си народните представители  С един от текстовете на законопроекта пък Става дума за проекта за промени в закона, внесени неотдавна от Данаил Кирилов и Диана Саватева от ГЕРБ, Станислав Станилов от \"Атака\", Боряна Георгиева от \"Воля\", Велислава Кръстева от ДПС и независимия Спас Панчев, който бе част от \"БСП за България\" преди да напусне групата. Те бяха приети единодушно на първо четене в средата на ноември. Идеята според вносителите е да се облекчи легализацията на притежаваните от частни колекционери културни ценности. Според текстовете вече освен държавните и регионални музеи, идентификация на културните ценности и издаването на съответните законови удостоверения за тях ще могат да правят и частните музеи. Председателят на комисията по култура и бивш министър Вежди Рашидов обяви преди гласуването, че се прави добра крачка за легализиране на колекциите , обяви още той. Според закона собствениците на колекции и ценни вещи трябваше да поискат тяхната идентификация и регистрация до април 2010 г. Това е направено за 107 колекции, но към края на 2016 г. по данни на Министерството на културата с окончателен акт са регистрирани само 17, става ясно от мотивите към законопроекта. Ако новите текстове бъдат приети, това ще позволи собствениците на колекции да могат да поискат пренасочване на заявлението им към музеи, \"притежаващи експертен потенциал\" и съответстващи на тематичния обхват на колекцията. Друго предложение е да отпадне изискването да не се издават удостоверения или заповеди за легализиране на културните ценности, ако има данни да се предположи, че вещите - обект на идентификация, са незаконно придобити. Причината - въпросният текст сега \"борави с предположения, а не с доказани факти\", обясняват още депутатите.  От Министерството на културата също излязоха със становище, с което идеите на разноцветната тематична политическа коалиция са частично подкрепени. Едно от предложенията на ведомството е частните музеи, които ще могат да идентифицират, а по този начин да легализират ценности, да не са всички, а такива, определени със заповед на министъра. Министерството не одобрява идеята самостоятелна идентификация да могат да правят също търговци на културни ценности и нумизматични дружества. Освен това настоява да се запази възможността директорите на музеи и министъра на културата да могат да откажат издаването на удостоверение на културните ценности, ако имат данни, че те са придобити незаконно. Писмото на учените от БАН е изпратено до комисията по култура и до всички народни представители на 23 ноември и е публикувано в сайта й. То е подписано от директора на Националния археологически институт с музей доц. д-р Людмил Вагалински и започва с протест първо за начина, по който са предложени измененията в Закона за културното наследство.  Депутатите предлагат към критериите за оценка дали дадена вещ е културна ценности или не да се запише и \"пазарна стойност\". По тази тема археолозите от БАН завяват, че това буди недоумение,  Като \"особено притеснително\" е оценено предложението на групата депутати за промяна в чл. 146, ал. 3. То гласи: Тълкуванието на археолозите от БАН е, че по същество така се легализира иманярската дейност.  В крайна сметка, според учените, свалянето на предварителния национален статут на движимото и недвижимо археологическо културно наследство обезсмисля всички действия на МВР и прокуратурата в борбата за опазване на \"богатото археологическо наследство на нашата страна\". ", "date": "2018.12.02", "title": "БАН vs депутати: Създавате опасност за легализиране на незаконна търговия с ценности"}
{"url": "http://clubz.bg/76597-pyrvi_kanal_na_ruskata_tv_snima_v_opasna_blizost_do_britanskata_77_ma_brigada", "text": "Появата на снимачен екип на Първи канал на руската държавна телевизия в близост до военен обект в графство Бъркшир, Великобритания предизвика доста вълнения, съобщава руската редакция на Би Би Си като се позовава на информация на \"Мейл он сънди\". Кореспондентът на Първи канал Тимур Сиразиев и операторът Дмитрий Волков на 21 ноември т. г. били засечени в близост до мястото, където е разположена 77-ма бригада на британската армия. Бригадата е специализирана в кибервойната, борба с терористичната пропаганда в интернет, психологически операции, работа в социалните мрежи и в даркнета. Камерите за наблюдения са записали действията на руснаците в непосредствена близост до базата на бригадата. Тяхната сребриста тойота била забелязана и в близкото село, около воените казарми и домовете на служащите, където живеят офицерите от 77-ма бригада и семействата им. Сиразиев отговори на обвиненията в профила си в инстаграм. \"Аз съм журналист, не съм шпионин. Пишат за нас в британските медии. Пишат неистини. Подробностите в новините на Първи канал\", написа той. На следващия ден, 22 ноември, в програма \"Время\" на телевизията беше излъчен 8-минутен репортаж на Сиразиев и Волков за \"фабриката за тролове край Лондон\". След този случай военният министър на Великобритания Гевин Уилямсън призова гражданите да бъдат бдителни и да съобщават за подозрителни лица край или на територията на военните обекти. \"Гледаме на безопасността на военните бази и на личния състав крайно сериозно\", каза министърът. В секретен документ, пратен до командването, се съдържа и справка за Сиразиев - той е шеф на кореспондентското бюро на Първи канал в Лондон, като се споменява, че е вземал участие в отразяването на инцидента в Солсбъри със Скрипал. Там се отбелязва и че кореспондентът се е опитал за влезе на територията на военен обект като дал името си, медията, за която работи и целта. Бил му отказан достъп до базата. \"Подозрителните обиколки на Сиразиев са били проследени от охраната на военната база\", твърди източник от британската армия пред Би Би Си. Военните, които забележат журналистът от Първи канал край своите части, не трябва да започват разговор с него, а трябва веднага да докладват, се казва в указанията на военното министерство. В репортажа си Сиразиев твърди, че на територията на 77-ма бригада се произвеждат фалшиви новини, в това число тук били създадени видеата за последствията от химическите атаки, извършени от проправителствените сили в Сирия. \"Тези постановки станаха една от основните причини за ракетните удари на западната коалиция по Сирия, в тях не е минало без участието на британските военни\", се казва в репортажа. В него се включва и историята с отравянето на Серей и Юлия Скрипал, за което британските власти обвиниха ГРУ. Репортажът иска да докаже, че покушението е било инсценирано от военни от 77-ма бригада, а експерт по информационна безопасност заявява в интервю, че \"че случаят \"Скрипал\" е най-добрият пример за фалшиви новини\". Като друг пример за фейк новини авторите на материала  посочват изданието Bellingcat, което се занимава с журналистически разследвания. Те твърдят, че е постановка видеото, което показва как се пренася зенитно-ракетният комплекс \"Бук\" в Източна Украйна. От него се предполага, че е бил свален пътническият самолет \"Боинг\" на Malaysia Airlines. Докато громят фалшивите новини в репортажа си, самите автори на материала, както отбелязва \"Дейли мейл\", също прибягват към \"дребна\" фалшификация. От канала на британската армия в YouTube те вземат рекламен клип за свързочни войски  (Signals Unit) и го представят как истински снимки на работата на специалисти от 77-ма бригада. Дейността на специалното подразделение на британската армия е основно в киберпространството. Неофициално военните от бригадата са известни като \"чиндитите\" - по името на подразделението на британската и индийската армия, създадено по време на Втората световна война в Бирма. То е воювало в тила на врага, занимавало се със саботажи и подривна дейност. В сферата на дейност на 77-ва бригада влизат неутрализирането на кибератаките, борбата с пропагандата в интернет и противодействието на пиратството и екстремизма в Dark web. В момента няколко групи военни с такъв профил са в Украйна, за да проведат обучение как да се защитават компютърни системи от кибератаки. Представители на тази военна единица инструктират и съветват правителствените сили в Ирак и в страни от Северна Африка. В 77-ма бригада служат 1200 души, много от тях са IT специалисти.", "date": "2018.12.02", "title": "Първи канал на руската тв снима в опасна близост до британската 77-ма бригада"}
{"url": "http://clubz.bg/76298-izrael_shte_dostavq_gaz_na_evropa_sled_6_godini", "text": "Израел постигна споразумение с Гърция, Кипър и Италия да построи 2100-километров газопровод за 6 милиарда евро, по който да доставя синьо гориво на трите европейски държави, съобщи израелското радио. Тръбата ще е положена на най-голяма дълбочина на дъното на Средиземно море - 3000 метра България иска да се включи в газовия проект между Египет, Гърция и Кипър Изграждането на тръбата по план трябва да приключи през 2025 г. според прогнозите на министъра на енергетиката Ювал Щайниц. Очаква се четирите страни да подпишат споразумението за проекта в началото на февруари 2019 г. Принципното споразумение бе постигнато година след като излязоха положителните заключения от проучването за надеждността на проекта на ЕС, допълни Щайниц. Участието на други страни в проекта е възможно, ако всичките четири страни са съгласни, уточни израелският енергиен министър. ЕС осигури 70 милиона евро за проучването за надеждността на проекта и за проектиране. Министрите на енергетиката на Израел, Кипър и Гърция и италианският посланик в Кипър подписаха меморандум за разбирателство по плановете в Никозия преди година в присъствието на еврокомисаря по енергетиката и климата Мигел Ариас Канете. Израел пуска 2000 км газопровод до Европа Възможнсоттта Израел да се превърне в един от големите доставчици на синьо гориво за Европа - и така да конкурира руския \"Газпром\" допреди десетина години никой не би взел насериозно. Но това се промени коренно след откриването през 2010 г. близо до израелския бряг на огромното находище \"Левиатан\" и след като през 2013 започна промишленият добив на съседното находище \"Тамар\", коментира Андрей Гурков от \"Дойче веле\". \n\tА идеята вече се превърна в конкретен проект, носещ работното име EastMed (Източносредиземноморски газопровод), в чието финансиране се включи също и ЕС.  Предстои договореностите да бъдат облечени и в юридическа форма, да бъде намерено финансиране и да бъдат положени тръбите. От тази гледна точка посоченият срок - 2025 г., изглежда твърде амбициозен. Засега няма яснота относно капацитета на новата транспортна магистрала - говори се за мощност между 10 и 20 милиарда кубически метра годишно. \"Турски поток\" е с капацитет от 15.75 млрд. куб. м. \n\tПървият и най-важен извод гласи: независимо дали накрая EastMed ще бъде реализиран във вида, в който е планиран, или не, още един голям играч влиза в бранша - Израел. Трудно е да си представим, че тази технологично напреднала страна ще пропусне възможността да стане и износител на енергия. Още повече, че от това Израел би имал не само финансови ползи, но и геополитически - имайки предвид в какъв неспокоен регион на света се намира страната. Втората тръба на \"Турски поток\" може и да мине през България - ако ЕС не я спре Ще има ли \"побългаряване\" на \"Турски поток\"? Но, за разлика от Русия, която от \"Южен поток\" направи \"Турски поток\", Израел не желае да превръща мюсюлманска Турция в транзитна страна за доставките си за ЕС. Така Гърция, а не Турция, ще изпълнява ролята на газов хъб в Югоизточна Европа. През бъдещия интерконектор - газовата връзка между България и Гърция, и българската страна ще може да получава израелски газ. \n\tEastMed ще конкурира \"Газпром\", и в частност неговия тръбопровод \"Северен поток-2\". В крайна сметка основната част от количествата пренасяно гориво, ако газопроводът бъде построен, ще бъде предназначена не за Германия, а за Италия, вторият най-голям в ЕС вносител на на руски газ след Федералната република. Така че битката за пазарни дялове, особено в Южна Европа, ще се ожесточава. Израел пуска 2000 км газопровод до Европа Втората тръба на \"Турски поток\" може и да мине през България - ако ЕС не я спре Ще има ли \"побългаряване\" на \"Турски поток\"?", "date": "2018.12.02", "title": "Израел ще доставя газ на Европа след 6 години"}
{"url": "http://clubz.bg/76601-slaviq_pomrachi_nastroenieto_na_cska_sofiq_predi_sblysyka_s_ludogorec", "text": "\"Славия\" изненада ЦСКА-София в 17-ия кръг на Първа лига - 1:0 пред не повече от 500 зрители на стадион \"Васил Левски\". Загубата е удар за \"червените\", четири дни преди домакинството на \"Лудогорец\" в Първа лига. А разликата в точките вече е 6, тъй като по-рано днес \"орлите\" с лекота биха \"Витоша\" (Бистрица) с 3:0. Янис Карабельов вкара победния гол за \"белите\" със страхотен удар в близкия ъгъл в 51-ата минута. В 59-ата Александър Александров фаулира грубо влезлия като смяна Кирил Десподов и получи втори жълт картон, така символичните домакини останаха с човек по-малко. ЦСКА-София има претенции за две неотсъдени дузпи - и с основание, особено за първата. В 53-тата Димитър Велковски фаулира грубо Кристиян Малинов в наказателното поле на \"Славия\", но Волен Чинков не даде наказателен удар.  Малко по-късно Кристиян Пешов имаше съприкосновение с Кирил Десподов в пеналта, а Чинков отново си замълча. Тази ситуация е спорна, но и за нея  можеше да има дузпа. Голям мач направи 19-годишният вратар на \"Славия\" Антонис Стериакис, който буквално отказа \"червените\". Два пъти му помогнаха гредите след изстрели на Мауридес преди почивката. В останалите случаи младият страж, който преди месеци се размина с трансфер в \"Олимпиакос\" в родината си, направи чудеса край рамката. Младежкият национал на южната ни съседка отрази удари на Малинов, Николай Бодуров, Жоржиньо, Мауридес, Кирил Десподов от свободен удар... Имаше няколко мелета пред него, а Мауридес направи повече от един пропуск. Няма мач от началото на сезона, в който ЦСКА-София да е създавал толкова чисти ситуации. В интерес на истината \"Славия\" имаше добри възможности и за 2:0 след гола си. При контри с решаващо попадение се разминаха Галин Иванов и Илиян Мицански. А Волен Чинков направи и други грешки, като спести картони и за двата отбора. Изгонен можеше да бъде и Жеферсон от ЦСКА-София. Така преди междинния 18-и кръг в средата на идната седмица, \"Лудогорец\" води с 44 точки, следват ЦСКА-София - 38, \"Левски\" - 37, \"Берое\" - 30 и т.н. \"Славия\" е на 10-о място с точка повече от \"Витоша\" (Бистрица).", "date": "2018.12.02", "title": "\"Славия\" помрачи настроението на ЦСКА-София преди сблъсъка с \"Лудогорец\""}
{"url": "http://clubz.bg/76599-shest_gola_dva_obrata_i_strahoten_futbol_na_arsenal_totnym", "text": "\"Арсенал\" и \"Тотнъм\" направиха един от мачовете на сезона във Висшата лига, украсен с шест гола, два обрата, страхотна динамика и високо темпо, а в края и червен картон. \"Артилеристите\" спечелиха с 4:2 на своя стадион, а това е най-голямата победа на треньора им Унай Емери, откакто им стана наставник. Домакините започнаха вихрено. Пресата им дълбоко в половината на гостите затрудняваше \"шпорите\". Заредиха се опасности пред Юго Лорис. В 9-ата минута Ян Вертонген игра с ръка в наказателното поле на \"Тотнъм\" след центриране - дузпа, реализирана от Пиер-Емерик Обамеянг. В следващите минути \"шпорите\" извадиха късмет. В няколко ситуации \"топчиите\" по чудо не удвоиха резултата. От средата на полувремето обаче \"Тотнъм\" започна да се справя с пресата и бързата игра на \"Арсенал\". Топката бе избита с мъка от вратаря Лено при удар на Сон. Голът не закъсня. В 30-ата Кристиан Ериксен центрира от свободен удар и Ерик Дайър отклони леко топката в мрежата за 1:1. Лено не се намеси най-удачно. След попадението футболисти на съперниците се спречкаха край страничната линия. Свадата бе провокирана от бурното ликуване на гостите А не закъсня и пълният обрат. В 33-тата съдията Майк Дийн даде пресилена дузпа за \"Тотнъм\" при акция на Сон, който падна недокоснат в пеналта. Хари Кейн хладнокръвно даде преднина на \"шпорите\" за първи път. На почивката Емери направи две смени, които му спечелиха мача. Александър Лаказет и Аарън Рамзи замениха Хенрик Мхитарян и Алекс Айоби. В 56-ата Обамеянг вкара страхотен гол с удар без никаква подготовка след пас на уелсеца Рамзи. Изравняването даде импулс на домакините. Деле Али изчисти топката пред голлинията на \"шпорите\".  \"Арсенал\" натисна и по-активната игра на тима бе възнаградена с втория обрат в срещата. В 74-ата и Лаказет матира сънародника си Лорис с удар от средно разстояние. Головият пас пак бе на Рамзи. Всичко бе решено в 77-ата, когато този път Обамеянг асистира на Лукас Торейра, донесъл триумфа за \"артилеристите\" с диагонален удар. Уморен от битките с \"Челси\" и \"Интер\" в последната седмица, \"Тотнъм\" нямаше сили да отвърне. В 85-ата Вертонген получи втори жълт и червен картон, така съставът на Маурисио Почетино остана с човек по-малко. Така \"Арсенал\" изравни по-точки големия си съперник от Северен Лондон, но има по-добра голова разлика и е четвърти в класирането. \"Топчиите\" са само на точка от \"Челси\", който в друго лондонско дерби удари слабака \"Фулъм\" с 2:0. Вчера лидерът \"Манчестър Сити\" взе своето срещу \"Борнемут\" - 3:1, а \"Манчестър Юнайтед\" отново \"изпили\" нервите на феновете си, този път на терена на \"Саутхемптън\" - 2:2. Четирите гола паднаха още до почивката. \"Светците\" поведоха с 2:2, гостите изравниха набързо, но не им стигна хъс и смелост за пълен обрат. \"Червените дяволи\" са на цели 8 точки от четвъртия \"Арсенал\". В последното дерби за кръга и деня, \"Ливърпул\" щастливо и куриозно надделя срещу \"Евертън\" с 1:0. В 5-ата минута на добавеното време националният вратар на Англия Джордан Пикфорд подцени изритана към вратата му топка, не изби добре, кълбото чукна напречната греда отгоре (!), но се върна на терена и резервата Дивок Ориги хвърли в бясна радост \"Анфийлд\". Двубоят беше \"здрав\" и нагрегнат, не толкова качествен като лондонския, но с достатъчно голови ситуации и за двата отбора, най-вече за домакините. \"Манчестър Сити\" води с 36 точки, \"Ливърпул\" има 36, \"Челси\" - 31, \"Арсенал\" и \"Тотнъм\" - по 30 и т.н. На дъното е \"Фулъм\" с 8 пункта.", "date": "2018.12.02", "title": "Шест гола, два обрата и страхотен футбол на \"Арсенал\" - \"Тотнъм\""}
{"url": "http://clubz.bg/76598-turski_potok_stava_bojkova_bara_no_obslujva_interesite_na_syrbiq_i_rusiq", "text": "Проектът за газопровод \"Български поток\", който лансира премиерът Бойко Борисов, е като \"Южен поток\"- България, само че с една тръба, а не четири. Около това мнение се обединиха енергийните експерти Христо Казанджиев и Еленко Божков по БНР днес. Тази седмица стана ясно, че руската държавна компания \"Газпром\" е избрала трасето на втората тръба на газопровода \"Турски поток\" да мине през България, а оттам през Сърбия, Унгария и Австрия. Капацитетът й е 15.75 милиарда куб. м и целта на управляващите е да потече газ по нея, след като от 1 януари 2020 г. спре транзитът на синьо гориво по Трансбалканския газопровод, който преминава през Украйна, Молдова, Румъния и България, пренасяйки газ за Турция. Кабинетът потвърди: \"Турски поток\" ще мине през България В момента втората тръба е спряна в акваторията на турските крайбрежни води. За да влезе на територията на страна-членка на ЕС обаче тя трябва да отговаря на изискванията на Третия енергиен пакет, което означава, че не би трябвало \"Газпром\" да резервира целия й капацитет на предстоящите през този месец търгове. \"Преименуването на проекта \"Южен поток\"- България на \"Български поток\" бе лансирано от Българския енергиен и минен форум с идеята трасето да мине не по това трасе, което сега се лансира – от Провадия към Зайчар, Сърбия, а по южното трасе, съединяващо територии, населени с българи – Южна България, Западните покрайнини, Македония, и областта Македония в Гърция, въпреки че там няма афиширано българско мнозинство“, каза Казанджиев. Според него тази идея изглежда е чута от премиера Борисов, но смисълът, който се влага, е съвсем различен. \"Много хора забравиха, че Трансбанкалският газопровод бе за доставки на природен газ за Гърция, Турция, Македония и Сърбия. Южният транзитен пръстен на българската система бе изграден за Сърбия с капацитет 1,5 млрд. куб. м, който така или иначе не се реализира, защото Сърбия отказа такъв газопровод. Според мен причина за отказът е, че такава инфраструктура създава много силна връзка с българското население в Западните покрайнини, или Източна Сърбия, давайки им възможност за прогрес, развитие и икономически напредък\", посочи Казанджиев. Втората тръба на \"Турски поток\" може и да мине през България - ако ЕС не я спре Божков отбеляза, че идеята за използване на инфраструктурата в Южна България бе лансирана още през 2015 г. от експерт на \"Булгартрансгаз\"- Димитър Щерев. Според Божков изборът на трасе през Провадия вероятно цели икономически изгоди, но Казанджиев смята, че това е така, защото то вече е разработено, техническият проект е готов, има хидравлични разчети, закупена е земя. Според експертите не е ясно как се изчисляват ползите за България, след като в момента нямаме данни какви ще бъдат транзитните такси. Тепърва ще се продава капацитет и тогава ще се види какви ще са реалните такси. Повтаря се сценарият с \"Южен поток\"-България. Това е несериозен и хазартен подход от управляващите, посочи Казанджиев. Властта хем чака руско \"да\" за \"Турски поток\", хем готова за него Втората тръба на \"Турски поток\" може и да мине през България - ако ЕС не я спре Властта хем чака руско \"да\" за \"Турски поток\", хем готова за него", "date": "2018.12.02", "title": "\"Турски поток\" става \"Бойкова бара\", но обслужва интересите на Сърбия и Русия"}
{"url": "http://clubz.bg/76590-3_dekemvri_%E2%80%93_kraj_na_geoblokiraneto_ot_tyrgovci_v_es", "text": "От 3 декември онлайн търговците в ЕС вече няма да могат да блокират интернет потребителите или да ги пренасочват автоматично към местна версия на техния сайт в зависимост от местоположението им, откъдето се свързват. Това става възможно благодарение на  т за забрана на необоснованото геоблокиране, който влиза в сила от утре. Новината обяви  еврокомисарят за цифровия единен пазар Андрус Ансип. Той изтъкна, че по този начин  ще могат да се възползват от по-голям избор на продукти на конкурентни цени. Същевременно клиентелата на компаниите ще се разшири отвъд границите, за да се възползва от по-ниски цени за трансакции и управление. (Въпроси и отговори виж ТУК). Правителствата от ЕС се споразумяха да забранят геоблокирането Текстът, забраняващ географското блокиране, известно като геоблокиране, има за цел да прекрати дискриминациите на единния европейски пазар въз основа на националност или местоживеене на купувача. Ансип изтъкна като пример факта, че за едно и също посещение в Дисниленд в Париж, резервирано онлайн, френско семейство плаща средно 856 евро, румънско семейство - 1204 евро, а италианско – 1339. Такива са резултатите от проучване, направено преди три години. Също така 63 на сто от интернет сайтовете не позволяват на потребителите да купуват от друга страна от ЕС, се казва в друго проучване, направено от Еврокомисията. вече няма да имат право да налагат различни условия на плащане в зависимост от купувачите. Те обаче ще си запазят правото да доставят или не стоки в избрани от тях страни. Новите правила ще се прилагат за  или  . Но в директивата засега  и  . В срок до две години ЕК трябва да прецени дали забраната за геоблокиране да се отнася и за тях.", "date": "2018.12.02", "title": "3 декември – край на геоблокирането от търговци в ЕС"}
{"url": "http://clubz.bg/76587-dori_v_brazilskite_djungli_se_glasuva_s_mashini_zashto_v_bylgariq_da_ne_moje", "text": "Представители на българската общност зад граница отново призоваха за въвеждане на машинно и електронно дистанционно гласуване. Освен че ще намали изборните манипулации, купуването на цели избирателни комисии, машинното гласуване ще намали и броя на невалидните бюлетини и ще върне отново доверието за честно провеждане на изборите. Това коментираха пред Клуб Z наши сънародници зад граница. , смята Стефан Манов, който от години живее във Франция и е член на Обществения съвет на Централаната избирателна комисия (ЦИК). Според Димитър Иванов, който живее в Швейцария, \" . Електронно гласуване трябваше да бъде въведено на изборите за европейски парламент през пролетта на 2019 г., а машинно гласуване е вероятно да бъде внедрено с големи ограничения само в големи избирателни секции. Противниците изтъкват това, че машинното гласуване е скъпо и логистично трудно за организане. Това са несериозни аргументи, смята обаче Стефан Манов. И даде за пример последните избори за президент в Бразилия, където от години се използват машини.  Според Стефан Манов с този вид гласуване ще се преодолеят \"едни глупави грешки\" при незачитането на бюлетини заради това, че избирателят не се е съобразил как да гласува – с хикс или чавка. \"Броят на невалидните бюлетини за парламент през 2014 г. е над 6%. На президентските избори през 2016 г. – около 4,5 %. На последни избори за парламент е отново приблизително толкова.“, дава за пример Манов. И припомни, че ако една партия влиза в парламента със 140 хил гласа, то всяка една подобна грешна е от значение. Стефан Манов отбеляза и това, че с въвеждането на машини при обработката на гласовете ще се ограничи възможността за купуване на цели избирателни секции. Според Манов се спекулира с това, че машинното гласуване не е сигурно. А Димитър Иванов не подценява възможностите за злоупотреби, но според него \"този риск е управляем\". Според Димитър Иванов избирателните възможности на българите в чужбина са напълно успешно ограничени от фактори като уседналост на евроизбори, таван на секциите от 35 в страни извън ЕС (който след Брекзит ще засегне и българите във Великобритания), липса на ефективно съдействие от страна на външно министерство и българското посолство в Берлин за отваряне на достатъчен брой секции в Германия извън посолство и консулства за огромната българска диаспора там. Стефан Манов обаче изрази друга позиция. По думите му няма нужда да се осигурява машинно гласуване извън страната. В същото време обаче законодателите предлагат машини да има само в секционни избирателни комисии с над 300 гласоподаватели.  Според него машинното гласуване ще спре възможността да се индивидуализира и разпознава гласуването в ромски махали и малки населени места. Причината е, че всеки протокол от избирателна секция се носи в регионалните преброителни центрове и там се обработва допълнително. Така брокерите на гласове разбират дали съвпадат гласовете, които са купили. Това ограничава хората да гласуват свободно-  без да бъдат репресирани, защото вотът им може да бъде разкрит под натиск. Всичко това може да бъде решено с машините, които дистанционно ще предават информацията от гласуването, уточнява Манов. Според проучване на Евробарометър 81% от българите смятат, че в България се купуват гласове, а 72% са на мнение, че на избори хората са \"принуждавани\" да гласуват по определен начин. ", "date": "2018.12.02", "title": "Дори в бразилските джунгли се гласува с машини, защо в България да не може?"}
{"url": "http://clubz.bg/76600-oon_2018_a_e_ot_chetirite_naj_goreshti_godini", "text": "ООН призова за много по-решителни действия за борба с климатичните промени, предаде Франс прес. Апелът бе отправен днес - на първия ден от Конференцията на страните по Рамковата конвенция на ООН за промените в климата (COP24), която се провежда в полския град Катовице и ще продължи до 14 декември.  Затопляне с още 4.5 градуса - и Амазония почти изчезва Българската делегация на форума е водена от президента Румен Радев.  Последиците от липсата на регулации за климата \"никога не са били толкова тежки\" и международната общност трябва \"да направи много повече\", за да се бори с тях, призова в комюнике Патрисия Еспиноса, изпълнителният секретар на Рамковата конвенция на ООН за изменението на климата. Тя отбеляза, че \"тази година се очаква да бъде една от четирите най-горещи, регистрирани някога. Концентрациите на парникови газове в атмосферата са на рекордно равнище и емисиите продължават да се увеличават\". Климатичните промени (вече) засягат \"общности на цялата планета\" и \"жертвите, разрушенията, страданията\", които те причиняват, \"правят нашата работа още по-спешна\", подчерта Еспиноса. Делегации от около 200 държави ще се опитат да договорят в Катовице детайлите около практическото прилагане на Парижкото споразумение за климата. Миньорите от \"Марица изток\" на протест в София (СНИМКИ) Официалната позиция на България пред Европейската комисия е в защита на по-евтиния ток, работните места и икономическото развитие. Това каза министърът на околната среда и водите Нено Димов. Поводът - протестите на миньори по позицията на България за Рамковата конвенция на ООН за изменението на климата.  \"България категорично е защитила позицията, че не може да има по-високи цели. Защитих го като министър на срещата на министрите, премиерът го защити на срещата на премиерите и това ще бъде нашата позиция и в Катовице. Това е най-вече позиция на Република България. Тя ще бъде  единна в защита не само на работните места, а в защита на по-евтиния ток и в защита на икономическото развитие\", заяви тази седмица министърът на околната среда и водите Нено Димов. Официалната позиция на България пред Европейската комисия е в защита на по-евтиния ток, работните места и икономическото развитие, каза Димов. Повод за това бяха протестите на миньори от енергийния комплекс \"Марица Изток\" по позицията на България за Рамковата конвенция на ООН за изменението на климата.  Миньорите от \"Марица изток\" на протест в София (СНИМКИ)", "date": "2018.12.02", "title": "ООН: 2018-а е от четирите най-горещи години"}
{"url": "http://clubz.bg/76595-da_padnesh_v_shahta_s_vrqla_voda", "text": "Жена е приета в болница в Русе с втора степен изгаряния върху 20% от тялото си, след като снощи е паднала в шахта с гореща вода на аварирал тръбопровод на местната топлофикация.  Инцидентът е станал около 19 ч в събота в квартал \"Здравец-Изток\". По случая е образувано досъдебно производство за професионална небрежност, а в хода на производството ще се установява чия е вината за случая. Жената вървяла по асфалтова алея, пропукана от авария в топлофикационната мрежа. Внезапно се отворила дупка и Нергиз потънала в нея до колене. Спасена е от съпруга си и негов приятел, съобщи Нова телевизия. Откарана е с линейка в болница. Нергиз ще търси компенсация от \"Топлофикация\". Според нея съседи отдавна били подали сигнал, че под асфалта се вижда пара, но никой не е реагирал.", "date": "2018.12.02", "title": "Да паднеш в шахта с вряла вода"}
{"url": "http://clubz.bg/76591-policiqta_zadyrja_myja_barikadiral_se_v_doma_si", "text": "Столичните полицаи задържаха днес по обяд 33-годишния мъж, барикадирал се в дома си в кв.“Надежда“. Той ще бъде предаден на съдебните власти, съобщиха от МВР. Той вдигна полицията на крак в София при опит да бъде отведен, за да излежи влязла в сила 6-месечна присъда.  Мъжът се бе затворил от снощи в дома си, след като на адреса пристигнали служители от \"Съдебна охрана\" с цел отвеждането му в затвора. Той е криминално проявен и с влязла в сила присъда. Заплашвал е да скочи от 12-ия етаж на сградата. Районът бе отцепен, а на място бяха изпратени криминалисти, психолози на МВР, пожарникари и медицински екипи. Часове наред блокът в \"Надежда\" 2 беше обграден от полиция, пожарни и линейка. Психолози го убеждаваха да не посяга на живота си. Късно следобед в събота засиленото полицейско присъствие беше отменено, но мъжът остана в дома си под наблюдение. ", "date": "2018.12.02", "title": "Полицията задържа мъжа, барикадирал се в дома си"}
{"url": "http://clubz.bg/76592-bylgariq_sreshtu_angliq_po_pytq_za_evro_2020", "text": "България се падна в с Англия, Чехия, Черна гора и Косово в гр. А на квалификациите за Евро 2020 (12 юни - 12 юли). В групата ни има пет отбора. За Европейското се класират първите два тима от всяка група. Това прави 20 състава, останалите четири ще бъдат попълнени от Лигата на нациите. Националният ни тим беше в трета урна - с една по-високо в сравнение с предишните пресявки. Квалификациите ще се проведат в периода 21 март - 19 ноември 2019 г. Според класиралите се отбори от пресявките, ще бъдат излъчени и съставите от Лигата на нациите с плейофи (полуфинали и финали по дивизии) между 26 и 31 март 2020 г. Жребият за Евро 2020 ще бъде изтеглен преди това - на 1 декември 2019 г. Евро 2020 ще премине в 12 града на Стария континент - по-долу можете да видите стадионите. Полуфиналите и финалът са на \"Уембли\" в Лондон.   Ясно е, че в групата ни има изявен фаворит - Англия. \"Трите лъва\" стигнаха до полуфинал на Световното и спечелиха групата си в Лигата на нациите. Тимът се представя много силно в квалификации в последните години. Често се изправяме срещу островитяните и досега нямаме нито една победа в официален сблъсък. Лигата на нациите, евроквалификациите и България. Какво следва? Чехия е едно ниво над България и в този смисъл специалистите ще я поставят като фаворит за второто място. Черна гора е равностоен тим на нашите, а Косово ще е доста неудобен, със сигурност в Прищина ще се играе трудно. Летвата е много ниска само с “дайте да дадем” Групата е тежка. Не е невъзможна за прескачане, но по-вероятно е това да не се случи. При всички положения е по-добре да бъдем реалисти и да не очакваме много. Амстердам, Холандия - ст. \"Йохан Кройф арена\" Баку, Азербайджан - Олимпийски стадион Билбао, Испания - ст. \"Сан Мамес\" Букурещ, Румъния - ст. \"Арена Национал\" Будапеща, Унгария - ст. \"Ференц Пушкаш\" Копенхаген, Дания - ст. \"Паркен\" Дъблин, Ейре - ст. \"Авива\" Глазгоу, Шотландия - ст. \"Хемпдън парк\" Лондон, Англия - ст. \"Уембли\" Мюнхен, Германия - ст. \"Алианц арена\" Рим, Италия - Олимпийски стадион Санкт Петербург, Русия - ст. \"Крастовски\" Летвата е много ниска само с “дайте да дадем”", "date": "2018.12.02", "title": "България срещу Англия по пътя за Евро 2020"}
{"url": "http://clubz.bg/76593-kolko_tarikati_v_bus_lentata_moje_da_bydat_hvanati_za_chas", "text": "Може ли проблемът с нерегламентираното шофиране на автомобили в бус лентите да бъде решен веднъж завинаги? Според \"Спаси София\" - да. И има лесен начин за това - нарича се постоянен видеоконтрол. Ако идната седмица установите, че автобусът, с който обичайно се прибирате в час пик от работа, се движи по-бързо от обикновено, то не е, защото по Коледа стават чудеса и манталитетът на \"джигитите\" рязко се е изменил. А защото Центърът за градска мобилност и Столичната дирекция на полицията са в акция през целия месец срещу нарушителите, които карат в бус лентите. Глобата за това нарушение е 50 лева. От \"Спаси София\" обаче са направили свой собствен експеримент. Снимали са в продължение на по един час със статична камера всички бус ленти в София. И резултатът е... любопитен. И правят извод: Затова и от \"Спаси София\" са внесли официално искане в СДВР за осигуряване на бюджет през 2019 г. за поставяне на постоянен видеоконтрол по бус лентите на София. Освен до СДВР екипът е изпратил писмо и до столичния кмет Йорданка Фандъкова, в което се моли за подкрепа от страна на общината по казуса.", "date": "2018.12.02", "title": "Колко тарикати в бус лентата може да бъдат хванати за час?"}
{"url": "http://clubz.bg/76579-mohamed_bin_salman_shte_prodylji_da_olicetvorqva_bydeshteto_na_sauditska_arabiq", "text": "Бързото изкачване по йерархичната стълбица на престолонаследника принц Мохамед бин Салман, който понастоящем заема втория най-важен пост в Саудитска Арабия, беше възприето като изненада от наблюдателите на саудитската политика, въпреки че историята на кралското семейство в тази страна изобилства с вътрешни борби от дълго време насам. Принц Салман може да построи ядрено кралство Досега няма публична реакция на нито един от емирите от саудитската династия, макар и според слуховете, тя да е раздирана от дълбоки противоречия, подхранващи очаквания за преврат срещу сегашното управление. Те бяха потвърдени, макар и косвено, чрез масивната акция по арестуването на емири и други влиятелни фигури, обвинени в корупция. Аферата с \"луксозните затворници\", които бяха вкарани принудително в големия риядски хотел \"Риц Карлтън\", продължава да е дискутирана тема в световните медии, въпреки че те бяха освободени след като се съгласиха „доброволно“ да се разделят с огромните си авоари. Според главния прокурор на кралството Сауд ал-Муаджаб, става дума за около 120 млрд. долара в кеш или в акции, ценни книжа и недвижима собственост. Саудитският принц Салман се готвел да създаде атомна бомба Според редица наблюдатели обаче въпросните емири са представлявали преди всичко заплаха за наследяването на трона от Мохамед бин Салман, тъй като доскоро оглавяваха важни структури, включително и в сферата на сигурността. Така, след като престолонаследникът бе изчерпал всичките други възможности, той прибягна и до физическото им задържане по обвинения в корупция. В обширно интервю с престолонаследника американското списание „Атлантик“ прави внушението, че поради безпрецедентните действия на Бин Салман във вътрешната и външната политика на страната, той е станал прицел на заплахи за сигурността му. Според медиите той е надминал всичките си предшественици по мащабните мерки за гарантиране на собствената си безопасност при пътуванията му в страната и чужбина. Както твърди познавачът на саудитската политика Саймън Хендерсън, саудитската династия винаги се е отличавала с предпазливост и е основавала решенията си върху вътрешен консенсус при избора на наследниците на трона, преценявайки техния опит и старшинство. Но от момента на назначаването на 33-годишния Бин Салман за втори наследник на трона през януари 2015 г., а две години по-късно и за престолонаследник, тези правила са били нарушени. US разузнаването: Принц Салман е наредил убийството на Кашоги При Бин Салман, който все повече се утвърждава като фактически лидер на страната, Саудитска Арабия тръгна по пътя на икономическите промени (в рамките на \"Визия 2030“ за развитието на кралството), както и към осъществяване на антиуахабитски реформи, които трябва да върнат страната към умерения ислям, какъвто се е прилагал преди 1979 г. В рамките на тези реформи властите разрешиха на жените да шофират, бяха разрешени за пръв път и кинопрожекциите. Въпреки това обаче, обикновените саудитци продължават да бъдат изолирани от политическия живот и от участие в управлението на страната. Не са доволни и хилядите принцове, чиято роля бе силно ограничена. Както стана ясно, понастоящем цялата властова структура, която бе в ръцете на кралското семейство, днес се крепи върху две личности – крал Салман, който е на 82 години и с крехко здраве, и върху фактическия лидер и негов син Мохамед. Привидността на кралската власт на престарелия Салман обаче се оказа полезна за преодоляване на кризата с убийството в Турция на журналиста-дисидент Джамал Кашоги. Президентът на САЩ Доналд Тръмп и държавният секретар Майк Помпео заложиха на подкрепата за краля, а и той побърза да даде свидетелства, че е реален, а не фиктивен владетел, издавайки укази за отстраняването на медийния съветник на сина си, както и на четирима от шефовете на разузнаването на страната. Не е ясно обаче, доколко тези решения принадлежат на крал Салман. Крал Салман – коронованият дипломат Напоследък Мохамед бин Салман се бе превърнал в най-влиятелния престолонаследник в историята на Саудитска Арабия. След като наследи баща си на поста министър на отбраната преди около четири години, той положи усилия за овладяването на различните родове въоръжени сили в кралството. А след като отстрани предишния престолонаследник Мохамед бен Найеф, той постави начело на Министерството на вътрешните работи младия му племенник - и така лиши чичо му от влияние върху тази важна система. По подобен начин, след като обвини в корупция последния емир, който можеше да бъде негов претендент за трона, а именно Мутаб бен Абдалла, той го отстрани от поста командир на Саудитската национална гвардия, заменяйки го със сравнително неизкушен в политиката емир. Единствените емири, които запазиха позициите си, са прекалено възрастни, или обратното – твърде млади, за да бъдат възприемани като някаква сериозна конкуренция за Мохамед бин Салман. Сред тях са: Застрашена ли е властта на принц Мохамед след аферата \"Кашоги\" Традиционно се смята, че кралството се управлява чрез консенсус, а политиката му се отличава с предпазливост и липса на авантюри. След идването на власт на крал Салман през януари 2015 г. и особено след посочването на Мохамед бин Салман за престолонаследник, тази традиция все повече се нарушава. При управлението на Мохамед бин Салман бе направена заявка за изоставяне на уахабитската интерпретация на исляма и за преход към по-умерени религиозни правила, която получи подкрепата на западните партньори на Рияд. Това означава преди всичко, че саудитските власти ще прекратят подкрепата си за ретроградните религиозни училища и за благотворителните организации, които ги финансират. Друга позиция на Рияд, която се харесва на Запада, е новото отношение на кралството към Израел, като органична част от Близкия изток. При това подкрепата за решаването на палестинския въпрос не пречи на Саудитска Арабия да развива технологичните връзки и търговски взаимоотношения с Израел. По всичко изглежда, че Саудитска Арабия, Бахрейн, ОАЕ и Израел са в основата на нов блок, който се противопоставя на Иран. Мохамед бен Салман постигна голяма победа, когато Тръмп реши да оттегли участието си в ядреното споразумение с Техеран, което и според Саудитска Арабия не ликвидира ядрената опасност от Иран. И в Рияд, както и в официален Вашингтон, се споделя мнението, че бившият президент Обама се е поддал на пристрастното си отношение спрямо Иран. При това е очевидно, че споразумението не доведе до прекратяване разработването на ракетната програма и на нови бомби от режима на аятолласите. Йеменската война, която започна през 2015 г., е още една инициатива на Мохамед бин Салман, която получи подкрепата на Вашингтон. Кралството си постави за цел ликвидирането на преврата на хусите, подкрепяни от Иран. Вместо това обаче проличаха слабостите на саудитските сухопътни сили, както и неефективността на техните ВВС. Същевременно войната доведе до тревожни нива на граждански загуби поради липсата на прецизност на бомбардировките. Берлин налага забрана за влизане на 18 саудитски граждани Поради всичко това американските политици бяха разделени в  мнението си по отношение на Мохамед бин Салман дори преди убийството на Кашоги. От известно време ЦРУ изразява съмнение в мотивите на престонаследника, което контрастира с доброто взаимодействие на американците с предшественика му Мохамед бен Найеф, както и поради подкрепата на агенцията за традиционно консервативната политика на кралството. Що се отнася до Държавния департамент и Пентагона, те подкрепят стратегическия интерес на страната от сътрудничеството в сферата на сигурността и отбраната, без обаче да се идентифицират с политиката на Тръмп. Това пролича и от пресконференцията на Помпео във вторник, в която за осем минути държавният секретар се обърка в стремежа си да подкрепи позицията на своя шеф. Най-близка позиция до тази на президента има Джон Болтън, съветникът на Тръмп по националната сигурност. Ако обобщим, докато ЦРУ заема най-враждебна позиция спрямо Мохамед бин Салман, Държавния департамент, заедно с другите правителствени ведомства, предпочитат да балансират между двете крайни позиции. Най-големият проблем за Саудитска Арабия е че всичко зависи от Тръмп и оставането му на власт. Както е известно, обществената подкрепа за господаря на Белия дом намалява, което се отрази и на неотдавнашните избори, довели до загубата на Републиканската партия на 40 места в Конгреса. Всичко това вещае нови проблеми за Рияд. Персоналната подкрепа на Тръмп за престолонаследника на Саудитска Арабия прави американско-саудитските отношения заложник на вътрешнополитическите антагонизми на Америка. САЩ ще продават оръжие на Саудитска Арабия, дори да е убила журналиста-дисидент Естествено, не става въпрос САЩ да се откажат от Саудитска Арабия, нито пък да отстранят престолонаследника. Това не е във възможностите на Вашингтон, който няма достатъчно влияние вътре в кралството. Дори ако Тръмп съумее да ограничи щетите от казуса „Кашоги“ обаче, саудитският проблем ще продължи да разделя американските политици, както и конгресмените, а и американската публика като цяло. Става дума за безпрецедентна криза в двустранните отношения. Възможно е назначаването на бившия генерал Джон Абизейд за посланик в кралството да допринесе за частичното преодоляване на кризата на политическо ниво, след като в течение на две години американското посолство в Рияд оставаше без титуляр. Това обаче няма да е достатъчно за американското обществено мнение. Кашоги - упоен и разчленен, саудитски прокурор иска 5 смъртни присъди  Аферата \"Кашоги\" породи предположения и очаквания, че кралската династия ще накаже и изолира Мохамед бин Салман, поради диктаторските му забежки, както и авантюристичния му стил. Това досега не се потвърждава от развитието на нещата. Престолонаследникът продължава да олицетворява бъдещето на кралството, като внушението е, че неговото отстраняване би създало голяма празнина. Въпросът е – докога? Доскоро се смяташе, че перспективата той да стане крал ще осигури на Саудитска Арабия десетилетия на стабилно развитие. Сега обаче се вижда, че подобни очаквания са били преждевременни. Саудитският принц Салман се готвел да създаде атомна бомба US разузнаването: Принц Салман е наредил убийството на Кашоги Крал Салман – коронованият дипломат Застрашена ли е властта на принц Мохамед след аферата \"Кашоги\" Берлин налага забрана за влизане на 18 саудитски граждани САЩ ще продават оръжие на Саудитска Арабия, дори да е убила журналиста-дисидент Кашоги - упоен и разчленен, саудитски прокурор иска 5 смъртни присъди ", "date": "2018.12.02", "title": "Мохамед бин Салман  ще продължи да олицетворява бъдещето на Саудитска Арабия"}
{"url": "http://clubz.bg/76596-hubchev_tejka_grupa_vylnuva_me_nashiqt_otbor_ne_sypernicite", "text": "България срещу Англия по пътя за Евро 2020 България се падна в група А с отборите на Англия, Чехия, Черна гора и Косово. За финалите директно се класират първите два тима. Лигата на нациите, евроквалификациите и България. Какво следва? На въпрос как гледа Хубчев на изявлението на капитана Ивеин Попов, че на националния ин отбор му липсва Димитър Бербатов, той отвърна следното: Летвата е много ниска само с “дайте да дадем” Изявления пред БНТ дадоха също Ивелин Попов, Васил Божиков и Страхил Попов. Те изразиха оптимизъм, че предвид доброто представяне в Лигата на нациите, селекцията има шанс да се бори за класиране - стига играчите да се раздават все така и да играят колективно. Лигата на нациите, евроквалификациите и България. Какво следва? Летвата е много ниска само с “дайте да дадем”", "date": "2018.12.02", "title": "Хубчев: Тежка група, вълнува ме нашият отбор, не съперниците"}
{"url": "http://clubz.bg/76582-razsledvat_smyrtta_na_shefa_na_petiq_us_flot", "text": "Командващият Пети американски флот вицеадмирал Скот Стирни беше открит мъртъв в резиденцията си в Бахрейн, съобщиха Ройтерс и ТАСС, като се позовават на комюнике на военноморските сили на САЩ. \n\tВластите на САЩ и Бахрейн са започнали разследване във връзка със смъртта на Стирни, но както се подчертава в комюникето, на този етап няма подозрения, че тя е била насилствена.  Командването на Пети американски флот е поето от заместника на Скот Стирни, контраадмирал Пол Шлийс, съобщава БТА. \n\tВ зоната на отговорност на Пети американски флот, който е базиран в Бахрейн, влизат Персийският залив и част от Индийския океан. ", "date": "2018.12.02", "title": "Разследват смъртта на шефа на Петия US флот"}
{"url": "http://clubz.bg/76586-pravitelstvoto_vyv_franciq_zasedava_izvynredno_zaradi_pogromite", "text": "Френският премиер Едуар Филип отмени визитата си в Полша заради вчерашните протести в Париж, белязани от ожесточени сблъсъци между демонстранти - т.нар. \"жълти жилетки\" и полицията, предаде Ройтерс. Бой и пламъци под Триумфалната арка в Париж (ВИДЕО) Едуар Филип трябваше да участва в откриващата се днес в Катовице Конференция на страните по Рамковата конвенция на ООН за промените в климата (COP24). Вместо него ще участва министърът на екологичния и солидарен преход Франсоа дьо Рюжи. По последни данни на френските власти близо 300 души са били арестувани в Париж, съобщи Франс прес. Най-малко 110 души, сред които 17 полицаи, са ранени при сблъсъците. Сградата на префектурата в департамента Горна Лоара в Южна Франция беше опожарена, след като участници в протеста на \"жълтите жилетки\" хвърлиха по нея бутилки със запалителна течност, съобщи радио \"Франс енфо\".   Сълзотворен газ и палки срещу гнева на \"жълтите жилетки\" в Париж (ВИДЕО) Френската полиция е успяла да идентифицира около 3000 вандали, участвали в погромите и стълкновенията със силите на реда вчера, съобщи по телевизия Бе Еф Ем министърът на вътрешните работи Кристоф Кастанер. Той уточни, че сред идентифицираните има крайнодесни и крайнолеви, но също голям брой хора, дошли в Париж само и само да вършат погроми. Френският президент Еманюел Макрон осъди насилието, съпътстващо протестите в столицата Париж срещу поскъпването на живота. След погромите в Париж гледката е потресаваща - десетки изпепелени автомобили, разбити и ограбени магазини. Триумфалната арка осъмна с надписи против президента Макрон, вътрешността ѝ също носи следи размириците, в които прерасна протестът на \"жълтите жилетки\". Един от ранените е в критично състояние, друг е останал без ръка. В Марсилия анархистите са изгорили коледната елха, размирици е имало в Тур, Авиньон, Страсбург и други градове, предаде БНР Виновните \"ще бъдат разпознати и наказани\", обеща Макрон, който насрочи извънредно заседание веднага след връщането си от Буенос Айрес. Гневът на \"жълтите жилетки\" Сълзотворен газ и палки срещу гнева на \"жълтите жилетки\" в Париж (ВИДЕО) Гневът на \"жълтите жилетки\"", "date": "2018.12.02", "title": "Правителството във Франция заседава извънредно заради погромите"}
{"url": "http://clubz.bg/76585-protesti_v_sofiq_i_v_stranata_i_v_nedelq", "text": "Въпреки ниските температури няколко протеста са насрочени в неделния ден в столицата и в страната. Пенсионери протестират пред парламента. Заедно с Корнелия Нинова (СНИМКИ) В София ще се проведе молитвено шествие срещу промените в Закона за вероизповеданията. Протестът за свобода на вероизповеданията се организира от християнската общност на протестантските вярващи и църкви в България. Мирната демонстрация ще започне в 13 часа от пл. \"Народно събрание\" към Министерския съвет, откъдето ще се насочи по бул. \"Витоша\" до НДК. От там ще продължи по ул. \"Георги С. Раковски\" и ще се върне отново пред Народното събрание. Енергетици протестират в Раднево заради бъдещето на \"Марица-изток\" За втора поредна неделя жители на столичния квартал Обеля ще излязат на протест срещу застрояването на зелените площи в района. Те са недоволни от лошата инфраструктура в квартала и искат цялостен ремонт на вътрешно-кварталните улици. Протестиращите настояват още за осигуряване на повече паркинг места за живущите, разкриване на още детски ясли и градини, както и спортни и детски площадки. Сборният пункт за демонстрантите е на мястото, заради което започна протестът - продължаващите строителни дейности между блоковете 116 и 117 в \"Обеля 1\". Според протестиращите отстоянието между изкопа и съседните сгради е опасно малко. Борисов за протестите: Бяха една десета от срещата „ГЕРБ-предприемачи“ Протести срещу бедността и цените на горивата ще има в Перник, Хасково и Карлово, очаква се подбалканският път София-Бургас да бъде блокиран.  В Благоевград протестиращите се събират в 11.30 часа на паркинга на Югозападен университет \"Неофит Рилски\". \"Протест срещу социалното убиване на българите\" е мотото на шествието, което ще се проведе в Бургас. Протестът ще започне в 12 часа, тръгва се от паркинга на \"Метро\" на изхода на Бургас към магистрала \"Тракия\". В Пазарджик протестиращите срещу ниските доходи ще се съберат в 13 часа на паркинга пред парк \"Стадиона\", след това ще тръгнат пеша по улиците на града до сградите на общинската и на областната администрации. От 12 часа на паркинга при Общински театър е заявен протест на граждани от Кюстендил. Те организират пешеходно шествие с искане за по-добър живот. По същото време на протест ще излязат и жителите на Троян и региона.  Енергетици протестират в Раднево заради бъдещето на \"Марица-изток\" Борисов за протестите: Бяха една десета от срещата „ГЕРБ-предприемачи“", "date": "2018.12.02", "title": "Протести в София и в страната и в неделя"}
{"url": "http://clubz.bg/76583-zadava_li_se_burq_v_cherno_more", "text": "Черно море рядко се вълнува. И в геостратегическо отношение този по-скоро плитък воден басейн дълго време не се числеше към горещите точки на планетата. Всичко обаче се обърна наопаки, когато през 2014 година Русия анексира Крим. Путин си взе обратно подаръка, който през 1954 Никита Хрушчов беше направил на Украйна, и започна да превръща Крим в \"самолетоносач\" на руските интереси край югоизточния фланг на НАТО. В Черно море Русия твори свършени факти. Само на Крим са разположени 28 000 руски войници. За десетина години военният бюджет на страната беше увеличен почти двойно. Украинската мини-флота, чиито пристанища са в Азовско море, попадна в здравата хватка на Путин. Според оценката на германския тинк-танк \"Наука и политика\", от 2008 година насам военното присъствие на Русия в региона систематично се разширява. Военният окръг \"Запад\" трупа нови оръжия най-вече в Черноморския басейн. Новите подводници и фрегати, оборудвани с крилати ракети с далечен обсег на действие \"Калибр\", са ясна демонстрация на сила пред членките на НАТО в региона - най-вече по адрес на България и Румъния. Особено за тези две страни кризисните сценарии в региона са повече от тревожни. По съветски времена България беше вярна на Москва, а Румъния в един момент се дръпна на дистанция, но днес и двете държави са в НАТО - от другата страна на барикадата. И тъкмо техните брегове формират дълго време занемарявания югоизточен фланг на Алианса. Още преди анексирането на Крим Румъния многократно предупреждаваше, че Черно море не бива да се превръща в \"домашно езерце\" на Русия. Букурещ настойчиво призовава за по-активно присъствие на НАТО в региона, включително и за международна флотилия. България колебливо отхвърли това предложение: културните и емоционални връзки с \"големия брат\" все още са тесни. А за НАТО това е уязвимо място. Още повече, че в оръжейно отношение колебливият партньор от София все още използва част от съветското наследство. Руските военни твърде добре познават, например, старите противовъздушни системи - и особено техните недостатъци. Край: Тръмп отмени срещата с Путин заради Керченския проток Призивът на Доналд Тръмп към държавите от НАТО да положат повече усилия за собствената си сигурност все пак беше чут вече и в София. През лятото премиерът Бойко Борисов обяви, че в модернизирането на въоръжените сили ще бъдат вложени около 2 милиарда евро. Да, югоизточният фланг на НАТО е неговата Ахилесова пета - това става особено очевидно, когато погледнем към Турция. Ердоган вече от години повтаря, че Западът не желае истински да интегрира турците, а сега това убеждение се задълбочава допълнително от резервите, които демонстрира американският президент и на които самият Ердоган отвръща със същата монета. Анкара вече от доста време смята, че от гледна точка на икономиката и на политиката за сигурност бъдещето ѝ тъй или иначе се намира на изток. Тъкмо Москва продаде на турската армия противоракетните системи С-400 - факт, който вътре в НАТО събуди гневното подозрение, че Турция вече не е верен съюзник. Независимо от усиленото въоръжаване на руснаците на Крим, турската флота (и особено флотилията от подводници) все още превъзхожда армията на Путин, но политиката за сигурност на Турция изглежда по-скоро дефанзивна. Русия не е потенциален враг, тя е по-скоро партньор по определени проекти. Най-отчетливо това бе демонстрирано от Ердоган, когато посети Путин след свалянето на един руски изтребител над Сирия, за да се извини и да обещае големи обезщетения за потърпевшите. Разбира се, двете страни не са истински приятели, но все пак има разлика с времената през 19 век, когато те на няколко пъти воюваха една срещу друга тъкмо заради Черноморския регион. Особено в икономическо отношение Турция и Русия са по-близки, отколкото е по вкуса на Алианса. Миналата седмица Путин и Ердоган се договориха, че \"Турски поток\" ще влезе в експлоатация в края на 2019 година. Тоест, следваща газова тръба ще мине по дъното на Черно море, заобикаляйки Украйна. Така Киев ще бъде лишен от солидните транзитни такси, а това ще затегне мъртвата хватка на Русия. От газопровода ще спечелят България, Сърбия, Унгария и Словакия, през които най-вероятно ще преминат тръбите от Босфора към Средна Европа. Но преговорите още продължават. Под черта остава: \"Турски поток\" също отслабва югоизточния фланг на НАТО. Всичко това отслабва и Украйна. А Порошенко в момента тъй или иначе не може да очаква от ЕС и НАТО нещо повече от обикновена солидарност. Той призова канцлерката Меркел да бъдат изпратени бойни кораби край Крим, но този призив няма шансове за успех. Украйна не членува в НАТО. Тя представлява огромен рисков фактор и Алиансът изобщо не бърза да я приема. Украйна, която е затънала до гуша в Донбаския проблем и е отслабена покрай загубата на Крим, явно ще си остане изолирана на изток. Вярно е, че действията на Русия на Крим, а сега и в Азовско море нарушават международното право, но Украйна просто е твърде слаба, за да наложи справедливия си интерес. За разлика от Средиземноморския басейн или Балтийско море, Черноморският регион не е хомогенен в историческо и в културно отношение. По време на Студената война тук минаваше границата между Изток и Запад. А днес, буквално насред открито море, се сблъскват три силови фактора: Русия, Турция и Западът. И отново става дума не за някакво хармонизиране, а за стабилизиране на собствените сфери на влияние. Ето ти изходна позиция за конфликт. Черноморският конфликт ще бъде тема и в разговорите между външните министри на държавите от НАТО на 4 и 5 декември в Брюксел. Едва ли обаче в отговор на руския натиск срещу югоизточния фланг на НАТО ще бъдат взети някакви други мерки, освен известно увеличаване на дните, през които военноморски части на НАТО присъстват в Черно море.", "date": "2018.12.02", "title": "Задава ли се буря в Черно море?"}
{"url": "http://clubz.bg/76498-predpriemachite_v_italiq_sa_pesimisti", "text": "Обезпокоени от забавянето на темпа на икономическия растеж и липсата на визия на управляващата популистка коалиция, италианските предприемачи са настроени песимистично, макар да се надяват изпълнителната власт да осъзнае как стоят нещата. Индексът на доверието на предприемачите в Италия спадна от 102,5 на 101,1 пункта през ноември, отбелязвайки петия си пореден месец на понижение и достигна най-ниското си равнище от декември 2016 г., пише Франс прес. Доверието на потребителите също отслабва - от 116,5 до 114,8 пункта през ноември, което е минималната му стойност от сформирането на популисткото правителство в началото на юни. \"Ние искаме по-малко съобщения, битки, прояви на сила и повече промишлена визия за Италия, третата икономика в еврозоната и втората промишленост в Европа\", допълва той. Председател на сдружението на индустриалците от района на Бреша, в северната част на страната, Джузепе Пазини също подчертава, че \"предприемачите са обезпокоени\", тъй като някои \"виждат как поръчките им силно намаляват\". Безпокойството идва от една страна от \"забавянето на растежа в еврозоната, свързано с протекционистката политика, водена от (президента на САЩ) Доналд Тръмп\". От друга страна финансовият закон (бюджетът), съставен от управляващата коалиция, обединяваща \"Лигата\" (крайната десница) и Движението \"Пет звезди\"(Д5З, антисистемно), който \"не е насочен към растежа, а е по-скоро следва логиката на подпомагане\", с въвеждането на граждански доход, предназначен за най-бедните, отбелязва Пазини. В района Бреша забавянето вече се усеща. Оборотът на двата най-големи сектора за този силно индустриализиран район - металургията и машиностроенето - е намалял съответно с 4,6% и 4,4% през третото тримесечие. В същото време брутният национален продукт (БВП) остава стабилен, отбелязвайки пауза след над три години на повишение. Правителството, което освен това предизвика недоволството на предприемачите като направи по-трудно подновяването на временните трудови договори и уволненията, очаква растеж от 1,5% през идната година. Тази прогноза обаче още отсега се оценява като нереалистична, както от Европейската комисията, която води битка с Рим по въпроса за прекомерно щедрия бюджет, така и от международни институции и икономисти. За него е важно правителството да смени курса при създалата се обстановка. Пазини изрази надежда, че \"европейската общност ще успее да накара Рим да направи бюджет, който да е насочен в по-голяма степен към растежа\". Италианското правителство, което досега изглеждаше непреклонно, сякаш вече е склонно да промени бюджета си за 2019-а, за да избегне сблъсък с Брюксел, но най-вече, за да отслаби напрежението на финансовите пазари. Правителството е на път да направи нови разчети за социалните разходи (улеснено пенсиониране, граждански доход. . . ) и би могло да разсрочи някои ресурси. Пазини гледа с добро око на факта, че правителството обмисля да съживи плана Промишленост 4.0, чрез който се дава възможност на компаниите да се модернизират. Де Феличе също призовава правителството да обърне \"по-голямо внимание на инвестициите, инфраструктурата и компаниите: когато това бъде направено, всичко отново ще се задвижи\", защото \"компаниите са двигателят на всичко, на икономика, на потреблението, на заетостта\".", "date": "2018.12.02", "title": "Предприемачите в Италия са песимисти"}
{"url": "http://clubz.bg/76584-ravenstvo_machyt_uajldyr_fyuri_ne_izlychi_pobeditel_snimki", "text": "Очакваният с огромен интерес боксов мач за световната титла в тежка категория на WBC между Дионте Уайлдър (САЩ) и Тайсън Фюри (Англия) завърши наравно. По един съдия присъди победа за двамата (115:111 за Уайлдър, 114:110 за Фюри и 113:113), а един - равенство. Както се вижда - и точките са напълно равни. Така Уайлдър остава шампион на Световния боксов съвет. \"Бронзовия бомбардировач\", както го наричат, два пъти свали в нокдаун своя съперник - в 10-ия и 12-ия рунд. И двата пъти Фюри се изправи и продължи. Той пък пласира повече и по-чисти удари в главата на своя съперник. Двубоят се игра пред близо 20 хиляди зрители в баскетболната зала \"Стейпълс сентър\" в Лос Анджелис и привлече известни личности - актьори, спортисти (Флойд Мейуедър, Ридик Боу, Ивендър Холифийлд, футболистът Златан Ибрахимович) и т.н. Началото на мача бе предпазливо. Изглеждаше, че Уайлдър е по-агресивният боксьор, който търси близкият бой, докато Фюри разчиташе да държи съперника си на далечна дистанция. По-често Тайсън дразнеше Дионте с жестове, мимики и с провокации да го атакува. Американецът не се поддаде. Британецът често прибягваше до клинчове и навеждане на главата си, когато бе притиснат до въжетата. В центъра на ринга боят бе тактически и с опити за прави удари. По-интересно стана от петия рунд нататък. Фюри леко смени тактиката, като започна да се впуска в атаки, когато получаваше удар - най-често с лявата ръка, от своя съперник. В седмия Фюри успя да вземе връх, като направи две добри серии, а същевременно избегна настъплението на Уайлдър. В средата на деветия рунд напереният янки свали бившия световен шампион, който допусна грешка. Ударите, които го повилаха, не изглеждаха тежки, но бях отблизо. Циганския крал се изправи веднага и на свой ред опита да отвърне, като същевременно парира опитите за нокаут. Рундове №10 и №11 бяха равностойни и много интересни. Последните 3 минути бяха зрелищни и украсиха мача. В началото му Фюри отново допусна грешка, като допусна противника си близо и плати - втори нокдаун от много силни ляво и дясно крошета пратиха британеца на пода. Не се виждаше как той ще стане, но въпреки това довърши мача и то подобаващо. В последните две минути и двамата опитаха нокаут с бесни атаки, но не успяха. Тайсън Фюри се зарадва като победител, като се качи върху въжетата на един от ъглите. Двамата с Уайлдър се прегърнаха и дълго си говориха, което потвърди, че станалото преди мача - опита за сбиване на последната пресконференция, е било повече за публиката. Уайлдър срещу Фюри - театро или истинско напрежение (ВИДЕО, СНИМКИ) Хубав мач, в който, както често казваме в България, Фюри (27 победи, едно равенство, 0 загуби, 19 нокаута) може да се чувства \"морален победител\". Ако не бе допуснал втория нокдаун в 12-ия рунд, той щеше да е шампион. Попречи му понякога хазартният му и непредвидим стил на игра. Завърна се на голямата сцена. През 2015 г. той спечели срещу Владимир Кличко по точки и стана №1, но по-малко от година по-късно загуби титлите си заради положителна допинг проба за кокаин, а после изтърпя и наказание. Уайлдър беше сочен за абсолютен фаворит (40 победи, едно равенство, 0 загуби, 39 нокаута), но отново се видя, че огромна част от предишните му успехи са срещи слаби боксьори. Не се вижда как би се противопоставил на Антъни Джошуа. Прегръдка между двамата имаше и след съдийското решение, което ги остави без загуба до момента. Циганския крал потвърди прозвището си, шумно похвали Уайлдър, обясни се в любов на Америка, поиска нов мач срещу него и предизвика световния шампион на останалите версии Антъни Джошуа. И не пропусна да се обърне към Джошуа: Уайлдър не беше толкова словоохотлив:", "date": "2018.12.02", "title": "Равенство: мачът Уайлдър - Фюри не излъчи победител (СНИМКИ)"}
{"url": "http://clubz.bg/76588-bylgariq_shte_nauchi_sypernicite_si_za_evro_2020", "text": "Националният отбор по футбол ще научи съперниците си в квалификациите за Евро 2020 днес след 13 часа наше време. Жребият ще се тегли в Дъблин. Европейското по футбол ще се проведе през юни - юли 2020 г. в 12 града на Стария континент. Полуфиналите и финалът ще се играят на стадион \"Уембли\" в Лондон. На жребия отборите от урната на победителите и от 1-а напрактика ще бъдат събрани в едно - те ще са водачи на групите. На Швейцария, Португалия, Холандия и Англия се гарантира това, че ще са в групите от A до D, а останалите ще са в буквите нататък. Летвата е много ниска само с “дайте да дадем” Някои групи на еврокваификациите ще са с 5, а други с 6 тима.  България не може да се падне със Словакия, Турция, Ейре, Северна Ирландия, Шотландия, Норвегия, Сърбия, Финландия и Израел. Всеки друг тим от останалите урни е възможен съперник. Крайни класирания в Лигата на нациите Както се вижда отборите са подредени според местата си в ранглистата на УЕФА, но и според класирането в Лигата на нациите. Така Германия отиде чак във втора урна, където са и някои от победителите в групи от Лигата. Лигата на нациите, евроквалификациите и България. Какво следва? За Евро 2020 директно се класират първите два отбора от всяка квалификационна група. Пресявките са от март до ноември 2019 г. Останалите четири места ще се заемат през пролетта на 2020 г. с плейофи от Лигата на нациите. Класиралите се отбори от квалификациите ще освобождават места за следващите в подреждането по дивизии и групи. Крайни класирания в Лигата на нациите Лигата на нациите, евроквалификациите и България. Какво следва?", "date": "2018.12.02", "title": "България ще научи съперниците си за Евро 2020"}
{"url": "http://clubz.bg/76578-protesti_18_nedovolstva_web_20", "text": "Малките, но редовни протести, които наблюдаваме от известно време в България, са съчетание на два елемента – недоволства плюс интернет от второ поколение, т. нар.  . \n\tСоциалните мрежи са главният белег на Web 2.0. Това е етап в развитието на световната мрежа, който започва в началото на този век и се изразява в това, че тя преминава от статични html страници към възможости потребителите да сътрудничат, да споделят информация чрез социалните мрежи и блоговете и да формират интернет общности. При Web 2.0 мрежата става  , т.е. информацията потича със сравнима сила и в двете посоки – от издател към потребител и обратно. Всеки може да пише в интернет, за което се изискват минимални технически умения. Протестът е спонтанен. С \"вся осталная\" за гарнитура Web 2.0 (в чиито параметри живеем повечето българи, макар вече да се говори за Web 3.0 и Web 4.0) събаря стената между индивида и публичността, като създава нови медии – Facebook, Twitter, Instagram, блоговете, т.нар. гражданска журналистика. Чрез тях отделният “обикновен човек” може да стигне до общността, като заобиколи традиционните информационни институции – печата, радиото, телевизията. Те губят монопола си над публичността. Характеристика на новите медии, освен масовата достъпност и интерактивността, е  . Публичното слово в тях се радва на свобода, която в никоя от традиционните си форми досега не е познавало. Собствениците им налагат минимални правила. Няма издатели, редакционна политика, редакции и ръководства. Социалните мрежи са в пълния смисъл на думата медиум, т.е.   за свободно общуване в сравнение с традиционните  за масово общуване, които по природата си предполагат  .  Новите медии са   вместо организирана от някого комуникация за масите. Процесът в тях е колкото масов, толкова и индивидуализиран. Всички общуват, всички са в мрежата, но всеки намира своя път и своето място, своята компания в нея. Стандартният еднакъв пакет съдържание, предназначен за хиляди или милиони безименни потребители, който произвеждат традиционните медии, става все по-анахроничен. Технологията на бунта или как географията победи историята Новите медии премахват ключова фигура за традиционните медии, т.нар.  (the gate-keeper), т.е. лицето (редактор) което решава кое съдържание може да стигне до публиката и кое – не. Социалните мрежи превръщат света в глобална агора или Хайд парк, където всеки, поне теоретически, през цялото време може да говори на всички. Няма да преувеличим, ако кажем, че никой досега не е направил повече да приближи човечеството до “равния старт” в комуникацията от Марк Зукърбърг. Как всичко това формира новата протестна култура? (Нямам претенции за изчерпателност). Преди всичко,  , който расте като снежната топка. Най-пресният и най-типичен пример са протестите на “жълтите жилетки” във Франция и в Белгия. Петиция във Facebook на една жена от провинцията против ценообразуването на горивата, по-точно – против оскъпяването им с екологични такси, събра един милион подписа за седмици и изкара по пътищата стотици хиляди недоволни от реформата. Второ, Web 2.0  . На недоволните не се налага да минават през традиционните си изразители – политици, партии, синдикати. По-скоро партиите и синдикатите трябва да откликват на спонтанната гражданска активност – да я подкрепят, отхвърлят, “яхат” и пр. Тя е непряк измерител на тяхната представителност и адекватност. Трето, Web 2.0-протестите  . Френският министър-председател Едуар Филип и еко-министърът Франсоа дьо Рюжи се срещнаха в последните дни с няколко различни индивиди и групи, претендиращи да представляват протестиращите. В същото време други “жълти жилетки” писаха във Facebook групите си, че тези, които се срещат с властта, не са упълномощени да ги представляват. Това прави спонтанните протестни движения уязвими – те са податливи на разединение и разпад. Липсата на ясно лице обаче ги прави и опасни за властта. Тя е изправена пред масово недоволство, но няма с кого да преговаря, няма легитимен събеседник. От тази гледна точка протестът може да расте и да излезе извън контрол, без институциите да могат да намерят ненасилствен начин да го успокоят. Върви социалистическа революция. Тиха, но този път истинска Четвърто, Web 2.0 протестърите  . Във Франция и Белгия движението започна като акция с една кауза – намаляване на цените на горивата. Наблюдателите обаче отбелязват, че тенденцията е то да прерасне в кампания против данъчните тежести и против ерозията на покупателната способност изобщо. В България от самото начало наблюдаваме “тюрлю гювеч” от искания – от по-евтини горива, до оставка на  правителството, смяна на пропорционалната избирателна система с мажоритарна и на парламентарната република с президентска. Наред с това имаше смътни, емоционални лозунги, чиято очевидна роля беше просто да изразят гняв – против “политическата сган” и “геноцида”; за “съд на виновниците за…”(винаги има за какво); за “смяна на системата”. Често скандиращите не разбират какво точно скандират, но политици и анализатори ни убеждат, че това не е най-важното. Пето, Web 2.0 -протестите са ценна   за управляващите, ако те са готови да слушат. Те са  , които  отделен драстичен повод е възпламенил. Цената на бензина може да отприщи натрупан гняв срещу по-общи явления като неравенствата, корупцията, клиентелизма. Шесто, тези движения са  . Партиите, особено опозиционните, са винаги изкушени да ги подкрепят и да демонстрират, че, ето, народът е против властта, той спонтанно е излязъл на улицата, защото статуквото повече не се търпи. Точно това прави БСП в момента и се вижда как протестиращи тук и там развяват лозунги с думи и фрази от нейната “Визия за България”, при това – често написани с един същ шрифт и цвят. Тези технически детайли веднага разрушават илюзията за спонтанност. В Париж крайнодесни активисти на “Националния сбор” предизвикаха безредици с палежи и сблъсъци с полицията на “Шанз-Елизе”, докато лидерката на Фронта Марин льо Пен еднозначно подкрепи “жълтите жилетки”. Останалите опозиционни партии засвидетелстваха по-сдържана солидарност с тях. У нас прави впечатление, че солидарни с протестиращите са както парламентарната, така и извънпарламентарната опозиция – разбира се, всяка – със своята реторика и аргументи, които не винаги съвпадат. За да бъдат яхнати политически протестите, помагат и фалшивите новини, с които социалните мрежи са пълни, и платените провокатори, които партийни централи или олигархични групи пращат сред протестиращите. Нови лица? Не, ново мислене Седмо, традиционните и уеб  . Ето защо те са  . Това определено става в България, където протестите всекидневно присъстват особено в телевизионните новини, макар кадрите от тях да показват по-скоро малочисленост. Не може да става и дума за сравнение с масовите вълнения през 1996-97 година, които принудиха правителството на БСП да подаде оставка, въпреки че имаше парламентарно мнозинство. Тогава познавахме само Web 1.0, мрежата не беше интерактивна и “популистка”, но недоволството беше такова, че помете властта и без усилвателя на интернет. А днес, дори и с него, недоволните не стигат да напълнят един столичен площад. Технологията на бунта или как географията победи историята Върви социалистическа революция. Тиха, но този път истинска Нови лица? Не, ново мислене", "date": "2018.12.02", "title": "Протести '18 = недоволства + Web 2.0"}
{"url": "http://clubz.bg/76589-rusiq_i_sauditska_arabiq_pak_se_dogovoriha_za_opek", "text": "Русия и Саудитска Арабия се договориха да удължат споразумението ОПЕК +, само въпросът за обемите на производството остава открит. Това съобщи пред журналисти руският президент Владимир Путин след разговора си със саудитския престолонаследник Мохамед Ибн Салман ал Сауд, състоял се в рамките на срещата на Г-20 в Буенос Айрес. ОПЕК+ препоръча увеличение на добива с 1 млн. барела петрол По-късно руският министър на енергетиката Александър Новак обяви, че до 5 декември Русия и ОПЕК + ще се договорят за параметрите на сделката за регулиране на производството. \"Сега искаме да съгласуваме подходите си до Виена (там обикновено се провеждат заседанията на ОПЕК - б.р.)\", каза Новак пред журналисти. Министърът не уточни дали Русия и Саудитска Арабия имат единна позиция по този въпрос. Bloomberg и The Wall Street Journal, позовавайки се на собствени източници, съобщават, че секретариатът на ОПЕК насърчават страните - износителки на петрол да намалят производството догодина с 1.3 милиона барела на ден спрямо добива през октомври т.г., когато страните от ОПЕК са добивали общо 32.9 милиона барела на ден. Според ОПЕК необходимо е да се намали производството с такъв обем, за да се постигне баланс между търсенето и предлагането. Въпросът за намаляване на производството на петрол ще бъде разгледан на 5 декември на среща на Комитета за наблюдение на министрите на ОПЕК. Комитетът трябва да отправи препоръки към останалите от организацията - страните от ОПЕК трябва да вземат решение на 6 декември, страните, които не са членки на ОПЕК, но участват в споразумението, като Русия и още няколко други  - на 7 декември.", "date": "2018.12.02", "title": "Русия и Саудитска Арабия пак се договориха за ОПЕК +"}
{"url": "http://clubz.bg/76580-trymp_i_si_se_razbraha_da_nqma_novi_mita", "text": "Президентът на САЩ Доналд Тръмп заяви, че има   с китайския си колега Си Цзинпин, преди началото на срещата им в кулоарите на форума на Г-20 в Аржентина, предаде Ройтерс. Президентският самолет \"Еър Форс 1\" ще бъде изпратен в Хюстън, за да откара до Вашингтон ковчега на президента Джордж Буш-старши, който почина днес, добави Тръмп преди началото на разговорите си със Си Цзинпин. \"Ястребите\" или \"гълъбите\" ще победят на срещата на Тръмп със Си Двамата ще се срещнат на работна вечеря в хотел, след официалното закриване на срещата на върха на Г-20, предаде ДПА. Сътрудничеството е най-добрият избор за Китай и Съединените щати, заяви китайският президент Си Цзинпин пред американския си колега Доналд Тръмп преди началото на двустранната им среща в кулоарите на форума на Г-20 в Буенос Айрес, съобщи агенция Синхуа. \n\tСи Цзинпин добави, че би искал да обмени с Тръмп мнения по въпроси от общ интерес и заедно да набележат насоките на китайско-американските отношения през следващия етап. \n\tКитай и Съединените щати, като две големи страни с голямо влияние, носят огромна отговорност за световния мир и просперитет, добави председателят на КНР.  Срещата между президентите на САЩ и Китай Доналд Тръмп и Си Цзинпин премина \"много добре\", заяви съветникът по икономическите въпроси в Белия дом Лари Къдлоу, цитиран от световните агенции.  \n\tРаботната вечеря на двамата лидери се състоя в хотел в аржентинската столица след края на срещата на върха на Г-20 и продължи близо два часа и половина. Никоя от страните не разпространи изявление за резултатите от разговорите, посветени главно на търговски въпроси. Веднага след срещата Тръмп се отправи към летището, за да отпътува за Вашингтон.  \n\tКитайската централна телевизия съобщи, че по време на срещата Тръмп се съгласил да не въвежда от 1 януари 2019 г. нови мита върху стоки от Китай, предаде БТА.  Тръмп и Путин дори не се ръкуваха в Буенос Айрес Китай заяви, че е сключила сделка, за да избегне допълнителни тарифи със САЩ, като приветства срещата на високо равнище с президента Доналд Тръмп, съобщава AFP. Тръмп и китайският му колега Си Цзинпин  , заяви министърът на външните работи Ван И след вечерята на лидерите в кулоарите на срещата на върха на Г-20 в Буенос Айрес. Тръмп и Путин дори не се ръкуваха в Буенос Айрес", "date": "2018.12.02", "title": "Тръмп и Си се разбраха да няма нови мита"}
{"url": "http://clubz.bg/76581-putin_vreme_e_za_istinska_sreshta_s_trymp", "text": "Руският президент Владимир Путин заяви вчера, че е назряло времето за истинска среща с американския му колега Доналд Тръмп и изрази съжаление, че Тръмп е анулирал планираната им среща в кулоарите на форума на Г-20 в Буенос Айрес, съобщиха Франс прес и ТАСС. Той изрази надежда, че ще се срещне с американския си колега когато Тръмп бъде готов за това.  Тръмп и Путин дори не се ръкуваха в Буенос Айрес Путин съобщи, че е имал кратък разговор с Тръмп в кулоарите на срещата на върха. \"Ние, както се казва, разговаряхме на крак, както правят всички там /на срещата на върха/\". Той отбеляза, че е отговорил на въпросите на Тръмп за инцидента в Черно море, при който руските сили задържаха миналата неделя украински кораби и техните екипажи.", "date": "2018.12.02", "title": "Путин: Време е за истинска среща с Тръмп"}
