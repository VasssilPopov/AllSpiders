{"url": "https://clubz.bg/86265-manchestyr_siti_nadvi_livyrpul_s_duzpi_za_superkupata", "text": "\"Манчестър Сити\" грабна първия трофей за сезона в английския футбол - \"Къмюнити шийлд\", след победа срещу \"Ливърпул\" с дузпи на \"Уембли\" - 1:1 и 5:4. Мачът е със статут на това, което сме свикнали да наричаме Суперкупа, но в този случай срещу шампиона излезе втория във Висшата лига, тъй като \"Сити\" е и носител на купата на Футболната асоциация. \"Гражданите\" поведоха чрез Рахим Стърлинг в 12-ата минута. Напълно логично, тъй като бяха по-добри. След почивката обаче \"Ливърпул\" доминираше и то доста по-отявлено. Топката едва не посети вратата на \"небесносините\", след като се отби в напречната греда и тупна на голлинията при изстрел на Върджил ван Дайк. Малко след това и Мохамед Салах удари греда. Рахим Стърлинг пък може би пропусна да реши всичко, като остана сам срещу Алисон, но се забави и беше блокиран. Последваха още положения за \"Ливърпул\". В 77-ата логиката взе връх - Жоел Матип изравни с глава. В следващите минути \"червените\" можеха да стигнат до пълен обрат, но на вратата на \"Сити\" силни изяви имаше Клаудио Браво (така бе и при дузпите). Салах се размина с гола, както и Наби Кейта. При 11-метровите удари пропуск направи само Жоржиньо Вайналдум, всички останали се разписаха, така пореден трофей замина за Манчестър. Висшата лига започва идния уикенд.", "date": "2019.08.04", "title": "\"Манчестър Сити\" надви \"Ливърпул\" с дузпи за Суперкупата"}
{"url": "https://clubz.bg/86258-mahmurlukyt_vodi_do_otslabvane_na_pametta", "text": "Учени от Технологичния университет Суинбърн в Мелбърн са установили, че махмурлукът влошава мозъчните функции и отслабва паметта, съобщи сайтът MedicalXpress. Изследването е обхванало над 100 редовни посетители на барове в Бризбейн. Те са участвали в анкета и са минали тест за когнитивни функции, включително за паметта и т.нар. изпълнителни функции, които позволяват да се планират действия в съответствие с поставените цели и избирателно да се отделя внимание на нужните стимули. Оказало се, че участниците с най-висока концентрация на алкохола в издишания от тях въздух са постигнали най-лоши резултати на тестовете. По думите на специалистите, данните от изследването показват, че махмурлукът намалява способността да се управлява автомобил, да се работи, да се учи, да се извършват различни дейности. Специалистите възнамеряват да продължат да изследват влиянието на махмурлука върху мозъчните функции, като включат в тестовете повече доброволци. ", "date": "2019.08.04", "title": "Махмурлукът води до отслабване на паметта"}
{"url": "https://clubz.bg/86257-iran_e_zadyrjal_chujdestranen_tanker%C2%A0v_persijskiq_zaliv", "text": "Иран съобщи днес, че е задържал в Персийския залив чуждестранен танкер, превозващ контрабандно гориво за няколко арабски страни, предаде държавната телевизия Прес тиви, цитирана от Ройтерс. Водният съд е пренасял 700 000 литра гориво, а на борда е имало седем моряци от различни националности, посочи Корпусът на гвардейците на Ислямската революция.  Иран миналия месец задържа британски танкер в Ормузкия проток, а на друг разреши да продължи с предупреждение, припомня Ройтерс.", "date": "2019.08.04", "title": "Иран е задържал чуждестранен танкер в Персийския залив"}
{"url": "https://clubz.bg/86259-slujba_v_potopenata_cyrkva_za_pryv_pyt_ot_nad_polovin_vek", "text": "На седмата неделя след Петдесетница, Негово Високопреосвещенство старозагорският митрополит Киприан отслужи Божествена св. литургия в църквата „Св. Йоан Рилски Чудотворец“, по-известна като Потопената църква, предаде БГНЕС. Църквата е съградена през 1891 година в село Запалня, което се заличава с указ през 1965 г., заради строежа на язовир „Жребчево“. Последната служба там е на 28 април 1963 г., когато се венчава синът на поп Драган Стойков - Стойко Стойков. Днес той не скри вълненията си, че храмът оживява след 56 години. На въпрос дали службите в Потопената църква ще бъдат традиция владиката сподели, че се надява това да продължава да се случва с Божията помощ и подкрепата на св. Йоан Рилски.", "date": "2019.08.04", "title": "Служба в Потопената църква за пръв път от над половин век"}
{"url": "https://clubz.bg/86261-vss_se_sybira_izvynredno_da_vyzstanovi_plamen_georgiev_kato_prokuror", "text": "Прокурорската колегия на ВСС се събира извънредно утре - в \"сърцето\" на съдебната ваканция. Заседанието има една единствена точка в дневния ред: От съобщението се разбира, че председателстващ ще е Евгени Диков, а Сотир Цацаров няма да присъства. Пламен Георгиев: Има заплахи за живота ми отпреди „Апартаментгейт” Пламен Георгиев е прокурор от кариерата, като сред най-известните (и всъщност единствени) от \"успехите\" му са проваленото дело \"Софийски имоти\" и че прекратява разследването по т. нар. афера \"Ало, Ваньо\". В нея Бойко Борисов нарежда на покойния вече шеф на митниците Ваньо Танов да извади проверяващите от алкохолния завод на Михаил Михов - Мишо Бирата - друг покойник. Така с гласовете на ГЕРБ и \"патриотите\" Георгиев оглави на 8 март 2018 г. създадения нов мегаорган със свръхправомощията едновременно на Комисията за отнемане на незаконно придобитото имущество, Комисията за конфликт на интереси, Центъра за превенция и противодействие на корупцията БОРКОР и части от Сметната палата и ДАНС  Той обеща тогава: Акцентите бяха най-вече в сферата на т. нар. \"гражданска конфискация\". Именно за нея ВКС се произнесе с тълкувателно решение, че тя трябва веднага да спре, ако субектът й е оправдан или наказателното дело срещу него е прекратено. Това разгневи управляващите и доведе до промени в закона, които Лозан Панов нарича \"законодателен разгул\". КПКОНПИ откри с 2 млрд. повече причини за атака срещу Пламен Георгиев КПКОНПИ под ръководството на Георгиев стана известна с бомбастични изрази като това (в официална декларация), че атаките  - сума, която никога дори не е искана от съда, за да е факт, камо ли да е присъдена. Само седмица преди това самият председател на комисията се похвали с 11 пъти по-малката сума от 198 млн. лв. като  които при това са само ... претендирани пред съда. Обичайно после за отказитте се мълчи и така крайната ефективност като реални конфискации на \"мръсни\" капитали е трудно да се изчисли, но със сигурност е в пъти надолу.. За тази година и половина в интервю за преживелия пълна промяна сайт \"Правен свят\" Георгиев атакува съдийка от СГС, която си бе \"позволила\" да спре гражданско дело, засягащо интереси около КТБ, и да отправи преюдициално запитване до Страсбург. Преди 4 дни подаде оставка, а от думите му се разбра, че в същия този ден НАП е заключила, че е \" По закон след подобни трансфери между съдебната и друга власт, след това ВСС не може   на човек в системата. Мястото му се пази априори. А за да не стои кандидатът \"в нищото\", се налага извънредното заседание, което най-вероятно ще отнеме само няколко минути. Историята обаче помни парадоксални случаи - как при предния състав на ВСС членове на съвета от кръга около Сотир Цацров обявиха, че ще гласуват  ,  ... Такава опасност едва ли грози Пламен Георгиев утре. ВСС върна на работа заместник на Христо Иванов... Но с отвращение Присъствието на \"главния герой\" на подобно заседание не се изисква. КПКОНПИ откри с 2 млрд. повече причини за атака срещу Пламен Георгиев ВСС върна на работа заместник на Христо Иванов... Но с отвращение", "date": "2019.08.04", "title": "ВСС се събира извънредно да възстанови Пламен Георгиев като прокурор"}
{"url": "https://clubz.bg/86205-na_ryba_na_razdelenieto_na_vlastite_kabinetyt_s_nov_syvet_za_korupciqta", "text": "В стремежа си да покаже пред Брюксел, че усилено работи по критиките от мониторинговите доклади, кабинетът е напът да постави под съмнение основното правило в демократичната държава - разделението на властите. За обществено обсъждане е публикуван  на постановление на Министерския съвет \"за създаване на \", от който става ясно, че има нещо като елемент на задължителност за участие и докладване на представители на правителството, прокуратурата и висшите съдии. Друг е въпросът, че България вече разполага със Съвет по прилагане на Актуализираната стратегия за продължаване на реформата в съдебната система и Национален съвет по антикорупционни политики. Както и с годишни доклади на всички \"замесени\" институции. Въпросният документ е публикуван за обществено обсъждане на правителствения портал. Като крайна дата за събиране на мнения е посочен 29 август. Автор е вицепремиерерът с ресор \"правосъдие\" и министър на външните работи - Екатерина Захариева. Вече има и първо изразено становище, но за него по-късно. Данаил Кирилов ще праща на Лозан Панов \"бял хакер\" Според предложението за създаване на поредния съвет той ще се състои от двама съпредседатели, заместник-председател и членове. Съпредседатели са в случая Захариева и представляващият Висшия съдебен съвет (ВСС), в случая - Боян Магдалинчев. Зам.-председател се предлага да е министърът на правосъдието - т.е. Данаил Кирилов, който при отсъствието на вицепремиера ще изпълнява неговите функции. А за членове на органа са предвидени:  на Република България, главният инспектор от Инспектората към ВСС, председателят на Комисията за противодействие на корупцията и за отнемане на незаконно придобитото имущество (КПКОНПИ), министърът на вътрешните работи, министърът на финансите, ръководителят на Главния инспекторат на Министерския съвет. За всяко заседание  до председателя на Комисията по правни въпроси към Народното събрание и до председателите на парламентарните групи.  С други думи: представителите на съдебната власт са задължени да участват във въпросния съвет, а тези на законодателната ще получават покани. Проектът \"Кирилов\" е сплашване на съдиите и недосегаемост на главния прокурор Предвижда се още органът \"да провежда редовни заседания на всеки шест месеца в първия понеделник на съответния месец от 14:00 часа  . Нашироко се описват и създаването и функциите на Граждански съвет към \"големия\" съвет. С какво ще се занимава този така представителен орган, четем още в началото: Дончев: Какви механизми имам аз или премиерът по отношение на прокуратурата?! И още: Или с други думи: от една страна органът има за цел да \"запази постигнатия напредък\", от друга - ще изисква поредно докладване от страна на институциите. Такива доклади и сега се изготвят и оповестяват. Годишни доклади имат и ВКС, и ВАС, и прокуратурата. Пред обществеността \"докладва\" и КПКОНПИ. Заседанията на ВСС пък са публични. Отделен е въпросът кой чете (в т.ч. депутатите) въпросните отчети. Нов рунд Данаил Кирилов vs Лозан Панов заради доклада за съдилищата Предвидено са \"предоставяне на информация\" за дейностите на съответните институции - как работят, какво работят, какви мерки предприемат, какви законодателни инициативи предприемат и пр. Така например четем: , посочват, че дават гаранция за прозрачност и разделение на властите авторите на проекта.  Налично вече е и първо становище по обществената консултация. То е на Калин Гавраков и до голяма степен отразява спорните моменти по проекта. Данаил Кирилов нарече ВСС \"гумен печат\", ако одобри доклад на Лозан Панов  И изразява опасения: Данаил Кирилов подава оставка, ако мониторингът не отпадне до края на тази Еврокомисия В заключение Гавраков посочва: Проектът \"Кирилов\" е сплашване на съдиите и недосегаемост на главния прокурор Дончев: Какви механизми имам аз или премиерът по отношение на прокуратурата?! Нов рунд Данаил Кирилов vs Лозан Панов заради доклада за съдилищата Данаил Кирилов нарече ВСС \"гумен печат\", ако одобри доклад на Лозан Панов  Данаил Кирилов подава оставка, ако мониторингът не отпадне до края на тази Еврокомисия", "date": "2019.08.04", "title": "На ръба на разделението на властите: кабинетът с нов съвет за корупцията"}
{"url": "https://clubz.bg/86233-ulqna_prymova_bnt_q_ochakvat_seriozni_problemi_bezpytica_i_bezvkusica", "text": "Емил Кошлуков уволни директора на новините в БНТ Уляна Пръмова С решение на управителния съвет, това вече е публично известно. Генералният директор има право да освободи хората, които са на ръководна длъжност. И да избере други на тяхно място, с които смята, че може да работи. Това са го правили всички генерални директори. Моят случай е малко по-различен, защо аз самата бях готова да си тръгна, бях написала своята оставка още след избора на генералния директор. Той обаче ми каза: „Дай ми малко време“, но така и не поговорихме. А аз научих за своето освобождаване от коридорите. Можех да бъда предупредена и да си внеса молбата за напускане, но може би така отстрани изглежда по-мъжествено, че някой някого уволнява. Така или иначе беше ясно, че ние няма да работим заедно, а начинът, по който беше направен, се получи грозно. Аз не мога да кажа какво се случва. Има ново ръководство, което подрежда телевизията по своя вкус, усмотрение и намерение. Това е негово право. Аз мога да кажа какво с мен се случи, а какво ще стане с цялата телевизия ще видим като погледаме. Да дадем сто дни на ръководството. Макар че аз лично смятам, че телевизията я очакват сериозни проблеми, безпътица и безвкусица.    Финансови проблеми. Те могат да бъдат решени и аргументирани и погасявани, само че трябва да знаеш какво да поискаш да ти се погаси, защо, как, кое да разсрочиш. Всичко това е въпрос на можене. Не е невъзможно да се стабилизира БНТ. Но не би трябвало да става с цената на програма, на присъствие и на качествени хора. Най-големият проблем на телевизията винаги е бил източването на нейните кадри. Това е нещо, което никой не може да върне назад. Не знам дали да го наречем опасност. В телевизията има хора, които трябва да бъдат разчистени, защото малко работят. Но има и много качествени хора, не защото я обичат, а защото добре работят и тя се крепи на тях. Дали ще има други кадрови смени – много е вероятно. Аз когато станах генерален директор през 2004 г. навсякъде сложих нови хора. Но всички бяха свързани с телевизията и разбираха от нея. Има, не мога да ви кажа колко са, но са доста. Има трудоустроени с ТЕЛК, такива, които са пред пенсия, хора, които по ред причини не можеш да пипнеш. Така че съкращенията в телевизията са нещо трудно и болезнено, освен ако не съкратиш цели структури, които не ти трябват. Но такива няма. И ти трябва уж да оставиш работещите, но как да ги отсееш, когато другите са трудоустроени, синдикални лидери или пред пенсия. Това няма как да стане. В телевизията има синдикати и колективни трудови договори, нещата не се случват както в частна медия. По силата на държавния бюджет тя е подчинена на всички закони, бумащината е огромна, а ресурсът, който се хаби за хартия и отчети е огромен. И докато има индиго всичко ще е добре – нищо електронно не можем да направим и да е набързо. И до ден днешен хартиеният носител е официален държавен документ. Кошлуков - шеф на БНТ  Политика за обезличаване на телевизията има отдавна. Тя не е от последните две години. Още в самото създаване на закона за радио и телвизия той не проработи в частта му за финансиране на телевизията, не я направи обществена в този смисъл. В края на краищата парите са тези, които решават нещата. Напротив, всичко започна в телевизията да се свива като шегренева кожа – нейният рейтинг, времето за реклама, програмите, до които тя имаше достъп, бяха подарени на други частни телевизии. Това е отдавнашен процес, започнал още от 98-ма година. Първият удар дойде, когато затвориха втората й програма. Тя беше насочена към култура и образование, програма, каквато някой се опитва сега да направи, но много трудно. Аз съм съгласна, че трябва да има частни телевизии, но това не е начинът – чрез закриване на една обществена програма и след това да подариш честотата. До преди няколко години Австрия нямаше частна национална телевизия. Моделите са различни, но всяка една държава пази най-напред обществената си телевизия, създавайки условия, за да съществуват и други. Но ние унищожихме тази, за да съществуват други. Аз не се сещам за период, в който БНТ да е имала истинска подкрепа от страна на държавата. От позицията, която бях до вчера, не мога да ви отговоря. Върху мен натиск не е имало, нито от страна на генералния директор. Какъв натиск е имало върху генералните директори назад във времето също не мога да кажа. Когато аз заемах тази длъжност имаше много партии във властта и нямаше еднолично управление. Но телевизията е преживяла и мрачни моменти на цензура, няма защо да го крием. И по времето на Жан Виденов, и по времето на Иван Костов. Това все пак са неща, които помним. Сега върху мен натиск не е упражнявал никой. Аз обаче не изключвам обажданиците: ние ще отразим ли това или онова – това са дребни неща. Но в смисъла не правете това, а онова, натиск не е оказван. Но не смятам, че върху телевизията има политически натиск. Ако има опити за влияние, това е от някакви други интереси, които обаче опират до 10-тия етаж (там се намира кабинетът на генералния директор, бел. ред.), а не на долните етажи. В БНТ всичко зависи от генералния директор – той дава насоката, визията, свободата, вкуса и нивото. Както казваше един френски колега: „Телевизията е такава, какъвто е нейният генерален директор“. Така че това ще бъде и сега.   Не мога да ви кажа, че ще си проличи. Това са неща, които веднага се забелязват. Ако не утре, ще стане след няколко месеца. Предстоят избори, а след тях не е ясно как ще се развият нещата. Идва избор на главен прокурор, виждате, че създава напрежение в част от обществото. Има много деликатни теми. Един генерален директор трябва да остави хората да работят спокойно. Колкото повече им се дават заръки и закани, толкова по-зле. Защото те се оплитат в страх и автоцензура, стават бели и грешки. Чрез бюджета се оказва влияние върху обществената телевизия. Когато го намаляваш или повеишаваш, не искаш да промениш начина на бюджетиране, това е начин за влияние. Дали е умишлено или не, аз не мога да отговоря. Обществените телевизии в Европа се финансират от фондове и такси, има смесено финансиране, но те получават кофинансиране с програмната си схема. Там се защитават парите чрез програма. Ако изкарат допълнителни пари от реклама отиват за риалити формати и шоу. Но за задължителните й обществени функции държавата й дава пари срещу програмна схема. И там пише: предавания за деца, образование, култура, получава се толкова и толкова. А тук се получават пари просто така – на глава от население. И това няма как да бъде нормално бюджетиране. Парите, които се получават, са недостатъчни за четирите канала на БНТ. Всичко, което се купува за последните 15 години е поскъпнало. Спортните права са скочили над 500 пъти, филми поскъпват, външни продукции, консумативи. Преди години си мислех, че ако се разблокира праймтайма на телевизията и се даде възможност в най-гледаното време да има повече реклама това ще помогне. В последствие започнах да се съмнявам. За да имаш много реклама, трябва да имаш висок рейтинг. Рейтингът на БНТ не е висок, макар че разговорът за рейтинги и реклами е друг разговор -  там има също обвързаности и задължения. Аз много не вярвам на рейтингите, а тези които ги пишат са обвързани с рекламните агенции. Получава се един затворен, от който БНТ излиза. Оказва се, че телевизията не успява да запълни и това рекламно време, с което разполага. Може би търговската й политика е сбъркана или да кажем, че няма такава. Въпрос на време е това да се промени, да се остави един добър екип да поработи по-дълго. Смятам, че да. Пет години е нормалното. И Господ да слезе за три години не може кой знае какво да направи. А да не говорим, че Господ не е слязъл. Един генерален директор винаги може да бъде сменен, но от опита който имам, смятам, че три години са твърде малко. А съм убедена, че БНТ трябва да прави най-доброто. И за образование, и за култура, и за музика. Не намирам логика да се прави отделен спортен канал при толкова много спортни канали. Това е много скъпа инвестиция. Кошлуков сваля \"Стани богат\" и спорта от БНТ3 Външните продукции в телевизията са много малко, тя не достига процента си на външни продукции. Даже в други обществени телевизии този процент дори е още по-висок. И в това няма нищо лошо, защото статутът на телевизията дава възможност на млади и не млади продуценти да работят. В това няма нищо вредно. Въпросът при нас е, че дребното продуцентството е почти унищожено и са останали само големите продуценти, които продуцират предавания, които в повечето случаи не са за обществената телевизия. И затова много обществени телевизии създават собствени формати. Преди няколко години, когато купихме „Голямото четене“ и „Великите българи“ – това са обществени формати на БиБиСи, казано на български, те струваха струват 5 лева, а не 1 милион лева. Ако имате предвид „Стани богат“, аз не знам какво точно е било плащането към това предаване, но доколкото разбрах, е вътрешна продукция на БНТ, а не външна. Защото външната продукция преминава през конкурс, а не знам да е провеждан такъв. Но и какво значи източване? Една телевизия трябва да прави игри, развлекателни предавания, музика, концерти, филми. Тя трябва всичко да прави и това струва пари. Разследващата журналистика в България е със затихващи функции. По принцип тя не можа да бъде създадена. Защото разследващата журналистика е най-скъпото нещо, които прави една телевизия. Прави се с юристи, ресурс, гръб. У нас не успя да просъществува в истинския смисъл на думата и се превърна в предавания, в които много бързо и по-малко бързо се превръщат в оръжие на някой срещу някого. В тях прозират интерес и пари, не независимо разследване.  Аз гледам много чужди телевизии и виждам какво разследват – трафик на хора, неплащане на данъци. В много от разследванията няма лица на журналисти, има глас зад кадър. В нашите разследвания журналистът търчи от врата на врата, от гише на гише и задава реторични въпроси. Навън разследват големи проблеми, а не това дали бетоновъзелът е законен или не. Това са частни случаи и е много смешно да го наричаме разследваща журналистика. В този й вид, в който е в БНТ – кадрови и финансов ресурс, тя не може да направи сериозно разследващо предаване. В частните случаи не могат да се водят сериозни разследвания. И ако е в този й вид, по-добре да я няма.  Ние сме длъжни да го спазваме. И защото сме длъжни може би БНТ е най-свободната телевизия. Защото всички имат право на мнение. Въпросът е, че даже и списъкът на хората, които дават мнение, и той избледня и изтъня. Няма нито ярки говорители, нито защитници на определени мнения. Затова и целият обществен разговор, който водим за нас и за това как живеем - не знам дали изобщо политически разговорм водим, е безличен, неинтересен и неистински. Не знам защо не може да намерим хората, които говорят добре. Може би трябва да се намерят компетентните хора в тази държава, защото те са тези, които говорят умно и правилно, защото знаят. Ние като че ли се боим от знаещи и можещи хора. Навремето имаше едно проучване за това кой е добрият работодател. Това е онзи, който се обгради от хора, които могат и знаят повече от него. Но у нас обикновено се прави обратното, за да може всеки един началник да изпъква. И той не разбира, че тези некомпетентни калинки или амбициозни хора без покритие ще го повлекат надолу. И понеже нашето \"надолу“ е много дълбоко, ние сваляме нивото до едно обидно ниско и ужасно безинтересно представление. Без да съм много песимистична, не очаквам да се случи скоро кой знае какъв проблясък в нашето общество. БНТ фалира през октомври? Кошлуков - шеф на БНТ  Кошлуков сваля \"Стани богат\" и спорта от БНТ3 БНТ фалира през октомври?", "date": "2019.08.04", "title": "Уляна Пръмова: БНТ я очакват сериозни проблеми, безпътица и безвкусица"}
{"url": "https://clubz.bg/86083-politikyt_vika_dryjte_politika", "text": "Общественият дебат отново е на улицата. Лятото на нашето недоволство този път не е бурно като преди 5 години, когато Делян Пеевски бе избран за шеф на ДАНС. Но и Иван Гешев все пак успя да предизвика достатъчно много хора, които да решат, че отново има за какво да се излезе под прозорците на властта. Една част от политиците, пребиваващи в парламента, реагираха предсказуемо. Те обвиниха протестиращите, че упражняват политическа намеса в съдебната власт. Подобни обвинения се чуха и от ВСС. Тези обвинения обаче са нелепи и лицемерни. Защото идват от хора, чиято политическа намеса в съдебната власт е институционализирана и законодателно разписана. Известно е, че ВСС се състои от 25 души. Трима от тях са вътре по право - главният прокурор и двамата шефове на върховни съдилища. От останалите 22-на 11 се избират от магистратите, а другите 11 - от парламента. В прокурорската колегия петима са избрани от парламента и те са част от онези, които са номинирали на Гешев. Нещо повече - шестима от парламентарната квота са част от съдийската колегия. И с голяма доза сигурност може да се прогнозира, че именно тези шестима ще се добавят към 11-те от прокурорската колегия, за да може Гешев да събере необходимото мнозинство от 17 гласа. Така че депутатите могат да обвиняват някого в политическа намеса в съдебната власт само когато престанат те самите да се месят безконтролно в нея. Това може да стане само по един начин - с промени в Конституцията, за които обаче нито една партия в парламента не иска и да чуе. Политикът вика \"дръжте политика\". Същото важи и за членовете на ВСС. Да протестираш срещу политическа намеса в съдебната власт, след като ти самият си избран от парламента в ръководния орган на тази власт е висша форма на двуличие. Щеше да е смешно, ако не беше жалко. Протестите срещу Гешев предизвикаха недоволство и в редиците на протестиращите. Започнаха да се чуват гласове, които да питат докога ще се налага да се излиза по улици и площади. Очакването на мига, в който всичко ще е прекрасно и няма да има за какво да се протестира обаче е измамно и дори опасно. Защото протести няма само и единствено в авторитарни и тоталитарни държави. Там винаги всичко е прекрасно и никога няма за какво да се протестира. В истинските демокрации перманентния протест на гражданите срещу властта е обичайно състояние. Той, разбира се, не винаги се изразява чрез улични мероприятия. Но гражданите в условията на демократичен режим винаги трябва да се нащрек. Защото всяка власт, дори избраната на демократични избори, се покварява, ако няма кой да противодейства на това покваряване. Това важи с особена сила за България, където все още няма истинско разделение на властите - особено между законодателната и съдебната, както стана ясно по-горе. И където институциите все още са устроени така, че да са в услуга на властимащите, а не на хората. Именно за това тук, в България, има много по-голяма нужда от протести срещу всяка власт. Всъщност една от причините, че у нас всичко се случва твърде бавно, е точно тази - че твърде малко протестираме. Именно за това сме го докарали до там, че перспективата цацаратурата да стане гештапо е напълно реална.", "date": "2019.08.04", "title": "Политикът вика \"дръжте политика\""}
{"url": "https://clubz.bg/86260-iranski_iztrebitel_se_e_razbil_v_provinciq_bushehr", "text": "Ирански изтребител се е разбил днес в провинция Бушехр, близо до селището Тангестан, предадоха световните агенции, позовавайки се на официална информация от Техеран.  Причината за инцидента е техническа неизправност, според агенция Мехр. Двамата пилоти са оцелели.  Целта на днешния полет не се посочва, но в района патрулните полети са нещо обичайно, уточнява Асошиейтед прес.  Иранските ВВС разполагат с американски машини, купени преди Ислямската революция от 1979 година, както и с руски самолети МиГ и Сухой. Поддръжката на авиофлотилията е затруднена заради десетилетията на западни санкции, отбелязва АП. ", "date": "2019.08.04", "title": "Ирански изтребител се е разбил в провинция Бушехр"}
{"url": "https://clubz.bg/86254-franki_zapata%C2%A0uspeshno_prekosi_lamansha%C2%A0na_letqshtiq_si_hovyrbord_snimki", "text": "Френският изобретател Франки Запата успя да прелети Ламанша днес с летящата си платформа \"Флайборд еър\", предадоха световните агенции. Това е вторият опит на Запата. Първият бе направен на 25 юли - точно 90 години, след като френският авиатор Луи Блерио става първият пилот, прелетял водната ивица между Франция и Великобритания. Запата излетя от френския град Сангат и преодоля разстоянието от 35 км за около 24 минути. Той кацна близо до британския град Сейнт Маргарет, след като по средата на маршрута презареди гориво на специална платформа, монтирана върху кораб. Малката летяща платформа има пет реактивни двигателя, а изобретателят носи керосин в раница на гърба си.  \"Флайборд еър\" развива скорост до 195 км/ч, когато пренася човек, а в режим на дистанционно управление - до 400 км/ч, допълва ТАСС. Тя може да лети на височина до 3-3,5 километра.  ", "date": "2019.08.04", "title": "Франки Запата успешно прекоси Ламанша на летящия си ховърборд (СНИМКИ)"}
{"url": "https://clubz.bg/86255-devet_dushi_sa_ubiti_i_naj_malko_16_raneni%C2%A0pri_strelba%C2%A0v_ohajo", "text": "Девет души са убити и най-малко шестнайсет са ранени при стрелба в Дейтън, щата Охайо, съобщи полицията, цитирана от Асошиейтед прес. Нападателят е мъртъв.  Стрелбата е започнала в 1:22 часа сутринта местно време, но полицаи, намиращи се наблизо са успели \"бързо да я прекратят\", посочи полицията.  Районът на инцидента е близо до центъра на Дейтън и предлага множество развлечения, включително барове, ресторанти и театри. Полицията не уточни точно къде е била стрелбата.  ФБР подпомага разследването.  20 убити и 26 ранени при стрелба в Тексас, САЩ Това е втората стрелба в САЩ за изминалото денонощие. Двайсет души загинаха, а 26 са ранени, след като млад мъж откри огън в супермаркет \"Уолмарт\" в Ел Пасо, Тексас. ", "date": "2019.08.04", "title": "Девет души са убити и най-малко 16 ранени при стрелба в Охайо"}
{"url": "https://clubz.bg/86253-plamen_georgiev_ima_zaplahi_za_jivota_mi_otpredi_%E2%80%9Eapartamentgejt%E2%80%9D", "text": "Това каза вече бившият председател на Комисията за противодействие на корупцията и за отнемане на незаконно придобитото имущество (КПКОНПИ) Пламен Георгиев в ефира на „Събуди се” по Нова телевизия в първото телевизионно интервю, което дава след оттеглянето си от поста. Георгиев бе категоричен, че не заплахите са причината да подаде оставка. Като основна такава той посочи „уникалния тормоз”, на който било подложено семейството му в последните месеци. Домът му е бил обсаден от репортери, детето му не е могло да излиза. Георгиев няколко пъти подчерта, че медиите са изписали и изговорили много \"измислици\". Той заяви още, че „Апартаментгейт” е „измислен скандал”. Той подчерта, че през последните години КПКОНПИ е отнела 40 млн. лева и така е засегнала интересите на много хора. Той каза, че може би станал жертва на олигарси, чиито интереси е засегнал, но отказа да назове имена:  Той коментира и избора на бъдещия нов главен прокурор: След оттеглянето си от КПКОНПИ Георгиев е подал молба да бъде възстановен на работа като обвинител в Спецпрокуратурата, но изключи себе си от битката за главен прокурор.", "date": "2019.08.04", "title": "Пламен Георгиев: Има заплахи за живота ми отпреди „Апартаментгейт”"}
{"url": "https://clubz.bg/86263-mercedes_riskuva_i_specheli_shampionsko_systezanie_za_hamiltyn", "text": "Люис Хамилтън показа защо е петкратен световен шампион (с огромни шансове скоро да стане 6-кратен) за Гран При на Унгария във Формула 1. По впечатляващ начин и с помощта на изненадващ, рискован ход от страна на \"Мерцедес\" с второ спиране в бокса британецът спечели вдъхновяваща победа преди лятната пауза. Така той се върна към успехите след разочарованието през миналата седмица в Германия и направи още една крачка към защита на трона си. Втори остана фаворитът днес Макс Верстапен (\"Ред Бул\"), а трети - Себастиан Фетел (\"Ферари\"), който спечели персоналната битка със своя съотборник Шарл Льоклер. Макс Верстапен триумфира в дъждовен хаос в Германия На старта Верстапен потегли първи и се устреми към нова победа. Той удържа напора на пилотите на \"Мерцедес\", които поведоха битка един срещу друг и на третия завой Валтери Ботас се удари в Хамилтън, като пострада предното му крило. После се оказа, че е имал и контакт с Льоклер, минал пред него. Това доведе до влизане в бокса и връщане на пистата на последна позиция за финландеца. Постепенно Хамилтън започна да топи аванса на Верстапен и да го притиска. Завърза се страхотна битка. В 25-ата обиколка Макс влезе в бокса за смяна на гуми и се върна втори - пред пилотите на \"Ферари\". Люис не успя да се отскубне и също го последва. При излизането шампионът постави лидера пред нов натиск в поредица от обиколки. Имаше и неуспешен опит за изпреварване. В 49-ата обиколка \"Мерцедес\" предприе интересен ход, който му спечели състезанието - Хамилтън влезе в бокса за втора смяна и излезе с медиум гуми. Той изоставаше на над 20 секунди от Верстапен, но имаше предостатъчно време поне да го догони, още повече \"Ред Бул\" сбърка, като не блокира стратегията на \"сребърните стрели\". Четири обиколки преди края Хамилтън отново беше на гърба на Верстапен и в началото на 67-ата го изпревари с лекота. Холандецът нямаше почти никакво сцепление и беше без шансове да се защити. Така Люис спечели за седми път на \"Хунгароринг\". Той има 250 точки в класирането при пилотите, следван от Ботас - 188, Верстапен - 181 и т.н.", "date": "2019.08.04", "title": "\"Мерцедес\" рискува и спечели. Шампионско състезание за Хамилтън "}
{"url": "https://clubz.bg/86256-qponka_e_izsledvana_za_ebola", "text": "Японка на над 70 години е била изследвана за евентуално заразяване с ебола, съобщи днес в. \"Джапан таймс\", позовавайки се на министерството на здравеопазването.  Жената е от префектура Саитама, разположена близо до Токио. Тя се е завърнала в сряда от Конго и късно вчера вдигнала температура от 39,2 градуса, пише БТА.  Министерството подчертава, че изследването е предпазна мярка, като резултатът ще бъде оповестен при първа възможност.  Жената твърди, че не е имала контакти с болни от ебола по време на престоя си в Конго.  В четвъртък се навърши една година от избухването на епидемията от ебола в Конго, която бе втората най-тежка в регистрите. Тя доведе до над 1800 смъртни случая в страната. ", "date": "2019.08.04", "title": "Японка е изследвана за ебола"}
{"url": "https://clubz.bg/86264-slabo_zemetresenie_v_rajona_na_sofiq", "text": "Слабо земетресение е регистрирано в района на София. Това сочи справка на сайта на Националния институт по геофизика, геодезия и география към Българската академия на науките (БАН), предаде агенция \"Фокус\". Земетресението е регистрирано в източната част на София с магнитуд 2,5 по Рихтер, а дълбочината - около 16 км. Трусът е усетен в 17:11 ч в кварталите \"Подуяне\", \"Левски\" и село Панчарево. Не е почувствано в близките околности. Няма данни за щети и пострадали.", "date": "2019.08.04", "title": "Слабо земетресение в района на София"}
{"url": "https://clubz.bg/86251-ne_se_ochakva_otmqna_na_poleti_na_bylgariq_er_na_letishte_hijtrou", "text": "Очаква се част от полетите на летище „Хийтроу“ в Лондон да бъдат отменени заради планирана ефективна стачка на техническия персонал на летището на 5 и 6 август 2019 г. (понеделник и вторник), както и на 23 и 24 август 2019 г. (петък и събота), съобщи Министерството на външните работи. Посолството на България в британската столица е в контакт с представителството на авиопревозвача „България еър“ в Лондон, според което не се очаква да бъдат отменени полетите на компанията от и за британската столица. Летище \"Хийтроу\" отменя стотици полети от понеделник На посочения линк към страницата на летище „Хийтроу“ е поместена подробна информация, отнасяща се до всички граждани, които възнамеряват да пътуват в дните, когато е планирана стачката:", "date": "2019.08.04", "title": "Не се очаква отмяна на полети на \"България ер\" на летище \"Хийтроу\""}
{"url": "https://clubz.bg/86262-princ_charlz_poluchil_predlojenie_za_malka_rolq_v_sledvashtiq_djejms_bond", "text": "Британският престолонаследник принц Чарлз е получил предложение да изпълни малка роля в предстоящия 25-и филм от поредицата за Джеймс Бонд, пише британският таблоид в. \"Сън\", цитиран от БТА. В последно време създателите на филма се сблъскаха с редица проблеми, включително травмата през май по време на снимки на изпълнителя на главната роля Даниъл Крейг. Тъмнокожа жена е агент 007 в новия филм за Джеймс Бонд През юни принц Чарлз посети снимачната площадка в лондонските студиа \"Пайнууд\" и се срещна с част от звездите на филма, сред които и Крейг.  Принц Чарлз може да стане вторият член на кралското семейство, участвал в снимки, свързани с Джеймс Бонд. През 2012 г. самата кралица Елизабет Втора се включи в тематичен клип с екранния агент 007 Даниъл Крейг за откриването на летните олимпийски игри в Лондон.  По-рано \"Контактмюзик\" съобщи, че херцогинята на Съсекс Меган, която днес става на 38 години, планира да напише и издаде детска книжка с благотворителна цел, вдъхновена от домашните си питомци. ", "date": "2019.08.04", "title": "Принц Чарлз получил предложение за малка роля в следващия \"Джеймс Бонд\""}
{"url": "https://clubz.bg/86252-treti_den_blokada_na_pytq_sliven_qmbol", "text": "Близо 40 души са нощували на пътя Сливен - Ямбол край с. Крушаре в знак на протест срещу взетите мерки за ограничаване на африканската чума по свинете, предаде БГНЕС. Крушаре стана знакова точка в борбата с правителствените мерки и на място са пристигнали хора от цялата страна. Пътят Сливен - Ямбол продължава да бъде затворен и в двете посоки. Обходният маршрут е през селата Камен, Жельо войвода, Кабиле. Правителството даде срок до 2 август включително за доброволно заколване на прасетата, което ще даде възможност за използване на месото след термична обработка. В противен случай започва принудителната им евтаназия и загробване.", "date": "2019.08.04", "title": "Трети ден блокада на пътя Сливен - Ямбол"}
