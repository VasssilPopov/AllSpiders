{"url": "https://clubz.bg/85522-ekspres_analiz_fdl_shte_ima_truden_mandat", "text": "За първи път жена оглавява Европейската комисия - Урсула фон дер Лайен. За първи път от 1958 г. постът е в германски ръце. За първи път, откакто беше въведен процесът на водещите кандидати, председателят на комисията не е посочен от европейските партии, а от правителствата. Въпросният процес удържа един мандат. Европейският парламент прие сделката с Европейския съвет, която преди това гръмогласно критикува. За оптимистите тази развръзка е конструктивна, за песимистите – безпринципна. Причината сделката да мине е, че главните партии и държави в ЕС получиха по нещо от нея. Тази комисия ще разполага с крехко мнозинство от девет гласа. Не е сигурно, че те ще я удържат за пет години. Не е сигурно и че тя ще успее да угоди на всички “акционери” в сделката. Техните виждания за ЕС са в много пунктове противоположни. С такава комисия и с такова мнозинство не можем да очакваме радикални промени. Фон дер Лайен декларира голяма климатична амбиция –  Ще има ли кураж да закрие въгледобива на поляците, които я подкрепиха пряко с партийните си разделения? \n\tА ще продължи ли процедурата за отнемане на членски права срещу страната им, която досегашната комисия започна? И ще назначи ли за свой първи заместник по върховенството на закона инициатора на тази процедура, холандеца Франс Тимерманс, чиято кандидатура за председател на ЕК поляците като част от Вишеградската група, Италия и Румъния провалиха? Разделените социалисти, повечето от които я подкрепиха, искат от нея амбициозен бюджет на еврозоната “със стабилизиращи функции”. Но вече обявената френско-германска сделка за този бюджет предполага много по-ниска амбиция. И това противоречие ще проличи съвсем скоро при преговорите за нов седемгодишен европейски бюджет, в рамките на който трябва да се вмести този на еврозоната. Тя обеща и европейски данък върху приходите на американските дигитални гиганти от дейността им в ЕС. Но този проект има силни противници в съюза, които не искат да предизвикват САЩ и президента им Доналд Тръмп. Ще остане ли и той като проекта за единно облагане на транснационалните корпорации една многогодишна чернова? Фон дер Лайен (или ФДЛ, както вече съкращават името й) обеща да узакони процеса на водещите кандидати, благодарение на чиято гибел тя беше номинирана на поста си. Това е очевидно трудно разбираемо. Не е ясно как тя ще “продаде” по-дълбока, по-интегрирана, по-отворена за мигрантите Европа на евроскептичните правителства, които подкрепиха номинацията й, само и само да провалят водещите кандидати Манфред Вебер и Франс Тимерманс? Тя казва: Само че нямаше да бъде на поста си без гласовете на тези, които искат Европа на нациите, а не още власт за Брюксел. Не е ясно и как обикновеният европеец ще види един по-близък до него Брюксел у дъщерята на еврократ и близка приятелка на Ангела Меркел? Подобно на предшественика си Жан-Клод Юнкер, ФДЛ е уязвима заради близкото си минало на министър. Опозицията в Германия има въпроси за държавни поръчки, които е правила като министър на отбраната, за разходи, които е одобрявала, за корпоративни зависимости. Депутатите от Бундестага дадоха да се разбере, че анкетите им за решенията й ще продължат, независимо какъв ще бъде следващият й пост. ФДЛ ще има труден мандат. И той няма да е труден заради тези, които гласуваха против нея, а заради тези, които я подкрепиха. Тя ще бъде слуга на много и различни господари.", "date": "2019.07.16", "title": "Експрес анализ: ФДЛ ще има труден мандат"}
{"url": "https://clubz.bg/85520-ukrajna_arestuva_haker_izdirvan_ot_sasht", "text": "Украйна арестува опасен компютърен хакер, който е издирван с години от САЩ, предаде Асошиейтед прес, цитирана от БТА. Шефът на Службата за сигурност на Украйна (СБУ) Иван Баканов съобщи днес, че Михайло Ритиков е задържан в Одеса при операция, извършена в координация с Великобритания и САЩ. При акцията е открит компютърен център с близо 150 сървъра, каза Баканов. Той отбеляза, че проучването на оборудването показва, че някои от сървърите са действали под \"контрола и опеката на руските специални служби\". Русия не е коментирала обвиненията. Срещу украинския гражданин Ритиков през 2013 г. в САЩ е издаден обвинителен акт за ръководене на усъвършенствана хакерска система, чрез която са откраднати най-малко 160 милиона номера на кредитни и дебитни карти, както и данни на световни компании. По това време според прокурор от Ню Джърси това е една от най-мащабните кибератаки на територията на САЩ, като са засегнати и европейски гиганти. Щетите са за над 30 млн. долара - по предварителни изчисления. Сред засегнатите са информационните системи на корпорации като 7-Eleven, Carrefour, JCP, Hannaford, Heartland, Wet Seal, Commidea, Dexia, JetBlue, DowJones, Euronet, Visa Jordan, Global Payment, Visa, Diners Singapore, Ingenicard. В следствие на източването на данни пари са били присвоявани от банкомати на много места по света - САЩ, Канада, Великобритания, Естония, Русия, Турция.  Пак по този случай шефът в украинските служби Баканов заявява, че се предполага, че Ритиков е държал 40% от \"тъмната мрежа\" (dark web) за рускоговорящи.  Въпреки задържането на хакера, какво следва засега не е ясно, защото между САЩ и Украйна няма договор за екстрадиция, отбелязва АП.", "date": "2019.07.16", "title": "Украйна арестува хакер, издирван от САЩ"}
{"url": "https://clubz.bg/85504-nato_sasht_imat_150_atomni_bombi_v_evropa", "text": "САЩ са разположили в Европа около 150 ядрени бомби, сочи общодостъпен доклад на НАТО, цитиран от белгийски медии, цитирани от БТА. Отбелязва се, че оръжието е съхранявано в пет държави - Белгия, Германия, Италия, Холандия и Турция. НАТО: Русия да се върне в ракетния договор, иначе ще реагираме Уточнява се, че в първоначалната версия на доклада с дата 16 април тази година са били посочени и базите, в които се държат ядрените оръжия. В последвалата редакция имената на базите са отпаднали от текста. Според доклада бомбите са гравитационни (В61) и се предвижда да се използват от самолети с двойно предназначение, каквито са Ф-16. Бомбите В61 са разработени в средата на 60-те години на миналия век и са разположени в европейските бази преди подписването на договорите между Вашингтон и Москва за контрола на въоръжаването.", "date": "2019.07.16", "title": "НАТО: САЩ имат 150 атомни бомби  в Европа"}
{"url": "https://clubz.bg/85518-bajdyn_predizvika_trymp_da_se_systezavat_na_licevi_opori", "text": "Фаворитът за номинацията на демократите за президентските избори в САЩ догодина, седемдесет и шест годишният Джо Байдън, заяви днес, че ще предизвика президента Доналд Тръмп на надпревара по лицеви опори, ако той подлага на съмнение възрастта и здравословното му състояние, предаде Франс прес, цитирана от БТА. Тръмп за Байдън: Джо е най-слабият в умствено отношение 73-годишният Тръмп вече намекна, че заради възрастта си Байдън няма шанс да победи на президентските избори през ноември 2020 г. КНДР: Джо Байдън е глупак с нисък интелект През февруари лекарят на Белия дом каза, че президентът на САЩ е в добро общо физическо здраве, въпреки че индексът му на телесна маса почти граничи със затлъстяване. Тръмп прави малко упражнения, освен че играе редовно голф в имотите си. Според специализирания журналист Рик Райли обаче той бил склонен да мами, за да печели. Така че ако Тръмп предизвика Байдън на партия голф, изходът може и да не е в полза на Байдън, отбелязва Франс прес.  Тръмп към Байдън: Добре дошъл в надпреварата, Заспал Джо КНДР: Джо Байдън е глупак с нисък интелект Тръмп към Байдън: Добре дошъл в надпреварата, Заспал Джо", "date": "2019.07.16", "title": "Байдън предизвика Тръмп да се състезават на лицеви опори"}
{"url": "https://clubz.bg/85521-tq_e_ursula_fon_der_lajen_shte_upravlqva_es", "text": "Германката Урсула фон дер Лайен е новият председател на Еврокомисията. Тя е и първата жена начело. Това стана ясно преди малко на сесията на Европарламента в Страсбург. Фон дер Лайен: Първо съм европейка, а после германка За нея са гласували 383-ма евродепутати. Те са с 9 повече от необходимото абсолютно мнозинство от 374-ма души. Вотът бе таен. \"Против\" са били 327 души. 22-ма са се въздържали, а една болетина е била невалидна. И продължи: Фон дер Лайен ще бъде първата жена в историята, оглавила Еврокомисията. За последно германец е бил начело на ЕК в периода 1958-1967г. Тогава председател е бил Валтер Халщайн. Урсула фон дер Лайен бе номинирана за председател на ЕК на 30 юни от Европейския съвет. Това стана, след като се провали процедурата с водещите кандидати, издигнати от политическите сили в Европарламента. Тя бе кандидат на Европейската народна партия (ЕНП). Новоизбраният председател на ЕК е близък съратник на германската канцлерка Ангела Меркел и е министър на отбраната на страната си. Тя ще подаде оставка от поста утре. Министърката обяви решението си още преди гласуването и заяви, че ще се оттегли, независимо дали ще бъде или няма да бъде одобрена за редседател на Еврокомисията. Така Урсула фон дер Лайен отговор на въпроса как ще компенсира Източна Европа, след като този регион не получи нито един от висшите постове в ЕС. Тя заяви, че е решена да намери географски баланс. И изрази убеденост в доверието към начина й на работа, който определи като много прагматичен. В профила си в туитър Урсула фон дер Лайен благодари на всички официални езици на ЕС за избирането й. Първата благодарност е на български. \n\t  ", "date": "2019.07.16", "title": "Тя е! Урсула фон дер Лайен ще управлява ЕС"}
{"url": "https://clubz.bg/85517-trymp_ne_sym_rasist", "text": "Американският президент Доналд Тръмп каза днес, че не е расист, предаде Франс прес, цитирана от БТА. Няма да мълчим, обявиха охулените от Тръмп демократки Тръмп заяви това във връзка с публикациите си в Туитър, в които призова четири демократки от Конгреса, които произхождат от малцинствата в САЩ, да се завърнат в страните, от които произхождат. Според американския президент коментарите му в социалната мрежа не са били расистки и в него няма грам расизъм. Тръмп освен това призова републиканците да не падат в капана на демократите, които искат да го представят като расист.  В същото време Камарата на представителите на американския Конгрес, където демократите имат мнозинство се готвеше да осъди в незаконодателна резолюция изкадванията на Тръмп, предаде Ройтерс. Евентуална републиканска подкрепа за резолюцията обаче би означавала, че президентът е преминал червена линия, коментира агенцията. Днес Тръмп възобнови атаките си срещу демократките от малцинствата с нов туит:     Той обвини, четирите представителки, че \"мразят нашата Страна\". Той не ги спомена поименно в първоначалните си туитове, но днес го направи. Става дума за Александра Оказио-Кортес от Ню Йорк, Илхан Омар от Минесота, Айана Пресли от Масачусетс и Рашида Талиб от Мичиган. Демократи и други критици на Тръмп днес определиха квалификациите му като \"расистки\" и \"ксенофобски\" и целящи да разделят американците. Неколцина републиканци също осъдиха бележките на президента. След британската министър-преседателка Тереза Мей, днес и претендентът за поста й Борис Джонсън определи езика на Тръмп като \"напълно неприемлив\", а бившия шеф на комуникациите в Белия дом Антъни Скарамучи каза пред Би Би Си, че човек може да си помисли, че президентът \"се превръша в расист\".   В същото време администрацията обяви нови мерки за ограничаване на имиграцията, предаде Ройтерс. Те забраняват на имигрантите да кандидатстват за убежище на южната граница на САЩ и изискват от тях да потърсят първо закрила в трета страна, през която са минали към Съединените щати.  Американският съюз за граждански свободи нарече мярката \"абсолютно незаконна\", а Върховният комисариат за бежанците на ООН заяви, че е \"дълбоко загрижен\", че тя \"ще изложи на опасност уязвимите семейства\".", "date": "2019.07.16", "title": "Тръмп: Не съм расист!"}
{"url": "https://clubz.bg/85511-tupak_shakur_v_pismo_do_madona_ti_si_bqla_i_tvyrde_izvestna_za_men", "text": "След дълга юридическа битка, писмо на Тупак Шакур, адресирано до Мадона, ще бъде предложено на търг. Починалият рапър и поппевицата са имали връзка малко преди той да бъде убит, отбелязва Си Ен Ен. Трите страници, писани на ръка, са пратени от Шакур от затвора през 1995 г., когато той е на 24, а Мадона – над 30. В тях той прекратява връзката им, като посочва като причина цвета на кожата на певицата и нейната известност. Година по-късно рапърът е убит. Бельо на Мадона, кичур коса и писмото, с което Тупак къса с нея, отиват на търг Писмото е част от колекция лични вещи на Мадона, които ще бъдат предложени на търг от „Gotta Have Rock and Roll“ на 17 юли в интернет. Компанията ги придобива от Дарлийн Луц, бивш приятел и консултант на певицата. Сред предметите са още кичури коса и бикини. През 2017 г. наддаването за писмото достигна 100 хил. долара, но Мадона е поискала незабавна реакция от съда в Ню Йорк и аукционът бе временно прекратен. Пред магистратите тя казва, че звездният ѝ статус „не изключва правото ми да запазя личния си живот, особено по отношение на много лични вещи“. Но съдът в Манхатън преценява, че вещите принадлежат на аукционната къща, което означава, че търгът сега ще бъде проведен.", "date": "2019.07.16", "title": "Тупак Шакур в писмо до Мадона: Ти си бяла и твърде известна за мен"}
{"url": "https://clubz.bg/85515-os_tav_ka_i_beli_hakeri", "text": "Цък. И няколко милиона записа с лични данни на българи скачат в Интернет. Знам, че всички си представяме \"хакерите\" като прегърбени, пребледнели и кльощави типове в мазе, които тракат нервно на клавиатурата като машинопистка-шампион, но бъдете сигурни - този хакер по всяка вероятност е бил на дивана в популярно кафене, например, а финалният жест е бил едно \"цък\" с левия бутон на мишката. Анонимни хакери: Данни на милиони българи изтекли от НАП Медиите получават едни .csv файлове, а няколко часа по-късно силите по киберсигурност откриват - още преди 20 дни е имало пробив в системата на НАП. Според тях \"само\" 3% от масивите на агенцията са в теча. Хакерът размахва руски имейл и твърди, че е изтеглил данните на 5 милиона българи, фирми и чужди граждани. Истината е, че на този етап това, което знаем, е едно нищо - само, че някой е източил информация от НАП и я е изпратил на десетки български медии. Вътре има данни както от преди 10 години, така и от преди няколко месеца. След 24 часа данните ще са навсякъде. Не е новина за когото и да е, че държавата ни е напълно безпомощна срещу хакерски атаки. Независимо дали става въпрос за Търговския регистър, сайта на ЦИК, или НАП. Не е новина, че тази атака не е просто някакви ЕГН-та на свобода в Мрежата. В папките има сметки, данни за залагане, за връщане на ДДС, данъчни декларации, адреси на фирми, лични адреси на граждани... списъкът е дълъг и тепърва ще се допълва. И на всички ни е ясно, че както днес влизат в НАП, така утре могат (на някои места дори по-лесно), да вземат под контрол я светофарите в София, ръководството на въздушното движение, контролите на АЕЦ... Тук не си говорим просто за някакви файлчета, а за националната сигурност. И причините за това ги знаем - достатъчна е една разходка до която и да е българска институция и сблъсък с откровената \"експертност\" на масата работещи там. В последните дни се шегуваме почти всекидневно с нелепици от новия (вече не толкова нов) правосъден министър Данаил Кирилов и особено на репликата му за \"белите хакери\". Но в ситуацията с НАП той е, учудващо, съвсем прав.  Ако имахме истински whitehat хакери (бели хакери), сиреч специалисти, които активно работят за запушване на дупки в сигурността, те получават заплата като в голяма ИТ фирма и ресурсите на такава, драмата с НАП щеше да си остане приказка за разтуха в пуш-паузата на двама \"бели хакери\". Данаил Кирилов ще праща на Лозан Панов \"бял хакер\" Вместо това имаме огромна администрация, която уж намалява, но някак расте. Въпреки всичките нови електронни услуги, които размотават личните ни данни между институциите. Защо няма \"тежка категория\" ИТ специалисти в държавната администрация ли? Не е само заплатата, макар че след като шефът на БНБ получава заплата като банкер в частна банка, редно е тези, които отговарят за киберсигурността на цялата държава, да получават заплата като в Microsoft, например. Проблемът е - и това могат да ви го разкажат десетки ИТ специалисти, топвали пръстче в тинята - че когато някой се пробва там, бързо го изхвърлят. Защото добрите ИТ специалисти не търпят некомпетентност и немарливост. Не търпят и стотици работници, които нямат базова компютърна грамотност и знания. Но управляващите не просто ги търпят - те се нуждаят от тях. Защото извън все по-унилото \"твърдо ядро\", те са тези, които изнасят изборите и ги държат на власт. Защо? Защото неграмотниците знаят, че ако дойде друга власт, ще ги изхвърли на минутата. Какво ще правим утре, ако дори една десета от засегнатите от теча - хора, български и чуждестранни фирми -  заведат дела срещу България в Страсбург по GDPR? Та те могат да фалират държавата. Няма бързо решение за този проблем. Но би трябвало да има много бързи оставки, от най-нисшия началник по сигурността в НАП, до министъра. Последният, в опит да оправдае случилото се, даде редица примери за хакване, дори в гиганти в киберсигурността като САЩ. Може би е редно и да си спомни, че когато там стане такъв гаф, се дава оставка. Би трябвало тук да не е по-различно. Данаил Кирилов ще праща на Лозан Панов \"бял хакер\"", "date": "2019.07.16", "title": "Ос-тав-ка!... И бели хакери"}
{"url": "https://clubz.bg/85478-kak_asanj_se_namesi_v_izborite_na_sasht_prez_2016_g_chast_i", "text": "Нови документи,  , разкриват, че Джулиан Асанж лично е получавал информация, най-вероятно под формата на хакнати файлове, за президентските избори в САЩ през 2016 г., в рамките на поредица от подозрителни посещения на личности в посолството на Еквадор в Лондон. Кой е Джулиан Асанж? От доклад на видеонаблюдението на сградата се вижда, че основателят на \"Уикилийкс\" е бил превърнал сградата в команден център, откъдето бяха извършени мащабни разкрития, които разтърсиха президетските кампании през 2016 г.   Въпреки че бе ограничен до територията на посолството, Асанж е бил посетен от руснаци и хакери на световно ниво в ключови моменти, а срещите често са траели часове. Той също се сдобил с нов компютърен и мрежов хардуер, за да осигури трансфера на данни само седмици преди \"Уикилийкс\" да получи хакнатите файлове от руски агенти.  Тези поразителни детайли идват след стотици доклади от видеонаблюдение и свидетелства на очевидци, събрани от еквадорското правителство с помощта на UC Global - частна испанска охранителна компания. САЩ повдигнаха нови 17 обвинения срещу Асанж Те са следили Асанж и са осигурили безпрецедентен поглед към живота му в сградата. Те също добавят нов аспект към доклада на специалния прокурор Робърт Мълър, който изследва методите, чрез които \"Уикилийкс\" помогна на руснаците на подкопаят американските избори. От данните се разбира, че Асанж лично е ръководил публикуването на някои файлове  , където живя през последните седем години. След изборите испанската частна компания е съставила списък с връзките на бившия журналист. В доклада се заключва, че  , че Асанж е имал контакти с руските тайни служби. Представител на еквадорското правителство потвърди пред Си Ен Ен достоверността на документите, докато от UC Global са отказали да коментират. Асанж винаги е отричал обвиненията, че работи за Кремъл и настоява, че източникът на разкритията  . Той също подчерта, че е щял да публикува негативна информация по адрес на Тръмп, ако му е била предоставена такава. Вашингтон оповести обвиненията за престъпление срещу Асанж по-рано през тази година заради разкритията през 2010 г. на тайни дипломатически преговори САЩ и военните документи на Пентагона, с които \"Уикилийкс\" се сдоби, благодарение на Челси Манинг. Британската полиция арестува Асанж през април и сега той излежава една година затвор в Лондон заради това, че си е нарушил гаранцията. Първа присъда: 50 седмици затвор за Джулиан Асанж в Англия Адвокатите на задържания отказват да коментират, а обвиняемият настоява, че американските обвинения са  Асанж потърси убежище в еквадорското посолство в Лондон през юни 2012 г., за да избегне екстрадиция в Швеция, където бе обвинен в сексуално насилие, което той отрича да е извършвал. Тогавашният президент на Еквадор Рафаел Кореа го приема, като обяснява, че така защитава Асанж от  . По този начин държавният глава повиши статуса на страната си на международната сцена и я превърна в основен враг на САЩ в Латинска Америка. Ленин: Асанж е жалък хакер, Памела: той е герой Първоначално дипломатите се надяваха набързо да приемат Асанж в Еквадор. Но планът след това се забави покрай нежеланието на Великобритания да позволи безопасния му преход извън рамките на сградата. Затова той трябваше да се задоволи с продължителен престой.  Въпреки че бе ограничен до няколко стаи в рамките на посолството, Асанж запази огромна власт върху положението си. Бе му осигурен бърз интернет и достъп до телефон. Според документите, получени от Си Ен Ен, благодарение на това \"Уикилийкс\" остава активна. Асанж също изпраща специален списък от хора, на които им е позволено да влизат в зданието без да показват документи или да бъдат претърсвани от охраната. За да избегне камерите, бившият журналист дори е посрещал гости в женската тоалетна, според данни на Си Ен Ен. Асанж готов да се предаде, но ако не бъде екстрадиран в САЩ По време на престоя на Асанж в посолството, Еквадор наема три охранителни компании, които го държат под постоянно наблюдение. За да запази в тайна срещите си основателят на \"Уикилийкс\" инсталира собствени звукозаписни устройства и използва машини за заглушаване. Трудна се оказва задачата да се контролира Асанж - има сблъсъци между него и охраната и той дори е хвърлял екскременти по стените от яд. Асанж поддържа постоянна връзка с официални представители на Еквадор, включително бившия външен министър Рикардо Патино и често използва контактите си, за да заплашва персонала на посолството, според двама представители на еквадорското правителство.  През декември 2013 г. посланикът на Еквадор Хуан Фалкони пише писмо до Асанж, в което посочва, че  Еквадор близо до това да изгони Асанж Въпреки търканията през години на Асанж е позволено да остане и той умело използва предоставената му власт, когато правилният момент настъпва - лятото на 2016 г. До средата на юни 2016 г. Тръмп и Клинтън бяха де факто номинациите на двете големи партии на американската политическа система и те активно се подготвяха за изборите през ноември. Тогава настъпи 14 юни - Националната комисия на Демократическата партия (DNС) оповести, че е била хакната и обвини Русия. Тръмп отхвърли обвинението.  Доклади: Намесата на Русия в изборите в САЩ била много по-голяма Асанж бе зает да работи в посолството. Същия месец той приема 75 визити - почти два пъти повече от средното за месец през 2016 г. Среща се с руски граждани и хакер, който по-късно е включен в доклада на Мълър като потенциален виновник за откраднатите имейли от Демократическата партия. През юни \"Уикилийкс\" тайно комуникира с руските хакери и Асанж публично обявява намеренията си да публикува нови данни за Клинтън. Докладът на Мълър посочва, че руските хакери са прикрили самоличността си, като са използвали   при комуникацията си с \"Уикилийкс\", в която са включени имейли и директни съобщения до профила на организацията в Twitter.  Асанж провежда поне седем срещи през този месец с руснаци и други личности, които имат връзки с Кремъл, според списъка с посетители. Две от срещите са били с руската гражданка Яна Максимова, която не бе открита за коментар пред Си Ен Ен. Почти нищо не се знае за Максимова, което прави трудно да се разбере причината, поради която тя е посетила посолството през юни 2016 г. Асанж също провежда в този период пет срещи със старши служители на контролираната от Москва телевизия RT (Russia Today) RT и \"Спутник\" не бяха допуснати на конференция в Лондон за медийната свобода Американските тайни служби са на мнение, че RT   в миналото и е играла значима роля в опитите на Русия да въздейства на изборите през 2016 г., за да може Тръмп да спечели. През 2012 г. за няколко месеца Асанж води телевизионно предаване по RT. През 2016 г. шефът на медията в Лондон Николай Богачихин посещава Асанж два пъти, като при една от визитите му остава USB флаш памет, по данни от видеонаблюдението. Тази 5-минутна среща е набързо организирана и е одобрена в последната минута от еквадорското посолство.  Богачихин преди се подигра на репортажите за срещите му с Асанж, като публикува \"туит\", в който призна, че е доставил на основателя на \"Уикилийкс\"   (химическото вещество, с което бе извършен опита за убийство срещу Сергей Скрипал). Малко след като \"Уикилийкс\" установява контакт с руски \"онлайн персони\", Асанж помолил домакините си да увеличат връзката му с интернет. Посолството изпълнява молбата му на 19 юни, като му осигурява техническа поддръжка  и помага за инсталацията на новото оборудване. Демократите съдят щаба на Тръмп, Русия и Уикилийкс В същия ден Асанж и адвокатите му се срещат с еквадорския външен министър Гийом Лонг, според Си Ен Ен. Политикът е отказал да коментира тази история. Не е ясно дали Асанж е разказал на еквадорците, че \"Уикилийкс\" се опитва да намери тайни документи за американските избори. Вашингтон никога не е обвинявал публично Кито в подпомагане на Асанж или Кремъл.  С наближаването на изборите някои от служителите по сигурността съобщават, че Асанж публикува част от хакнатите имейли  . Докладът на Мълър изрично подчертава, че  .  Специалният прокурор заключва, че хакери от Главното разузнавателно управление (ГРУ) на Русия са атакували демократически цели през пролетта на 2016 г. и са премахнали стотици гигабайта информация. Те са създали \"онлайн персони\" - Гучифер 2.0 и ДСЛийкс - за да трансферират част от файловете към \"Уикилийкс\" и публично са поели отговорност, като така погрешно се опитва да се изтрие \"руската следа\". Екипът на Мълър отбеляза, че Асанж призна, че малка група сътрудници са му помогнали отвън, но само за да прегледат всичките имейли. Специалният прокурор назова един от въпросните \"сътрудници\" - германския хакер Анди Мюлер-Магун и добави, че той   Докладът на Мълър изглежда съдържа допълнителни детайли за тази възможност, но споменатите части са сериозно редактирани, тъй като съдържат класифицирана информация. Спецпрокурорът Мълър ще дава показания за руската намеса Асанж познава Мюлер-Магун от години. Хакерът дори му гостува в студиото на RT през 2012 г., като тема на интервюто е бъдещето на интернет и дигиталната поверителност. Мюлер-Магун също участва в големи технологични групи и дори е приет за част от ръководния съвет на ICANN - международната организация, която управлява интернет домейните. Той отрича да е разполагал с хакнатите файлове преди публикуването им. Хакерът посещава Асанж поне 12 пъти преди изборите през 2016 г. На няколко пъти е придружаван от прочутия германски хакер Бернд Фикс. В доклада на Мълър се споменава, че на 6 юли \"Уикилийкс\" се свързва с руските \"онлайн персони\" с молба да изпратят всичко   възможно най-скоро,  .  Хилъри Клинтън планирала да саботира съпартиеца си Бърни Сандърс Триото хакери - Асанж, Мюлер-Магун и Фикс - се събира на 14 юли и срещата им продължава повече от 4 часа. Специалният прокурор отбелязва, че в същия ден хакерът Гучифер 2.0 изпраща криптираните файлове на \"Уикилийкс\", които носят името  На 18 юли започва Националната републиканска конвенция в Кливланд. В същия ден еквадорски служител напуска поста си, за да получи пакет извън посолството. Дава му го дегизиран мъж (покрил е лицето си с маска и очила), според снимки от мястото. Охранителната компания забелязва случилото се и препоръчва на еквадорското правителство да го смени, но това не се случва. В доклада на Мълър се обяснява, че по-късно през същия ден \"Уикилийкс\" информира руските хакери, че е получила файловете и се подготвя да ги публикува много скоро. На 22 юли са разпространени повече от 20 000 файла на DNC и имейлите разкриват, че ръководните фигури в партията са подкрепяли Клинтън и са се опитали да попречат на Сандърс да си осигури номинацията. Какво предпочитат американците - Тръмп, Хилъри, или да ги удари гигантски метеор? Конвенцията на демократите във Филаделфия е в абсолютен хаос. Вместо да се събере достатъчно подкрепа зад кандидатката на партията (Клинтън) председателката на DNC Деби Шулц е принудена да си подаде оставката.    Докато демократите се мъчат да се съвземат Тръмп се включва в играта.  Мълър добавя, че руснаците са слушали внимателно и са се опитали да хакнат кандидат-президентката едва няколко часа след коментара на Тръмп... САЩ повдигнаха нови 17 обвинения срещу Асанж Първа присъда: 50 седмици затвор за Джулиан Асанж в Англия Ленин: Асанж е жалък хакер, Памела: той е герой Асанж готов да се предаде, но ако не бъде екстрадиран в САЩ Еквадор близо до това да изгони Асанж Доклади: Намесата на Русия в изборите в САЩ била много по-голяма RT и \"Спутник\" не бяха допуснати на конференция в Лондон за медийната свобода Демократите съдят щаба на Тръмп, Русия и Уикилийкс Спецпрокурорът Мълър ще дава показания за руската намеса Хилъри Клинтън планирала да саботира съпартиеца си Бърни Сандърс Какво предпочитат американците - Тръмп, Хилъри, или да ги удари гигантски метеор?", "date": "2019.07.16", "title": "Как Асанж се намеси в изборите на САЩ през 2016 г. (ЧАСТ I)"}
{"url": "https://clubz.bg/85506-sasht_ne_izklyuchvat_polet_do_mars_prez_2033_g", "text": "Американското космическо ведомство не изключва възможността за осъществяването на пилотиран полет до Марс през 2033 година, въпреки скептицизма относно този скъсен срок от страна на авторитетни експерти, предават ТАСС и ДПА, цитирани от БТА. Агенциите цитират мнението на ръководителя на НАСА Джеймс Брайдънстайн, изказано по време на телефонен брифинг с журналисти. Тръмп иска $1,6 млрд. от Конгреса за мисии до Луната  и до Марс Той коментира изводите на доклад, публикуван преди няколко месеца от един от независимите научни центрове на правителството на САЩ. В това изследване се споменаваше, че американските планове за изпращането на човек на Марс към 2033 година са неосъществими. Според авторите на доклада, изготвен през месец февруари от вашингтонския Институт за научна и технологична политика, пилотирана мисия до Червената планета може да бъде осъществена едва през 2037 година. Брайдънстайн изтъкна, че НАСА е ускорила движението си към Луната, което автоматично ще доведе до ускоряване на марсианския проект. Американското космическо ведомство планира завръщането на астронавти на Луната през 2024 година.", "date": "2019.07.16", "title": "САЩ не изключват полет до Марс  през 2033 г."}
{"url": "https://clubz.bg/85493-pyrvo_chetene_vlastta_otmeni_mashinnoto_glasuvane", "text": "Със 122 гласа \"за\", 96 \"против\" и 1 въздържал се Народното събрание прие на първо четене премахването на машинното гласуване за местните и парламентарните избори. Против поредния ремонт на Изборния кодекс бяха депутатите от БСП, ДПС и четирима от \"Обединените патриоти\". Този резултат бе очакван, но веднага след него от ГЕРБ предложиха срока за предложения между първо и второ четене да се съкрати на 3 дни. Въпреки възраженията на БСП, че така няма да има време за внасяне на алтернативни идеи от партиите - и това гласуване премина. 117 бяха \"за\", \"против\" - 78, а 21 се въздържаха. Основните мотиви на ГЕРБ за премахване на машинното гласуване, което досега бе провеждано в част от секциите - 3000 от 12 400 на последния евровот - са свързани с техническите проблеми и цената на вота чрез устройство. Гласуване с машина в 6 000 секции на местния вот наесен можел да по провали, защото това бил най-сложният за организиране вид избори. Ще събере ли парламентът кворум да отмени машинното гласуване? След като миналия петък БСП и ДПС не се регистрираха и управляващите не събраха кворум, днес бе свикано извънредно заседание, посветено специално на Изборния кодекс. ГЕРБ и \"Обединените патриоти\" видно успяха да се мобилизират, а на помощ им дойдоха и уж опозиционерите от \"Воля\". Така парламентът започна работа със 125 души. Стартът бе с представяне на законопроекта и решението на водещата комисия - правната - от нейната председателка Анна Александрова, а после - представяне на мотивите от председателката на ПГ на ГЕРБ Даниела Дариткова. Дариткова изтъкна високата цена на вота, сложността на местните избори, добави, че според изчисления протоколът от машините при някои избори би достигнал \"10-15 метра\", и отбеляза, че много от \"знаковите защитници на машинното гласуване\" са избрали да дадат вот с хартиена бюлетина. Не стана ясно как и защо от ГЕРБ са следили кои от опонентите им гласуват с машина и кои - с хартиена бюлетина. Наложи се председателката на парламента Цвета Караянчева 3 пъти да направи забележка на залата да не се вдига шум - опозицията видно нямаше търпение да започне дебата. Той бе открит от Йордан Цонев от ДПС. Движението  - отново очаквано - се обяви против премахването на машинния вот и поиска и машинно преброяване, \"100% без хартиено гласуване\". ДПС иска и машинно преброяване, не само машинно гласуване Хората не виждат какво става в ЦИК или ОИК, но виждат всички скандали и грешки в секционните избирателни комисии, отбеляза той, затова и ДПС настоява за машинно броене. А какво представлява то Цонев обясни така: Няма ли СИК-ове, няма да има невалидни бюлетини, подчерта той и разви тезата, че машинното гласуване е било умишлено компрометирано и саботирано от държавните институции.  И разви тезата, че България сама може да си направи машини, а \"Информационно обслужване\" дори е правила подобен софтуер преди години. И призова между първо и второ четене да се обсъди и вземе решение за по-добър вариант. ДПС ще гласуват против, натърти на финал Цонев. Междувременно Иван Иванов от БСП прекъсна дебата и поиска от Караянчева да покани премиера Бойко Борисов, вътрешния министър и финансовия министър да обяснят какво става с хакерския пробив в НАП. Председателката на парламента потвърди, че ще го направи и по-късно разкри, че министър-председателят няма възможност, но министрите ще дойдат. Хакерът бил от Русия, женен за българка. Течът - от 11 години С реплика на Цонев излезе Валери Жаблянов от БСП: И говори дълго за сложната социално-политическа обстановка, но натърти многократно, че от БСП винаги са признаали изборите, и до 2009 г. проблеми не е имало. Според Жаблянов има един-единствен важен софтуер - \"демократичното съзнание на управляващите\" -  и ако него го няма, друг няма да помогне. Владимир Тошев от ГЕРБ реши да атакува технологичната страна на машинното гласуване: Цонев излезе, за да отговори и на левицата, и на управляващите: В защита на машините излезе и Филип Попов от БСП, с опит да обобщи дебата досега: Илиана Кръстева от БСП, една от най-новите народни представителки, първа отбеляза, че Изборният кодекс отново се променя месеци преди изборите, нещо недопустимо според Венецианската комисия, която иначе ГЕРБ цитира в мотивите си за премахването на машинния вот. Тя отбеляза и друго: Депутатка от ГЕРБ излезе, за да защити членовете на СИК и призова депутатите да не ги обиждат. Избраник от БСП пък й отговори, че те са некомпетентни, защото се избират на политически принцип, не по експертност или умения. Спорът навлезе в проблемите на секционните комисии и сгрешените протоколи и доколко това е най-големият проблем на българските избори. Според него всички трудности имат решения - и отбеляза, че такива вече са предложени в доклада на обществения съвет към ЦИК. Предложени са и поправки на ИК, за да се коригират проблемите. А на тезата \"няма време\", отбеляза: Георги Марков от ГЕРБ атакува директно БСП, като им се подигра за поредицата съкрушителни загуби срещу управляващите на местния вот. Между БСП и ГЕРБ се разрази спор за това къде има и къде няма машинно гласуване. Управляващите твърдят, че то не само не се въвежда, а на много места в Европа е тествано и отхвърлено. Левицата пък прочете списък от държави, в които имало машинно гласуване или се планирало въвеждането на такова. Фактите са на страната на ГЕРБ - в действителност в много малко държави в Европа се практикува машинно гласуване, и на много места е тествано и отхвърлено. Управляващите също обаче злоупотребяваха, като например твърдяха, че е имало провали на броенето в Шотландия на всички избори - в действителност такъв провал със сериозен брой бюлетини има веднъж през далечната вече 2009 г. ГЕРБ за машинното гласуване: И ние желаем, и ние мечтаем Дебатът бе прекъснат за кратко от пристигането на финансовия министър Владислав Горанов и вътрешният министър Марин Младенов, които направиха кратки изказвания за хакерският пробив в системата на НАП.  След Горанов и Маринов излезе Валери Симеонов, който обяви дебатът за безмислен и губене на време. Валери Симеонов: Ръката да ми изсъхне, ако гласувам машинно Симеонов припомни, че най-големите \"радетели\" на машинното гласуване са били от Реформаторския блок. И че тогава патриотите са били против въвеждането на машинното гласуване, защото \"всяка машина е все пак някакъв компютър\". И защото машинното гласуване е безмислено, тъй като гласовете се броят все пак от хора. Лидерът на НФСБ припомни, че ГЕРБ са непоследователни и съвсем наскоро са защитавали и убеждавали в предимствата на машинното гласуване. Според него как политиците водят битката едни с други, как водят аргументи и с какви епитети се наричат ще вдъхне доверие на гражданите. И призова за \"някаква граница, някаква норма\". Християн Митев от ПФ също излезе да допълни Симеонов и да отбележи многото примери на държави в Европа, в които няма машинно гласуване, или то е тествано и премахнато в резултат на провал. Дебатът продължи вяло и с повтаряне на вече изказани цели. Емил Димитров-Ревизоро се заяде с левицата с чувство за хумор: И отбеляза, че след като в Европа има още експерименти, \"нека ги изчакаме да приключат, да не се правим на по-голяма техническа нация на целия Европейски съюз\". Божанков от БСП пък заяде управляващите за премахването на субсидията, както и за смесването и объркването от управляващите между електронно дистанционно и машинно гласуване. Както и тезата, че \"с една флашка\" могат да се хакнат машините\", намеквайки за видната техническа некомпетентност на много от депутатите. Александър Ненков от ГЕРБ отбеляза, че на последния вот изборните резултати са излезли с дни закъснение... и за това според него вина имат машините. И добави, че в последните години изборите стават все по-сложни - пропускайки факта, че Изборният кодекс бе променян многократно в последните години именно от неговата партия. Влезе и в пряка атака срещу БСП, обвинявайки я, че оправдава с машините загубата си на изборите. И отбеляза, че ако се прави машинно гласуване, \"най-логичното, най-отговорното е\" да се намери експертното начало в година без избори.  ДПС иска и машинно преброяване, не само машинно гласуване Хакерът бил от Русия, женен за българка. Течът - от 11 години ГЕРБ за машинното гласуване: И ние желаем, и ние мечтаем Валери Симеонов: Ръката да ми изсъхне, ако гласувам машинно", "date": "2019.07.16", "title": "Първо четене: властта отмени машинното гласуване"}
{"url": "https://clubz.bg/85507-ministyr_banov_plashi_sys_syd_ako_nqma_remont_na_largoto", "text": "Министерството на културата ще предяви съдебен иск срещу фирмата изпълнител на строителните дейности по проект Античен културно-комуникационен комплекс \"Сердика\", ако откаже да отстрани констатираните повреди по обекта в рамките на гаранционния срок от 5 години. Това съобщиха от пресцентъра на министерството. Искането идва месеци след утихването на скандала, придобил популярност като \"Ало, Банов съм\". Днес се е провела среща между представители на Министерството на културата и Столичната община. На проектанта е възложено да направи и допълнителен анализ на проекта. Сагата \"Ало, Банов съм\": Втори съд отхвърли жалбата за неустойки за \"Ларгото\" На срещата са присъствали още главният архитект на Столична община Здравко Здравков, заместник-директорът на Регионален исторически музей - София инж. Борис Чилев и проектантът по проекта комплекс \"Сердика\" арх. Христо Генчев. На нея е била обсъдена възможността след допълнителния анализ от страна на Генчев при необходимост да представи проектантски решения, които ще засилят устойчивостта на конструкцията около куполната част и отводнителната система. След като прокапа, Ларгото се и пропука (СНИМКИ) Според министър Боил Банов проблемът можел да бъде разрешен \"до дни\". Иначе че Ларгото \"прокапа\" и се \"пропука\" е известно още от 2017 година. Защо съдът отхвърля иска на Министерството на културата за 754 000 лв. за Ларгото Министерството и ДЗЗД \"Антична Сердика\" вече се съдят - за забавяне на дейностите, като до момента компанията успешно печели делата. Всъщност, именно това забавяне бе в дъното на скандала с Ларгото, след като малко преди евровота през май от БСП изнесоха в публичното пространство записи с обвинението, че Банов (тогава зам.-министър) е опитал да прикрие фирмата за въпросното забавяне. Така през февруари и втората съдебна инстанция - Апелативният съд в София, отхвърли жалбата на МК срещу изпълнителя на ремонта. Искът бе за 754 000 лв. Той не само бе отхвърлен, но и министерството бе осъдено за заплати 48 000 съдебни разноски. Апелативният съд потвърди решението на Софийския градски съд. След като прокапа, Ларгото се и пропука (СНИМКИ) Защо съдът отхвърля иска на Министерството на културата за 754 000 лв. за Ларгото", "date": "2019.07.16", "title": "Министър Банов плаши със съд, ако няма ремонт на Ларгото"}
{"url": "https://clubz.bg/85514-italiq_podgonva_romite", "text": "Италианският министър на вътрешните работи Матео Салвини поръча да бъде изготвен доклад за наличието на ромски лагери на територията на страната, с оглед евентуалното им затваряне, предаде Франс прес, цитирана от БТА. Салвини, който е и вицепремиер и лидер на крайнодясната партия \"Лига\", поиска от местните власти да изготвят \"доклад за присъствието на роми, синти и каминанти (номади)\". Целта е да се удостовери наличието на нелегални лагери, за да се подготви план за премахването им, съобщи вътрешното министерство в комюнике. Местните власти имат две седмици, за да подготвят поискания доклад. Синтите и ромите са традиционно номадски етнически групи, които живеят в Европа от векове. Съветът на Европа оценява броя на синтите, ромите и каминантите в Италия на между 120 000 и 180 000. Съотнесено с цялото население, това е едно от най-ниските равнища сред европейските страни. Повече от половината от представителите на тези общности имат италианско гражданство, работа и жилище, но социалната им интеграция е сложна и враждебните прояви срещу тях са често явление.", "date": "2019.07.16", "title": "Италия подгонва ромите"}
{"url": "https://clubz.bg/85508-patriotite_razdeleni_za_vetoto_na_prezidenta_za_parite_na_partiite", "text": "НФСБ няма да подкрепи ветото на президента, относно безлимитните дарения за партии от бизенса, но ВМРО ще го подкрепи. Това стана ясно в кулоарите на парламента, след като Румен Радев върна текстове от Закона за политическите партии, с които се позволява на фирми и еднолични търговци да даряват партиите безлимитно. Държавният глава обаче остави в сила намаляването на държавната субсидия от 11 на 1 лв. на глас, получен на парламентарни избори, за формациите с над 1% подкрепа.  Вето: Радев против пари от бизнеса, \"за\" 1 лев на глас за партиите Това заяви лидерът на НФСБ Валери Симеонов. Според него притесненията за обвързване на бизнеса с партиите са несъстоятелни. Впечатляващо единодушие! Великолепен достлук! Зам.-шефът на ВМРО Искрен Веселинов заяви, че партията ще подкрепи ветото. ДПС няма да подкрепи ветото, заяви депутатът Хамид Хамид. Предложенията за отпадане на забраната за финансиране на партии от бизнеса дойдоха именно от депутати от движението, а подкрепата дойде от ГЕРБ и част от \"патриотите\". БСП, закономерно, ще подкрепи искането на Румен Радевза ревизия на приетите законови промени в обема, в който те са оспорени. Впечатляващо единодушие! Великолепен достлук!", "date": "2019.07.16", "title": "Патриотите - разделени за ветото на президента за парите на партиите"}
{"url": "https://clubz.bg/85516-socialisti_i_konservatori_reshavat_sydbata_na_fon_der_lajen_no_bsp_e_protiv_neq", "text": "Социалистите и консерваторите в Европарламента най-вероятно ще решат дали Урсула фон дер Лайен ще бъде избрана за председател на Еврокомисията. Това стана ясно броени минути преди началото на гласуването в пленарна зала в Страсбург тази вечер. Германската християндемократка се нуждае от гласовете на 50%+1 от евродепутатите. Фон дер Лайен трябва да бъде подкрепена от 374-ма души от общо 747. Евродепутатите са 751, но четирима от тях засега нямат възможност да заемат местата си. Фон дер Лайен: Първо съм европейка, а после германка Либералите от „Обновете Европа“ решиха да подкрепят германската кандидатка, съобщи пред Клуб Z българският евродепутат Илхан Кючюк. Тази сутрин при изслушването на Фон дер Лайен френските либерали дадоха да се разбере, че ще я подкрепят. А тяхната делегация е най-многобройна в редиците на ОЕ – 21 души. Още повече, смята се, че самият френски президент либерал Еманюел Макрон стои зад Фон дер Лайен. Либералите са третата сила в ЕП и основен балансьор след изборите през май. Броят на техните евродепутати е 108. Привечер обаче лидерът им Дачиан Чолош съобщи, че петима от съпартийците му ще бъдат \"против\". Съвсем естествено, Урсула фон дер Лайен има подкрепата на своята Европейска народна партия (ЕНП). Това е първата сила в ЕП - разполага със 182-ма депутати. По-сложни са нещата при социалистите. Те имат 154-ма депутати, но са твърде разделени. Левицата не излезе с обща позиция за или против германската министърка на отбраната. Главна причина е визията на Фон дер Лайен за правовата държава. Против нея възроптаха социалистите от страните от Вишеградската четворка. Часът на истината за Урсула  фон дер Лайен в Европейския  парламент Твърдо за Фон дер Лайен ще гласуват испанските социалисти, съобщиха за Клуб Z близки до тях източници. Те имат най-голямата делегация в групата на социалистите и демократите (СиД) – 20 души. Категорично против Урсула фон дер Лайен обаче са сънародниците й от Германия в редиците на левицата, както и фпенските им съпартийци. Евродепутатите от БСП също ще гласуват „против“, съобщи специално за Клуб Z председателят на делегацията им Петър Витанов. 4 политически групи се обявиха против Фон дер Лайен. Първо това направиха „Зелените“/Европейски свободен аланс (ЕСА), радикалите от Европейска обединена левица/Северна зелена левица (ЕОЛ/СЗЛ) и крайната десница от „Идентичност и демокрация“ (ИД). Днес към тях се присъедини групата на Европейските консерватори и реформисти (ЕКР). Те са силно разгневени от факта, че на два пъти евродепутати от други партии попречиха на бившата полска премиерка Беата Шидло да оглави Комисията по заетост и социални въпроси в ЕП. По-късно обаче стана ясно, че няколко полски евродепутати консерватори все пак ще покрепят Фон дер Лайен.За нея ще бъдат представители от Словакия и някои други държави. Часът на истината за Урсула  фон дер Лайен в Европейския  парламент", "date": "2019.07.16", "title": "Социалисти и консерватори решават съдбата на Фон дер Лайен. Но  БСП е против нея"}
{"url": "https://clubz.bg/85489-bql_haker_pomisli_si_shtirlic_majnata_im_na_dannite_vajnoto_e_da_sme_zdravi_reshi_goranov", "text": "Хакерската атака на огромен масив с данни на български граждани от НАП наред с тревожните коментари и реакции събуди и черния хумор на фейсбук потребителите. \"Дигитална катастрофа\" - така определи случващото се  \"Същият министър, който живее БЕЗПЛАТНО в сграда на мастит бизнесмен и не вижда проблем в това, е отговорен за теча на данните на милиони българи от НАП. С какво този министър е толкова ценен за Boyko Borissov?\", зачуди се  Каквото и да става, винаги се задейства родното пенкилер успокоение за всяка неприятна и сбъркана ситуация - \"важното е да сме живи и здрави\". Ето и интерпретацията на Из социалната мрежа беше разкрита и паролата:  По любимата книга на премиера Бойко Борисов).  Ето как Ширлиц например приема хакерската атака: Хак на НАП, хап за НАП, НАПлийкс... \"Боец\" сезира прокуратурата. ", "date": "2019.07.16", "title": "\"Бял хакер\", помисли си Щирлиц. \"Майната им на данните. Важното е да сме здрави\", реши Горанов"}
{"url": "https://clubz.bg/85492-rumynskata_premierka_smenq_klyuchovi_ministri", "text": "Румънската министър-председателка Виорика Дънчила каза, че ще уволни министърката на вътрешните работи Кармен Дан и външния министър Теодор Мелешкану, защото нямат одобрението на обществото, предаде ДПА, цитирана от БТА. Дънчила, която е от управляващата Социалдемократическа партия, не посочи конкретна причина за освобождаването на министрите, но не отправи и обвинения към тях. \n\tСлед разговор с Дънчила Кармен Дан е подала оставка вчера. \n\tРамона Мънеску от коалиционния партньор на СДП - Алианса на либералите и демократите (АЛДЕ), ще бъде назначена за външен министър, а сенаторът от СДП Николае Мога ще поеме вътрешното министерство. \n\tДПА цитира румънски медии, според които министрите на външните и на вътрешните работи са организирали европейските избори на 26 май, които са протекли хаотично на някои места. В редица румънски посолства е имало напрежение, докато служителите са се опитвали да се справят с наплива на голям брой желаещи да гласуват на европейските избори. \n\tДан бе критикувана, след като полицията използва сълзотворен газ, за да разпръсне антиправителствени протести през август. \n\tДънчила се опитва да подобри имиджа на партията си преди президентските избори на 10 ноември, казват румънски политически анализатори, цитирани от ДПА. Партийният лидер Ливиу Драгня бе осъден за корупция през май и е в затвора за 3 години и половина. ", "date": "2019.07.16", "title": "Румънската премиерка сменя ключови министри"}
{"url": "https://clubz.bg/85499-hakeryt_bil_ot_rusiq_jenen_za_bylgarka_techyt_ot_11_godini", "text": "Руски гражданин, женен на българка, чиито родители живеят в България. Това е профилът на хакера, точещ данни от сървъри на НАП - според писмо, публикувано от Нова тв, за което се твърди, че е от самия хакер, който преди ден е изпратил сигнала с линк към 11 GB данни на милиони граждани и фирми. Доказателство и гаранция, че става дума наистина за отговорния за теча на данни човек - няма. Кибератаката над информационни масиви на приходната агенция вече е потвърден от българските институции, тече и разследване. 3% от информационния масив на НАП е в хакерски ръце Разказът от името на хакера продължава с това, че течът на данни се случва от 11 години насам. , се казва още в имейла. И още: , предупреждава неизвестният мъж. Въпросното второ писмо е било изпратено до още две медии - бТВ и \"Капитал\", става ясно още от съдържанието му.", "date": "2019.07.16", "title": "Хакерът бил от Русия, женен за българка. Течът - от 11 години"}
{"url": "https://clubz.bg/85501-merkel_pak_slusha_himna_sednala", "text": "Германската канцлерка отново остана седнала при изпълнението на национални химни на тържественото посрещане на министър-председателката на Молдова. Това стана след три инцидента в рамките на три месеца, при които тялото й видимо трепереше при подобни събития, предаде Асошиейтед прес. Крият ли болестите си Меркел, Тръмп, Макрон и Путин? Меркел и молдовският премиер Мая Санду останаха седнали при церемонията пред канцлерството. Промениха протокола заради треперенето на Меркел Подобен необичаен протоколен прецедент бе използван за първи път при посрещането на новата датска премиерка в четвъртък миналата седмица - ден след третия случай с тремор на Меркел. Днес канцлерката не показа признаци на нестабилност.  \n\tМеркел, която утре ще навърши 65 г., каза презминалата седмица, че психологическо влияние от първия епизод на треперене в средата на юни бил причина за следващите два случая. Тя добави, че \"ще трябва да живее с това за известно време\", но увери, че няма никаква причина за безпокойство. Графикът на публичните й ангажименти остава все така натоварен, пише БТА. Здравето на Меркел може да ѝ коства канцлерския пост Промениха протокола заради треперенето на Меркел Здравето на Меркел може да ѝ коства канцлерския пост", "date": "2019.07.16", "title": "Меркел пак слуша химна седнала"}
{"url": "https://clubz.bg/85502-ot_4_ti_opit_sydijka_osydila_rosen_bosev_stana_pochti_pylen_otlichnik", "text": "Oт чeтвъpти oпит Cъдийcĸaтa ĸoлeгия нa BCC пpoизвeдe Πeтя Kpънчeвa в пoчти пълeн oтличниĸ, съобщава \"Де факто\" Замалко да произведат Петя Крънчева в пълен отличник Cтoличнaтa cъдийĸa, ĸoятo бe и зaм.-пpeдceдaтeл нa CГC в eĸипa на Владимира Янeвa, пoлyчи днес aтecтaция oт 98 тoчĸи пpи мaĸcимaлни 100. Koeтo oзнaчaвa, чe paбoтaтa й e пpизнaтa зa близĸa дo пepфeĸтнaтa. Peшeниeтo бe глacyвaнo днec c 8 „зa“ cpeщy 4 „пpoтив“. Hecъглacни c тaзи aтecтaция бяxa  Πpeдишнитe тpи пъти пpoвъpжeницитe нa Kpънчeвa нe ycпявaxa дa пocтигнaт нyжнoттo мнoзинcтвo зa ĸaдpoвитe peшeния oт 8 „зa“. Съдийката, осъдила Росен Босев от \"Капитал\", иска да е още пó отличник  Дpyгитe вapиaнти зa oцeнĸaтa й ĸaтo cъдия, a и ĸaтo pъĸoвoдитeл, бяxa 91 тoчĸи (пъpвoнaчaлнoтo пpeдлoжeниe нa Koмиcиятa пo aтecтиpaнeтo и ĸoнĸypcитe) или 93 тoчĸи (peдaĸтиpaнoтo пpeдлoжeниe нa KAK). За последно Крънчева влезе във фокуса на общественото внимание, след като отказвайки да си направи отвод заради много критични публикации по свой адрес, осъди журналиста от \"Капитал\" Росен Босев по дело на Стоян Мавродиев - бивш шеф на КФН. Бeз aтecтaция oщe e Mиpocлaвa Toдopoвa oт CГC. Heйният тpyд e oцeнeн пo-ниcĸo oт тoзи нa Πeтя Kpънчeвa, KAK пpeдлaгa 94 тoчĸи. Ho и зa тaзи oцeнĸa ĸoлeгиятa тpи пъти нe cъбpa мнoзинcтвo. Съдийката, осъдила Росен Босев от \"Капитал\", иска да е още пó отличник ", "date": "2019.07.16", "title": "От 4-ти опит: съдийка, осъдила Росен Босев, стана почти пълен отличник"}
{"url": "https://clubz.bg/85495-malajziq_shte_sydi_es_che_ne_iska_da_gori_palmovo_maslo", "text": "Малайзия ще внесе жалба в Световната търговска организация (СТО) срещу проекта на Европейския съюз да премахне палмовото масло от европейските биогорива до 2030 година, обяви днес ресорният малайзийски министър Тереза Кок, цитирана от АФП. Малайзия ще внесе жалба в СТО и се надяваме това да стане до ноември, каза Кок. \n\tНейната страна е вторият производител в света на палмово масло след Индонезия и бе понесла сериозни щати от тази мярка. Офисът на министъра на правосъдието работи по формулирането на жалбата и Малайзия се надява на сътрудничеството на Индонезия за решаването на този проблем, допълни Кок. Индонезйиският президент Джоко Видодо обяви в петък намерението си да се противопостави на този европейски проект, който според думите му е \"дискриминация\". Палмовото масло е стратегическа суровина за страната ни, допълни Видодо. През март малайзийският премиер Махатхир Мохамад разкритикува желанието на ЕС да намали дела на палмовото масло в биогоривата до нула към 2030 година, заявявайки, че подобна стъпка би могла да доведе до избухването на търговски конфликт.  ЕС се бори срещу глобалното затопляне и цели да намали емисиите с парников ефект, които водят до промяна на климата. Проектът на Брюксел предвижда да се свият вредните емисии с 30 на сто до 2030 година в сравнение с равнищата им от от 1999 година, за де увеличи делът на възобновяемата енергия до 32 на сто, както и да се повиши енергийната ефективност с 32,5 процента. \n\tЗа постигането на тези цели ЕС иска да ограничи използването на растителните масла в горивата от възобновяеми източници. Кампанията се ползва с подкрепата на екоорганизации, които настояват да се забрани биодизелът с високо съдържание на палмово масло, рапица и соя. Близо 46 процента от палмовото масло, което се внася в ЕС, се използва за биогорива, припомня БТА.", "date": "2019.07.16", "title": "Малайзия ще съди ЕС, че не иска да гори палмово масло"}
{"url": "https://clubz.bg/85497-nqkoj_e_iskal_da_demonstrira_kolko_uqzvimi_sa_sistemite_na_dyrjavata", "text": "Целите може да са много. Беше изказана хипотеза, че има връзка със закупуването на F-16, което е възможно. Но според мен по-скоро някой е искал да демонстрира колко са уязвими системите на държавата. Защото те не са уязвими от днес - уязвими са много отдавна. Миналата година видяхме нещо подобно, което се случи в Търговския регистър. Но явно никой не си е взел поука. За съжаление, е доста притеснително. Не искам да използвам силни думи, но да изтекат толкова много и различни типове данни - не само лични, но и данъчно-осигурителна информация - това е много притеснително. И то да изтекат от институцията, която по принцип се слави с това, че има най-доброто електронно управление и най-добрите информационни системи в сравнение с всички останали. Така че ако НАП е жертва на такава атака, то останалите вероятно са много по-слабо защитени. МВР: Наистина има несанкциониран достъп до сървър на НАП Не са непременно проследими. Тези, които са извършили атаката, със сигурност са взели мерки, за да защитят своя IP адрес. А дори този адрес да излезе някъде от Тайван примерно, това може да е някакво прокси, някои VPN (virtual private networks), може да са използвали торн-мрежата - има начини да се скрие кой всъщност стои зад атаката. Има, разбира се, и методи за установяване, има американски компании в това число, които се занимават изцяло с това да показват с висока вероятност кой е извършил атаката. Но стопроцентова сигурност не може да има. Дали атаката е причинена от външен човек - това аз в момента не мога да кажа, нямам достъп до оперативната информация. Тоест, до този момент не е възможно да се установи дали е външна или вътрешна атаката, какви точно са целите. Можем само да коментираме резултата, който е много лош. Анонимни хакери: Данни на милиони българи изтекли от НАП Въпросът за вината всъщност е най-важният. Той остана без отговор и в случая с Търговския регистър. Разбира се, винаги можем да кажем, че е виновна фирмата, която е написала системата. Или че системният администратор е проспал нещо. Или пък че виновен е този, който е приел системата, или онзи, който не я е мониторирал. Винаги можем да хвърлим отговорността върху конкретен служител, който нещо не е свършил. Въпросът е обаче дали в държавата има среда за това качествени, кадърни IT експерти не просто да стоят там, а да си вършат работата на максимума на своите възможности. Разбира се, не казвам, че в администрацията няма качествени експерти - просто те не са мнозинството. И в такава среда е неизбежно да се случи нещо такова. Дали пробивът ще стане в тази система по този начин заради един служител или утре в друга система заради друг служител - това е системен проблем. Това е големият проблем. Сложно е. Всеки такъв проблем, особено в мащабите на държавата, не може да има просто решение. Едно от изискванията в Закона за електронно управление е да бъде създадено едно държавно предприятие, където да могат на пазарни заплати да се привличат специалисти, които да подпомагат държавата в областта на информационната сигурност, в писането на техническите данни, одит и още други неща. За съжаление такова предприятие не е създадено. В самата държавна администрация заплатите са ограничени според класификатора. Да, има начини да се дадат допълнителни материални стимулирания, може би в НАП все пак успяват да си докарат малко по-високи заплати, но те също не са пазарните, които IT-секторът плаща. Той доста сериозно е изпреварил всички останали сектори и плаща заплати, които са няколко пъти по-високи, отколкото в администрацията. И съответно няма как да очакваме наплив на експерти към администрацията. ---- Анонимни хакери: Данни на милиони българи изтекли от НАП", "date": "2019.07.16", "title": "Някой е искал да демонстрира колко уязвими са системите на държавата"}
{"url": "https://clubz.bg/85512-de_liht_leti_za_torino_za_da_podpishe_s_yuventus", "text": "Очаква се в сряда Матайс де Лихт да стане футболист на \"Ювентус\" и с това да приключи една от големите трансферни саги това лято. Според Би Би Си защитникът лети днес за Торино, за да мине медицински преглед и да бъде представен като ново попълнение на \"Старата госпожа\". Трансферната цена е 76 милиона евро, а капитанът на \"Аякс\" се е разбрал с Юве за личните си условия. Де Лихт първо беше спряган за \"Барселона\", където да последва бившия си съотборник Френки де Йонг. След това се намесиха \"Пари Сен Жермен\", \"Ювентус\", \"Манчестър Сити\", \"Манчестър Юнайтед\"... Смята се, че заплатата на 19-годишния талант е огромна и това е отказало останалите кандидати, но не и \"бианконерите\". Матайс де Лихт е в \"Аякс\" от 9-годишен. Той има 77 мача и 8 гола за гранда от Амстердам. През март 2018 г. той стана най-младият капитан в историята на клуба.", "date": "2019.07.16", "title": "Де Лихт лети за Торино, за да подпише с \"Ювентус\""}
{"url": "https://clubz.bg/85505-vytreshniqt_ministyr_kym_futbolnite_sydii_ot_vas_zavisi_chestnata_igra", "text": "Министърът на вътрешните работи Младен Маринов се срещна с българските футболни съдии и ги увери, че ще бъдат защитени, ако подават сигнали на оказан натиск върху тях. Маринов и главният секретар на МВР Ивайло Иванов говориха пред реферите в централата на БФС в присъствието и на вицепрезидента й Йордан Лечков. \"Договорихме се да не се купуват мачове и съдии, да има феърплей\" Преди броени дни на срещата на Бойко Борисов с босовете на най-големите клубове премиерът ги прикани да не притискат арбитрите и разкри, че се въвежда специална телефонна линия, на която съдиите да сигнализират. Маринов потвърди това днес. Визитата му бе инициирана от БФС. Ивайло Иванов пък апелира: Към посланията се включи и първият вицепрезидент на Българския футболен съюз Йордан Лечков: На всички рефери бе обяснена процедурата, по която да сигнализират за евентуални опити за натиск.", "date": "2019.07.16", "title": "Вътрешният министър към футболните съдии: От вас зависи честната игра"}
{"url": "https://clubz.bg/85488-patriotite_predlagat_elektricheski_trotinetki_v_sofiq", "text": "Комисия в Столичния общински съвет е подкрепила днес идеята на Карлос Контрера за въвеждане на публични електрически тротинетки в столицата, съобщиха от ВМРО. Контрера, който е председател на групата на \"Патриотите\" в СОС, е представил доклад, в който предлага да се направи система за наемане на тротинетки в София, по подобие на практиката в много европейски столици. Според него вече 3-4 компании в България са изразили интерес да предоставят тази услуга в града и е редно общината да създаде правила, по които това да се случва. Очаква се тази седмица и главният архитект Здравко Здравков да внесе предложение за 200 точки в рамките на \"синя\" и \"зелена\" зона в София, където да се разполагат безплатно електрически скутери и зарядни станции за тях. Uber се впуска в бизнеса с електрически велосипеди и скутери под наем Според доклада Столичната община възлага на \"Център за градска мобилност\" да разработи вариант за въвеждане на електрически скутери под наем като част от обществения транспорт в столицата. Дали така се създава възможност за конкуренция между частници и столичните институции - не е ясно. Докладът ще се обсъжда на последното заседание на СОС за сесията - на 26 юли.  Фандъкова предлага електробуси, трамваи и тролеи за над 200 млн. лв. Електрическите тротинетки и скутери в действителност стават популярни в много европейски столици в последните години - Мадрид, Париж, Берлин, Цюрих и Блюксел - но обикновено става дума за частна инициатива. На повечето места човек може да си наеме и плати скутер през апликация на телефона. В Испания обаче наскоро възникнаха проблеми, тъй като електрическите скутери бяха класифицирани като \"персонално превозно средство\" и съответно правилата за тяхната употреба бяха наложени не през законите за движение по пътищата, а през общински наредби, които се различават за всяка община и затрудняват бизнеса. Дали София е заплашена от същото, не е ясно, но според редица изследвания, употребата на електрически скутери има позитивен ефект срещу замърсяването в градовете. Фандъкова предлага електробуси, трамваи и тролеи за над 200 млн. лв.", "date": "2019.07.16", "title": "Патриотите предлагат електрически тротинетки в София"}
{"url": "https://clubz.bg/85491-fejsbuk_nqma_da_pusne_kriptovaluta_bez_razreshenie_na_regulatora", "text": "Фейсбук (Facebook) няма да пусне дигиталната си валута Либра, докато не получи регулаторно одобрение. Това е заявил Дейвид Маркъс, който ръководи проекта за криптовалута на социалната мрежа, предаде ДПА. Маркъс възнамерява да поеме такъв ангажимент писмено в документ, който трябва да бъде предаден на американските конгресмени по-късно тази седмица. \n\tСъщевременно финансовият министър на САЩ Стивън Мнучин предупреди, че дигиталните валути могат да представляват риск за националната сигурност и ще настоява за пълната регулация на предоставящите тази услуга като Калибра (Calibra) - организацията, създадена от Фейсбук за управлението на Либра. Ще се постараем банковата система да бъде защитена, каза той. Американските законодатели поискаха Facebook да спре криптовалутата си Мнучин допълни, че няма да бъде допуснато предлагащите дигитални активи да \"работят в сянка\", предупреждавайки, че дигиталните валути, като биткойн се използват за незаконни цели. \n\tНе искаме злосторници да използват критовалутите, каза той на пресконференция. \n\tФейсбук няма да предлага дигиталната си валута Либра, докато не изчистим притесненията на регулатора и не получим съответните одобрения. Това се очаква да каже днес пред американските сенатори Маркъс при първия ден от изслушванията му, пише БТА. ", "date": "2019.07.16", "title": "Фейсбук няма да пусне криптовалута без разрешение на регулатора"}
{"url": "https://clubz.bg/85490-politiko_siviqt_kardinal_na_evrokomisiqta_q_napuska", "text": "Най-силният задкулисен играч в Европейската комисия подава оставка, предаде европейското издание на \"Политико\". Германецът Мартин Зелмайр, който в момента е генерален секретар на комисията, е предупредил номинираната за нейна следваща председателка Урсула фон дер Лайен, че ще подаде оставка в края на идната седмица.  Официалният му мотив е да предотврати евентуални обвинения за твърде много германско влияние на върха на ЕС.  Зелмайр е казал пред \"Политико\", че в понеделник е говорил с Фон дер Лайен: Фон дер Лайен се нуждае от гласовете на левицата и на либералите, които в предишния парламент остро критикуваха издигането на Зелмайр на поста генерален секретар, т.е. ръководител на цялата администрация на комисията от сегашния й председател Жан-Клод Юнкер. Европарламентът прие резолюция, настояваща той да подаде оставка. Според критиците му, той е бил назначен в нарушение на правилата, защото е прескочил две степени в чиновническата йерархия. В свой доклад по случая европейският омбудсман Емили О'Райли заключи, че в повишението на Зелмайр комисията е действала на ръба на закона. Тя отхвърли изводите, а Зелмайр отказа да напусне поста си. Преди да стане генерален секретар той беше шеф на кабинета на Юнкер, чиято успешна изборна кампания ръководи през 2014 г. Преди това Зелмайр, по професия адвокат работил във финансови сектор във Франкфурт, беше говорител, а след това - шеф на кабинета на комисарката от Люксембург Вивиан Рединг. Юнкер беше министър-председател на Великото херцогство в продължение на 19 години до 2013 година. \"Политико\" цитира Зелмайр, че той няма намерение да остава в Брюксел и че предполага поста му да заеме французинът Оливие Герсан, сега генерален директор по финансовите услуги в Комисията.", "date": "2019.07.16", "title": "\"Политико\": Сивият кардинал на Еврокомисията я напуска"}
{"url": "https://clubz.bg/85483-vpechatlqvashto_edinodushie_velikolepen_dostluk", "text": "Война между \"Дондуков\" 1 и \"Дондуков\" 2 няма. Има джавкане по медиите за маловажни въпроси. По най-важните консенсусът между президентството и правителството е забележителен. Така беше през миналата година, когато президентът Румен Радев и премиерът Бойко Борисов се изредиха в Москва да правят метани на Владимир Путин. Така е и днес. Преди дни ГЕРБ, ДПС, \"Атака\" и \"Воля\" гласуваха субсидията за партиите да падне от 11 на 1 лев на получен глас. Днес президентът Румен Радев наложи вето върху безлимитните дарения за партии от бизнеса, но не наложи вето на единия лев. Впечатляващо единодушие! Великолепен достлук! И отвратително лицемерие към партийната система и народната воля! И ГЕРБ, и президентът заявиха, че се съобразяват с народната воля, изразена на референдум, на който 2,5 млн. българи са гласували \"за\" това субсидията да бъде 1 лев. Очевидно за институциите гласът народен не е глас Божи, а глас, който им шепне на ухо само това, което искат да чуят. Защото на същия този референдум същите тези българи поискаха и мажоритарен вот за депутати. По тази тема обаче движение няма. Ни дума, ни вопъл, ни стон от страна на \"Дондуков\" 1 или \"Дондуков\" 2. Отнийде взорът надежда не види. Дори преференциалният вот, който все пак е някакъв мажоритарен елемент, продължава да стои осакатен за парламентарни и местни избори, на които е гарантирано, че водачът на листата не може да бъде изместен. Що се отнася до безлимитните дарения, сиромахомилските напъни на президента са смешни и жалки. Защото, ако има държавна субсидия в разумни граници, то даренията от бизнеса ще отпаднат от само себе си. Разумното решение е известно - намаляване на субсидията, но така, че да се гарантира съществуването не само на най-големите партии. Това би било едновременно съобразяване с народната воля, грижа за демокрацията и като цяло мъдър държавнически подход. За такъв подход обаче трябват държавници. А не това, което имаме към момента на \"Дондуков\" 1 и \"Дондуков\" 2.", "date": "2019.07.16", "title": "Впечатляващо единодушие! Великолепен достлук!"}
{"url": "https://clubz.bg/85482-bylgarski_daritelski_forum_nabira_kandidati_za_%E2%80%9Enaj_golqm_korporativen_daritel%E2%80%9C", "text": "За четиринадесета поредна година Български дарителски форум (БДФ) набира кандидати за  . Като обединение на големите дарители в нашата страна БДФ има мисия да насърчава филантропията и отговорното дарителство. Ето защо от 2006 г. насам форумът всяка година организира конкурса „Най-голям корпоративен дарител“. Чрез него той популяризира добрите практики и отличава компаниите с най-устойчиви и прозрачни инвестиции в значими обществени каузи в България. Наградите са в няколко категории – количествени (според инвестираните финансови и нефинансови ресурси, както и доброволен труд), качествени (според качествата на програмите на бизнеса в подкрепа на обществото), също така за личност с особен принос за развитие на дарителството в България и за най-сполучливо партньорство между компания и неправителствена организация. Тази година в критериите за класиране в конкурса са отразени  , приети от членовете на форума през 2018 г. Ново е също изискването дарителските програми, номинирани за устойчивост, да действат поне три години преди годината на кандидатстване в  категорията „Най-устойчива дарителска програма“. Програми, спечелили награда в дадена категория, не могат да кандидатстват в същата категория през следващата година. Всички условия за участие и насоки за кандидатстване можете да видите  . За обработката, проверката и оценката на кандидатурите БДФ използва методологията на европейския конкурс „Най-голям корпоративен дарител”, разработена в рамките на проект CEENERGI и прилагана в Централна и Източна Европа от дарителските форуми в Чехия, Словакия и Полша. Данните в количествените категории се верифицират от „Делойт България“, а тези в качествените се оценяват от жури с участието на авторитетни и обществено ангажирани експерти. Победителят в категорията за партньорство се избира с гласуване от членовете на БДФ, а наградата за личностен принос се присъжда от Управителния съвет на БДФ по предложение на членовете на форума. По традиция домакин на церемонията за награждаване на победителите в конкурса „Най-голям корпоративен дарител“ е Президентът на Република България. Тази година събитието ще се състои отново в сградата на президентската администрация на 21 ноември. Български дарителски форум ще връчи награди на компании, които подкрепят общественозначими каузи в България в общо девет категории: Номинации и самономинации за конкурса „Най-голям корпоративен дарител“ се приемат до 17 часа на 1 октомври 2019 г. Формуляр за кандидатстване може да бъде свален от  . Попълненият формуляр и необходимите приложения трябва да бъдат изпратени на ел. поща:    или на пощенски адрес: Кои компании бяха отличени през 2018 г. можете да видите  .   Клуб Z е медиен партньор на конкурса.", "date": "2019.07.16", "title": "Български дарителски форум набира кандидати за „Най-голям корпоративен дарител“"}
{"url": "https://clubz.bg/85486-siriq_razkazana_s_arhivi_iztancuvana_s_lyubov", "text": "Фестивалът, който тази година се провежда между 20 септември и 19 октомври в Пловдив, е асоцииран партньор на проекта, а копродуценти са някои от най-големите европейски театри и фестивали, сред които: Фестивалът Shubbak в Лондон, BOZAR (Брюксел), Фестивалът на изкуствата във Ваймар (Германия),  Фестивалът Les Rencontres à l’échelle в Марсилия, както и Dancing on the Edge Festival (Холандия). Световната премиера на „Под небето ниско“ се състоя на 21 и 22 юни в Неапол, Италия, а у нас публиката ще може да му се наслади на 27 септември от 20:00 часа в Камерната зала на Драматичен театър - Пловдив. На сцената ще видим 40-годишния Джамал - базиран във Франция от десетилетие, той наблюдава как местата от спомените му биват изоставените или унищожени, а приятелите му се разпръскват по света. Тръгвайки от личните си спомени и заедно с Уаел Али, те ще стигнат назад до документални извори и архивите от колониалната история на Сирия - такава, каквато я познаваме днес, една пленена страна. „Под небето ниско“ създава диалог между различните измерения на времето и многобройните начини, по които можем да гледаме на един и същи обект, на една и съща територия. Двама танцьори - Шариф Андура и Нанда Мухамад - изпълняват завладяващ дует на сцената, докато на видеостената зад тях до публиката достигат серия от въпроси. Как да гледаме към настоящето, когато нямаме достъп до миналото? Как да се справим с днешния ден, ако вчерашният е изгубен? Как се създава театър в период на война, когато се намираме извън страната? Защо и за кого? Уаел Али е знаков сирийски автор и режисьор, базиран в Лион, чието творчество скоростно достига до световните танцови сцени. Али е роден през 1979 г. в Сирия. През 2004 г. завършва института за сценични изкуства в Дамаск, след което продължава обучението си във Франция, където получава втора магистърска степен по сценични изкуства в университетa Люмиер Лион. Между 2003 – 2006 г. Али работи като драматург и е част от интерактивен театър в Сирия, където ръководи обучения в различни провинции. През 2014 г. пише и режисира спектакъла “Je me souviens plus” (“Вече не помня”) -  представен в Бейрут, Ливан и участва в редица фестивали, включително и Gorki в Берлин, Maison d’Europe, Toneelhuis в Антверпен, Белгия, Тунис и други. През 2016-а режисира постановката “Titre Provisoire” по текстове, написани в сътрудничество с ливанската актриса Кристел Кодр. Сценограф на „Под небето ниско“ е талантливата Бисан Ал Чариф. След като следва специалност архитектура в Сирия, Бисан тръгва по пътя на сценографията, като се насочва към френските градове Лион и Нант. Проектирала е сценичния облик на различни театрални представления и художествени инсталации, а през 2016 г. е удостоена със степента Кавалер на Ордена за изкуство и култура на Франция за работата си по спектакъла Mémoire(s) de femmes. 27 септември - 20:00 ч. - Драматичен театър - Пловдив, Камерна зала Билети ще намерите  . Събитието във Facebook следете  . Les Bancs Publics – festival Les Rencontres à l’échelle Performances beyond two shores e проект, подкрепен от Европейската комисия в рамките на програма Творческа Европа. Целта на проекта е да насърчи създаването на продукции, разпространението и професионализацията на млади арабски артисти, пристигнали наскоро в Европа, както и динамичния и разнообразен творчески процес, насочен към всички публики, продължавайки проекта Performance(s) between two shores: Arab artists in Europe, който бе успешно изпълнен между юни 2016 и декември 2017-а година. Проектът има три направления: нова продукция на сирийския режисьор Уаел Али; поредица от срещи с млади арабски артисти, отскоро базирани в Европа, за обмен на артистични практики и идеи за реализация в сферата на културата; работни срещи между представители на партньорите по проекта за обмяна на опит и изграждане на професионален капацитет. 12-тото издание на международния фестивал за съвременен танц и пърформанс    ще се проведе в Дома на културата „Борис Христов“ в Пловдив. Билети за спектаклите се продават онлайн в системата на  , както и на касите на EasyPay. Поради високия интерес към фестивала силно препоръчваме предварителното закупуване на билети. One Dance Week се организира от Фондация „ЕДНО за Култура и Изкуства“ като част от програмата на Пловдив 2019 – Европейска столица на културата и с подкрепата на Министерството на културата на Република България. За повече информация следете   във Facebook, Instagram и Twitter, както и  .", "date": "2019.07.16", "title": "Сирия - разказана с архиви, изтанцувана с любов"}
{"url": "https://clubz.bg/85477-veto_radev_protiv_pari_ot_biznesa_za_1_lev_na_glas_za_partiite", "text": "Президентът Румен Радев наложи вето върху промените в закона за бюджета, с които се разрешава на юридически лица да правят безлимитни дарения за партиите. Държавният глава обаче не наложи вето върху текста, с който субсидията става от 11 лв. на 1 лв. на получен глас. Президентът приветства гражданската позиция, заявена на национален референдум от над 2,5 млн. български граждани, за ограничаване размера на финансовата субсидия за партиите. Според Радев обаче промените, с които парламентът разреши финансирането на партиите от юридически лица и еднолични търговци, уронват конституционните устои на българската демокрация. Той смята, че се подменя конституционният модел на политическата система, без да е извършена промяна в Конституцията. В мотивите си за ветото президентът посочва, че преди последните промени дарения за партиите са били позволени само на физически лица и то с орпеделен размер. Докато с тези проемени се дава възможност дарения да се правят и от юридически лица, при това без горна граница. Изтъква се, че по този начин се създава и хранителна среда за корупция. И, че липсват гаранции за публичност на направените от юридически лица дарения за предизборните кампании, тъй като на вписване в единния публичен регистър подлежат само имената на дарителите.", "date": "2019.07.16", "title": "Вето: Радев против пари от бизнеса, \"за\" 1 лев на глас за партиите"}
{"url": "https://clubz.bg/85481-moskov_dyrjavata_iska_da_se_otyrve_ot_otgovornostta_si_v_zdraveopazvaneto", "text": "Това обяви бившият здравен министър и лидер на „Консервативно обединение на десницата” Петър Москов в коментар на новите предложения за промени в системата на здравеопазването. Според тях НЗОК губи монопола си, като здравноосигурените ще могат да избират къде да отива здравната им вноска - в Касата или в частни здравни фондове.  Новият проект за здравна реформа. Какво предлага сега Кирил Ананиев Според Москов държавата с тези предложения се опитва да се отърве от отговорността за здравеопазването. Ако набере политическа подкрепа в парламента и в обществото, това може да се превърне в част от нашия живот. Но държавата иска да се отърве от здравеопазването, бяга от решението да създаде ефективност за харченето на нашите пари и бяга от сектора, в който никъде в света няма удовлетворение, допълни Москов. \"Поредният политически каламбур\" Според него Кирил Ананиев има желание и воля за промяна, политическото мнозинство зад него обаче – не. Той няколко пъти повтори принципната си позиция защо не одобрява това предложение: Проект на здравното министерство: край на монопола на държавната Здравна каса Москов смята, че единствената причина частен субект да иска да влиза в системата на здравеопазването е намерението му да печели, като добави \"който плаща, той поръчва музиката\". Той даде пример с Врачанската болница, в двора на която преди 10 години се появили три частни болници, като \"същите хора, които и сега говорят\" казвали, че така ще има конкуренция, \"ние ще ги контролираме\". \"Днес от голямата конкуренция във Враца няма нито една работеща болница\", завърши историята си с поука Москов. Освен принципното си несъгласие с предлагания модел, той зададе и конкретни въпроси: На повече от тези въпроси отговорът е не. Има нещо, което трябва да се подкрепи в това, което предлага министър Ананиев и това е определянето на основен и здравен пакет, добави все пак Москов. \"Поредният политически каламбур\" Проект на здравното министерство: край на монопола на държавната Здравна каса", "date": "2019.07.16", "title": "Москов: Държавата иска да се отърве от отговорността си в здравеопазването"}
{"url": "https://clubz.bg/85485-seksualnite_izobrajeniq_vyzbujdat_jenite_tolkova_kolkoto_i_myjete", "text": "Мозъкът на жената реагира на порнография и еротични изображения точно толкова, колкото и мъжкия, показва изследване на германски учен. Хамид Ноори от Института по биологична кибернетика в Тюринген, Германия, събрал данните от 61 изследвания, включващи сканиране на мозъка на над 2000 мъже и жени.  Порнографията като мечта за любов и духовност От години се развива тезата, че жените реагират по-малко на визуална стимулация от мъжете. Тази идея е базирана на множество анкети, в които мъжете по-често признават, че харесват еротични снимки или видеа. Мозъкът обаче не лъже - и сборното изследване на Нуури показва, че реакцията в женския мозък е същата, като тази на мъжкия. Явно дамите просто се притесняват да признаят възбудата си, когато биват анкетирани. И отбелязва, че е важно да се изследва откъде идва тази разлика между реакция и поведение. Еротичен клип на курсанти скандализира Русия (ВИДЕО) Според специалистите по сексуална терапия, причината за това е стигматизиране на порното по отношение на жените. Обществото в последните няколко десетилетия на Запад е доста по-толерантно към идеята мъже да гледат порно, но не и жени. Според данните на pornhub.com, най-популярният сайт за порно стрийминг в света, броят на жените сред потребителите им се увеличава всяка година, така че това видно се променя. Еротичен клип на курсанти скандализира Русия (ВИДЕО)", "date": "2019.07.16", "title": "Сексуалните изображения възбуждат жените толкова, колкото и мъжете"}
{"url": "https://clubz.bg/85473-schupeni_petolychki_oboznachavat_9_mesta_na_pametta_v_sofiq", "text": "Счупени петолъчки ще бъдат поставени на девет „места на паметта“ в столицата, свързани с комунистическото минало на България. Инициативата е на комитет, в който влизат историците проф. Евелина Келбечева, доц. Михаил Груев, доц. Лъчезар Стоянов, журналистите Христо Христов и Калин Манолов, бизнесменът Георги Георгиев и адвокат Марио Топчийски. Звeздите на проекта „Памет за утре“ ще се появят на паважа пред емблематични монументи и сгради на 1 септември тази година –  (където са били арестантските килии на Държавна сигурност),   (пред НДК),  (първия щаб на Народната милиция),   (Партийния дом),   (ул. „Съборна“ 13),  (Държавен съвет), (бул. „Витоша“ 18) и  Иван Костов: Грешката ми е, че не извършихме декомунизация като денацификацията в Германия Обозначените „места на паметта“ ще бъдат посетени на 9 септември от 99 млади хора, родени след 1990 г. Шествието ще започне в 11 ч. от паркинга пред Държавна агенция „Архиви“ и ще завърши около 14 ч. пред Мемориала на жертвите на комунистически режим пред НДК. \" \"", "date": "2019.07.16", "title": "Счупени петолъчки обозначават 9 \"места на паметта\" в София"}
{"url": "https://clubz.bg/85449-taktikata_na_trymp_syzdaj_kriza_otstypi_obqvi_pobeda", "text": "Президентът на САЩ Доналд Тръмп се държеше предизвикателно и беше декларативен, с цялата деликатност на чук, удрящ по наковалнята, която очерта един вече познат модел в неговото президентско управление: създай криза, отстъпи, обяви победа, продължавай напред,  Американският президент даде заден ход на своята подобна на булдозер администрация, обявявайки, че ще се откаже от стремежа си да изясни гражданския статус на всички живеещи в САЩ при предстоящото преброяване на населението. Вместо това той нареди на други агенции да споделят информация с министерството на търговията, което ръководи провежданото на всеки 10 години проучване. Мярката за спасяване на имиджа му, обявена тържествено в четвъртък в Розовата градина на Белия дом, подчерта манията на президента да обявява \"победа\" дори пред лицето на поражението. Той е показвал нежелание да признае дори дребните грешки, които тормозят неговата администрация от самото й създаване. Митата на Тръмп свиха китайския износ След като в продължение на близо две години води борба в съда и в медиите, за да включи в преброяването въпроса за гражданството, тази седмица Тръмп заяви, че той е ненужен, защото споделянето на данни на федерално равнище ще доведе до по-точни резултати. Критици, включително Американският съюз за граждански свободи, който заведе успешен иск срещу администрацията, за да попречи на въпроса за гражданството, не се съгласиха. И има индикации, че поддръжници на Тръмп, които настояваха президентът да продължи борбата, също са недоволни от резултата. Изявлението на Тръмп беше посрещнато с мълчание от повечето му съюзници, вместо с обичайната какофония от подкрепящи президентските действия изявления. Тръмп: Libra на Facebook не е надеждна валута Сцената напомняше на друга, разиграла се на същото място преди шест месеца. Тогава Тръмп обяви, че е \"много горд\" да обяви споразумение, което ще сложи край на изтощителното спиране на работата на правителството, до което доведе собственото му настояване Конгресът да финансира отдавна исканата от него стена по границата между САЩ и Мексико. Въпреки перченето на Тръмп, конгресмените не предоставиха никакво подобно финансиране, а президентът отстъпи пред лицето на засилващите се критики и въпреки това обяви победа. Седмици по-късно, след като конгресмени отново отхвърлиха искане на Тръмп за финансиране на строежа на стена, той се похвали, че \"се строи стена, докато говорим\". Всъщност Тръмп е увеличил смайващо малко дължината на бариерите по границата с Мексико, въпреки че водещото му обещание по време на предизборната кампания през 2016 г. беше да построи стена. Тръмп следваше аналогична схема и в деня, когато неговата партия загуби Камарата на представителите на изборите в средата на мандата, водейки до разделен Конгрес и поток от започнати от демократите надзорни разследвания. Президентът беше непреклонен, заявявайки пред медиите \"мисля, че това беше много близко до пълна победа\". Не е изненадващо, че Тръмп изпитва затруднения да признае поражението, дори когато е ясно като бял ден. Той спечели известност, а след това - и Белия дом, с неуморна самореклама и шумно рекламиране на \"Изкуството на сделката\". От гледна точка на Тръмп, признаването на поражение би представлявало екзистенциален политически риск за кандидата, известен с това, че сплотяваше поддръжниците си с обещания като \"ще спечелим толкова много, че ще ни омръзне да печелим\". Тръмп: Имам доверие на Ким, обеща ми Тръмп се втурва да обявява победа и във външните отношения, дори когато фактите показват много различна картина. След първата му среща със севернокорейския лидер Ким Чен Ун Тръмп обяви категорично в Туитър, че \"Вече няма Ядрена Заплаха от Северна Корея\", въпреки, че нямаше никаква промяна в доказаните запаси на Пхенян. А миналия месец той прегърна Ким в демилитаризираната зона на Корейския полуостров и настоя, че втората им среща, състояла се по-рано тази година във Виетнам, е била успех, въпреки че демонстративното му напускане тогава привлече голямо внимание. Тръмп отложи и тежките мита, които миналия месец обяви, че ще наложи на Мексико, в опит да подтикне страната да спре рязкото повишаване на броя на случаите на незаконно пресичане на границата. Но дори докато отстъпваше, американският президент намери основание да обяви победа по основно обещание от предизборната си кампания, което като цяло остана неизпълнено, в момент, когато той се готви да започне официално кампанията си за преизбиране през 2020 година. След като Тръмп заяви, че сделката \"ще намали в голяма степен или ще спре Нелегалната Имиграция, идваща от Мексико в САЩ\", той си навлече подигравките на демократите, включително на лидера на демократите в Сената Чък Шумър, който обяви саркастично в отговор, че това е била \"историческа нощ!\" БТА. Тръмп: Libra на Facebook не е надеждна валута Тръмп: Имам доверие на Ким, обеща ми", "date": "2019.07.16", "title": "Тактиката на Тръмп: създай криза, отстъпи, обяви победа"}
{"url": "https://clubz.bg/85487-manolova_prati_zabranata_za_kympinguvane_v_konstitucionniq_syd", "text": "Както се зарече преди дни, омбудсманът Мая Манолова внесе конституционна жалба срещу промените в Закона за устройство на Черноморското крайбрежие, засягащи т.нар. диво къмпингуване. Това Манолова направи, след като бе сезирана от представителите на Българското кепмер общество и гражданската гупа \"Бетономорие\" заради , съобщават от офиса на омбудсмана. Според новите промени, разполагането на палатки, кемпери и каравани ще може да се осъществява само на определени места, извън територията на плажовете, дюните и къмпингите, категоризирани по Закона за туризма. Въпросните места обаче не са определени със закон, а тепърва ще се определят в подзаконов нормативен акт - наредба. Въпреки че правила няма, в закона депутатите вече записаха наказания - глоби, достигащи до четирицифрени суми. Решено: палатки само там, където министрите наредят Днес ЗУЧК бе обнародван в Държавен вестник, което означава, че официално е в сила. Омбудсманът поиска да се установи противоконституционност на разпоредбите на чл. 10а, чл. 17а, ал. 2 и чл. 24в. Мотивите й са много сходни с тези на правния отдел на държавния глава. Румен Радев също атакува новоприетите текстове като им наложи вето. Но депутатите отказаха да се вслушат в исканията и отхвърлиха ветото. Ето какво пише Манолова за горепосочените членове от ЗУЧК в жалбата си до конституционните съдии: В него Манолова излага мотиви, според които нормата на чл.10а (с която се указва, че се къмпингува на определени места) не предоставя в необходимия обем законова основа за определяне на местата за къмпингуване, правилата и нормативите за устройването и ползването им, както и за престоя в тях.          Окончателно: кемпери и палатки – където властта разреши Мая Манолова посочва още, че с предвиденото издаване на подзаконов нормативен акт  в пряко противоречие с чл. 22, ал. 3, която изисква режимът на земята да се определя със закон. Тя акцентира, че  , независимо от наличието на обществена опасност на санкционираното поведение, каквато съобразно с правовия характер на държавата е задължително да съществува като предпоставка за предвидената ограничителна мярка. Главният архитект да разрешава палатка!? На ход е държавата Междувременно стана ясно, че областният управител на Бургас Вълчо Чолаков отказва да атакува скандалната наредба на Община Царево, с която се изисква разрешение от главния архитект на общината за поставяне на... палатка. Наредбата предвижда и глоби за собственици на имоти на територията на общината дори ако сами решат да спят под звездите. Чолаков, който е юрист, също като министърката на туризма Николина Ангелкова обърна правилото в правната наука \"всичко, което не е забранено със закон, е разрешено\" на \"всичко, което не е разрешено със закон, е забранено\". Ето какво заяви той пред БНР преди няколко дни: Съдът vs Ангелкова: забранени ли са палатките на плажа Въпросният текст, който Чолаков визира обаче така и не влезе в сила, тъй като доскоро правила нямаше - Министерство на туризма системно се проваляше в изготвянето им съвместно с всички заинтересовани страни. Дали с влизането в сила от днес на измененията в ЗУЧК Чолаков ще преразгледа решението си, остава неясно. Областният управител коментира, че все още не се е запознал с новите текстове. Ясно е обаче, че наредбата на Община Царево отива в съда. Атакуват я от \"Бетономорие\", като се основават на неколкократните решения на съдилища у нас, в т.ч. на Върховният административен съд, които единодушно казват, че не може наредба да се поставя над закон и да ограничава граждански права. Областният управител обаче отстоява решението си, припомняйки, че решенията на съдилищата касаят само конкретни случаи и не са правило за прилагане. Той допълни, че срокът за атакуване на наредбата на местната власт (Царево в случая) вече е изтекъл, но ако тя противоречала на новите текстове в ЗУЧК, се разчитало на самата община да се поправи, като можела да бъде сезирана и от гражданското общество. Досега властта в Царево не е показала особена диалогичност по отношение на гражданите, които обичат да летуват на палатка. Окончателно: кемпери и палатки – където властта разреши Главният архитект да разрешава палатка!? На ход е държавата Съдът vs Ангелкова: забранени ли са палатките на плажа", "date": "2019.07.16", "title": "Манолова прати забраната за къмпингуване в Конституционния съд"}
{"url": "https://clubz.bg/85475-fon_der_lajen_pyrvo_sym_evropejka_a_posle_germanka", "text": "Това заяви днес пред Европарламента в Страсбург Урсула фон дер Лайен, номинирана за председател на Еврокомисията. Тя представи своите  . Денят започна с дебат около нейната кандидатура. За тази вечер е насрочено гласуването. Часът на истината за Урсула  фон дер Лайен в Европейския  парламент Фон дер Лайен научила първите си европейски уроци от своя баща, който някога е работил в Еврокомисията. И именно по тази причина тя е родена в Брюксел. Кандидатката да оглави ЕК обеща, че който иска да отслаби европейските ценности, ще види в нейно лице заклет противник. След което продължи да говори за баща си: В изказването си Фон дер Лайен в голяма степен повтори написаното в писмото й, изпратено вчера до групата на социалистите. Тя отново призова ЕС да се присъедини към Истанбулската конвенция, обеща равнопоставеност на половете в Комисията и справедливо данъчно облагане на големите корпорации. Урсула фон дер Лайен заяви също, че е готова още да отложи излизането на Великобритания от ЕС, но при условие, че за това има сериозни причини. Като говори за имиграцията, германката разказа за първи път как в семейството й преди 4 години дошъл 19-годишен бежанец от Сирия. Днес това момче говори свободно немски и английски и е водач на своята общност. А вечер ходи на училище. Европейската народна партия (ЕНП), която издигна Фон дер Лайен, ще я подкрепи, обяви председателят на парламентарната й група Манфред Вебер. Именно от тази група е германската християндемократка. След Вебер говори председателката на групата на социалистите Ираче Гарсия. Макар да разкритикува Фон дер Лайен, тя звучеше твърде доброжелателно. И изтъкна, че засега няма друг номиниран за пост номер 1 в ЕС. Гарсия каза, че нейните хора ще вземат решение следобед дали да подкрепят номинацията на германката. Късно вчера бе обявено, че левицата няма да има обща позиция по въпроса и всеки ще реши сам как да гласува. Днес по обед източници от една от най-влиятелните западноевропейски социалистически делегации в ЕП споделиха пред Клуб Z, че   . Добри думи по адрес на кандидатката каза Дачиан Чолош, който оглавява либералите от \"Обновете Европа\" (ОЕ). Очаква се те да излязат с решението си след дебата. Малко по-късно от трибуната говори френският либерал Стефан Сежурне, бивш съветник на президента Еманюл Макрон. И той увери, че френската делегация в ОЕ, която е най-голямата в редиците на тази парламентарна група, ще подкрепи Урсула фондер Лайен. И крайната десница в лицето на парламентарната група \"Идентичност и демокрация\" (ИД) няма да подкрепи Урсула фон дер Лайен. Това заяви от трибуната на ЕП германският евродепутат Йорг Мойтен. Той разкритикува работата на сънародничката си като министър на отбраната на Германия. И заяви, че тя оставя Бундесвера в окаяно състояние. \"Зелените\" и радикалната Европейска обединена левица/Северна зелена левица (ЕОЛ/СЗЛ) потвърдиха, че ще гласуват против Урсула фон дер Лайен. Шоу в залата направи младият германски „зелен“ евродепутат Нико Земсрот. Той се изправи и всички видяха как по дрехите му бяха залепени имената на компании като Accenture, Pesco и McKinsey, Земсрот настоя Урсула фон дер Лайен да разкрие своитефинансови интереси, свързани според него с тези компании, както и да каже дали има конфликт на интереси. Залата замлъкна. Британският евроскептик Найджъл Фараж заяви, че току-що с изказването си за Брекзит Фон дер Лайен е направила тази кауза по-популярна. И отново обвини нея и ЕС, че се опитват да върнат комунизма. Отговорът на Фон дер Лайен бе следният: След това фон дер Лайен благодари и на крайната десница, че няма да получи нито един глас от нея. От трибуната говорха двама българки евредепутати - Илхан Кючюк (ДПС, ОЕ) и Ева Майдел (ГЕРБ, ЕНП). Страните, изпълнили критериите на Шенгенското споразумение, ще бъдат приетив него, обеща Урсула фон дер Лайен в края. Това бе отговорът й на въпроса на Ева Майдел). Фон дер Лайен не спомена конкретно име. Но България не е в Шенген.   Според нея никой не трябва да бъде принуден да напусне региона си по икономически причини. Тя се поинтересува също дал Урсула фон дер Лайен предвижда разширяване на еврозоната последните 5 години, ако страните са изпълнили нужните критерии. В противен случай еврозоната ще бъде смятана за затворен клуб. Преди Ева Майдел от трибуната говори Илхан Кючюк. След което премина към темата за интеграцията на Западните Балкани, която постоянно повдига. Накрая той разкритикува ЕС, че практикува двойни стандарти: В заключителните си думи Урсула фондер Лайн защити процедурата с водещите кандидати за председател на Еврокомисията. И обеща да предложи тя да придобие формата на закон. Самата Фон дер лайен бе номинирана за пост номер 1 в ЕС, след като водещите кандидати на тритеглавни сили в ЕП бяха отхвърлени по време на Европейския съвет на 30 юни в Брюксел. Някои от хората, които бяха спрягани за конкуренти на Урсула фон дер Лайен за председателския пост на Еврокомисията, похвалиха речта й.     Възхитен остана и Мишел Барние – преговарящият от името на ЕС за Брекзит. За евентуалното му кандидатиране имаше намеци от френския президент Еманюл Макрон.   Урсула фон дер Лайен получи комплименти и от Франс Тимерманс, който бе водещ кандидат на социалистите за председател на ЕК.  ", "date": "2019.07.16", "title": "Фон дер Лайен: Първо съм европейка, а после германка"}
{"url": "https://clubz.bg/85474-socdeputat_kakto_e_trygnalo_gerb_shte_otmeni_izborite_v_cqlost", "text": "На миналите избори от ГЕРБ се опитаха да отменят преференциалния вот, на тези избори се опитват да отменят машинния вот, а на следващите може ще отменят вота в цялост. Това заяви народният представител от ПГ на „БСП за България“ Явор Божанков в сутрешния блок на бТВ, съобщиха от пресцентъра на БСП. Той подчерта, че законът е приет през 2014 г., а само преди няколко месеца е променен. Ще събере ли парламентът кворум да отмени машинното гласуване? Според него тези промени се правят без оценка на въздействие и в последния момент преди изборите. Божанков е на мнение, че проблемът не е в машините, а в сивото вещество, което работи с тях. Депутатът коментира и довода на ГЕРБ, че въвеждането на машинното гласуване е скъпо. Божанков подчерта, че машините не са свързани в мрежата и хакерска атака не може да има.", "date": "2019.07.16", "title": "Соцдепутат: Както е тръгнало, ГЕРБ ще отмени изборите в цялост"}
{"url": "https://clubz.bg/85476-syrbiq_moje_da_vyrne_zadyljitelnata_voenna_slujba", "text": "От следващата година Сърбия най-вероятно ще върне задължителната военна служба, съобщава електронното издание на белградския вестник \"Курир\". Военният анализатор Мирослав Лазански твърди, че сръбската армия има дефицити, тъй като професионалните войници са над 30-годишна възраст и не могат физически да отговорят на всички поставени им задачи. Обсъждането на връщането на задължителната служба е било в продължение на година, съобщиха местните медии. Според него, Сърбия най-вероятно ще запази комбинирана система, според която армията ще бъде съставена от професионални войници, наемници и военни, преминали през задължителна служба. Анализаторът Александър Радич смята, че страната трябва да намери подходящ модел, който да й подхожда, както и на времето, в което живеем. „Нямаме нито пари, нито условия, за да направим това, както преди... Никой не може да принуди никого да отиде в армията, но има момчетата, които ще се съгласят доброволно да изтърпят военна служба, ако не се занимава с маргинални работи като почистване на двора например“, коментира Радич. Той добавя, че ако задължителната военна служба трябва да бъде възстановена, тя ще засегне млади мъже на възраст между 18 и 26 години и няма да има обратна сила.", "date": "2019.07.16", "title": "Сърбия може да върне задължителната военна служба"}
{"url": "https://clubz.bg/85480-es_naloji_sankcii_na_turciq_zaradi_sondajite_za_gaz_kraj_kipyr", "text": "Външните министри на страните в Европейския съюз наложиха първоначални санкции срещу Турция заради нейните сондажи за газ във водите на изключителната икономическа зона на Кипър, предаде Асошиейтед прес, цитирана от БТА. ЕС предприе серия политически и финансови мерки, за да санкционира продължаващите незаконни сондажи на Турция в териториалните води на Кипър въпреки предупрежденията на Брюксел, предаде Франс прес.  ЕС е готов да наложи санкции на Турция заради сондажите край Кипър В декларация, приета снощи, министрите заявиха, че в светлината на \"продължаващите и нови незаконни сондажни дейности\" на Турция, те прекъсват преговорите за споразумение за въздушния транспорт и ще приканят Европейската инвестиционна банка да преразгледа отпускането на кредити на Турция. Освен това ЕС намалява с близо 150 милиона евро европейската помощ, предвидена за Турция през 2020 г.  Турция се кара на ЕС: Не се бъркайте в кипърския въпрос Министрите предупредиха, че Европейската комисия работи по подготовка на допълнителни целеви наказателни мерки срещу Турция, която започна преговори за присъединяване към ЕС през 2005 г. \n\tДва турски кораба, ескортирани от военни кораби, извършват сондажи край етнически разделения Кипър, напомня АП. ЕС по-рано заяви, че сондажите нарушават суверенитета на Кипър и международните закони.  Турският външен министър Мевлют Чавушоглу, коментирайки санкциите от Скопие, където бе на посещение, каза, че Анкара не ги приема сериозно. Турция се кара на ЕС: Не се бъркайте в кипърския въпрос", "date": "2019.07.16", "title": "ЕС наложи санкции на Турция заради  сондажите за газ край Кипър"}
{"url": "https://clubz.bg/85467-netanqhu_evropa_moje_da_se_sybudi_tvyrde_kysno", "text": "Има опасност Европа \"да се събуди твърде късно\", ако се опитва да спаси споразумението с Иран за ядрената му програма, заяви израелският премиер Бенямин Нетаняху, цитиран от Франс прес. Външните министри на страните в ЕС се събраха вчера в Брюксел, за да се опитат да направят всичко възможно да спасят споразумението от 2015 г., напомня АФП. Британският външен министър Джереми Хънт каза, че споразумението \"все още не е мъртво\" и че ЕС иска да даде на Иран възможност да се откаже от мерките, които са в разрез с ангажиментите му, добавя БТА.", "date": "2019.07.16", "title": "Нетаняху: Европа може да се събуди твърде късно"}
{"url": "https://clubz.bg/85468-demokratichna_bylgariq_iska_ostavkata_na_vladislav_goranov_za_probiv_v_dannite_na_nap", "text": "Финансовият министър Владислав Горанов, под чиято шапка е Националната агенцията по приходите (НАП), да поеме отговорност с оставка заради предполагаемия теч на личните данни и данъчната информация на милиони граждани и фирми от масивите на приходната агенция. За това настоява обединението \"Демократична България\" в специална позиция.  Преди ден анонимни хакери обявиха в мейл до различни медии, че са пробили системите на НАП и са предоставили линк към база данни от 11 GB, съдържаща конфиденциална информация за милиони българи, чужди граждани, български и чуждестранни фирми. Предупреждението е, че това е половината от придобитата чрез пробив в информационните системи на държавата информация. Хакерите наричат киберсигурността на властта \"пародийна\", а правителството - \"бавноразвиващо се\". Анонимни хакери: Данни на милиони българи изтекли от НАП От НАП на свой ред реагираха, че заедно с ДАНС и МВР се прави проверка дали наистина има теч на данни и пробив с сигурността на държавните системи. Росен Бъчваров от приходната агенция увери, че екипи ще работят през цялата нощ, за да установят какво се случва и автентични ли са данните, за които се твърди, че са от масивите на агенцията. , реагират от \"Демократична България\" в позицията си. И продължават: От \"Демократична България\" казват още, че стратегията “Киберустойчива България 2020” трябва най-накрая да започне да се изпълнява, макар вече да е 2019 г. и целите да изглеждат непостижими.  призовават още от коалицията между ДСБ и \"Да, България\".", "date": "2019.07.16", "title": "\"Демократична България\" иска оставката на Владислав Горанов за пробив в данните на НАП"}
{"url": "https://clubz.bg/85470-ringo_star_i_pol_makkartni_otnovo_zaedno_na_scena_video", "text": "Почитателите на „Бийтълс“ получиха в събота вечер, 13 юли, нещо, което не са виждали и чували от години - Пол Маккартни и Ринго Стар заедно на сцената. Това бе финалният концерт от турнето на Маккартни в Северна Америка, който последно пя на стадион „Доджър“ в Лос Анджелис преди 5 години, но двамата бийтълси не бяха свирили заедно от 2014 г. Двамата потопиха публиката в носталгия със Sgt. Pepper’s Lonely Hearts Club Band (Reprise) и Helter Skelter. Вероятно феновете са се досетили какво предстои занапред в шоуто на Маккартни, когато са забелязали Ринго и съпругата му Барбара Бах във ВИП секцията на стадиона. Но всичко става ясно, след като Маккартни приключва песента Birthday (рожденият ден на Ринго бе на 7 юли), когато обявява „изненада за нас, изненада за вас, изненада за всички – дами и господа, единственият и неповторим Ринго Стар“. Маккартни не се отклони от близо 3-часовата си програма специално за Стар. В края на двете съвместни изпълнения Ринго благодари на Пол: В един от моментите им заедно на сцената Стар хвърли палките си в публиката и след това хвана баскитарата, като че ли се канеше да запокити и нея. Феновете на Маккартни добре знаят, че той често се заиграва така с публиката и се прави, че ще хвърли сред почитателите си баскитарата си Hofner. Но и този път не го направи. Бившият бийтълс не бе единственият гост в заключителния концерт от турнето на Маккартни. Джо Уолш от „Ийгълс“ партнира на Пол в края на шоуто – за The End и за Abbey Road. Двамата импровизираха на сцената, което по-късно бе потвърдено и от самия Маккартни: Маккартни и Стар имат няколко колаборации през последните години, последната от които се състоя през февруари 2017-а - тогава Пол се отби в домашното звукозаписно студио на Ринго, за да свири на бас и да пее в две парчета от албума на Стар Give More Love. Последното им появяване на живо бе през 2014 г., когато бяха гости в шоуто на Ед Съливан по повод 50-годишнината на „Бийтълс“. Тогава двамата изпълниха With a Little Help from My Friends и Hey Jude. \" \"", "date": "2019.07.16", "title": "Ринго Стар и Пол Маккартни отново заедно на сцена (ВИДЕО)"}
{"url": "https://clubz.bg/85472-geshev_za_korupciqta_problemyt_e_v_lipsata_na_prilichie", "text": "Липса на елементарно приличие и голяма наглост - така зам. главният прокурор Иван Гешев окачестви работата на задържаните днес служители от Държавен фонд \"Земеделие\". Той даде кратко изявление, след като по-рано днес Специализираната прокуратура съвместно с ГДБОП (Главна дирекция „Борба с организираната престъпност“) и със съдействието на КПКОНПИ (Комисията за противодействие на корупцията и отнемане на незаконно придобитото имущество) извърши действия по разследването в Държавен фонд „Земеделие“, свързани с досъдебното производство срещу Миню Стайков. Претърсени бяха кабинети на служители във фонда, както и техни адреси. Изземани се документи във връзка с изпълнението на Програмата за развитие на селските райони и Националната програма за подпомагане на лозаро-винарския сектор, гласи съобщението на прокуратурата. Задържани са шестима служители, които са с мярка за неотклонение от 24 часа. Най-високата позиция сред задържаните е зам.-директор на фонда, другите са шефове на дирекции. От думите на Гешев се разбра още, че на групата от осем души, задържани в началото на май, са отпуснали около осем милиона лева и са били подготвени плащания за още пет милиона евро. И това, при положение че са били предупредени за нередовността на документите. Данните са за   от длъжностни лица. На въпрос на Клуб Z зам. главният прокурор потвърди, че разпитът на бившия вече земеделски министър Румен Порожанов през май е бил част от същото производство. Но макар че всички обвинения са за периода, в който Порожанов е бил шеф на ДФ \"Земеделие\", за него засега нямало достатъчно данни, за да бъде привлечен като обвиняем. Гешев: \"Пещерска\" няма общо с прокуратурата - може да свържете и \"Джони Уокър\" Клуб Z напомня, че още в първите дни на май т.г. спецпрокуратурата, ДАНС и МВР удариха офиси и иззеха документи от земеделци - бенефициенти на евросредства, които зам. главният прокурор Иван Гешев нарече част от  Това обаче не бе част от първото дело срещу  по което той е в ареста от миналото лято. То е заради програмата \"Млад фермер\". И тогава имаше задържани лица, сред които и реципиенти на средства. От думите на Гешев през май се разбра, че действията на прокурорите са заради две други европрограми - за развитие на селските райони и за конверсията на лозята. Още тогава медии забелязаха, че акцията - чието продължение са днешните действия, съвпада с 8 май - датата, на която изтичаха 8-те месеца, смятан за \"разумен срок\" за максимално задържане под стража. Миню Стайков обяви гладна стачка в ареста Така се случи очакваното - Миню Стайков, вместо да излезе, остана в ареста по новото досъдебно производство. Румен Порожанов подаде оставка  Пак през май в спецпрокуратурата бе привикан и Румен Порожанов, който по-късно подаде оставка като земеделски министър. Извън тази тема той нарече злонамерени и неверни твърденията, че прокуратурата се саморазправя във военното разузнаване. Прокуратурата: генерали от Военното разузнаване дали на 504 души да четат тайни Както е известно, преди дни държавното обвинение, сезирано от ДАНС, започна наказателно производство срещу бивш и настоящ шеф по обвинение, че предоставили неправомерно достъп до класифицирана информация на 504 лица, нямащи право на това. Днес Гешев разви тезата, че един от двамата - бригаден генерал Светослав Даскалов или ген. Пламен Ангелов, е бил шофьор в чужбина на виден бизнесмен. Той не уточни дали има състав на престъпление, но било \"грозно\". Миню Стайков обяви гладна стачка в ареста Румен Порожанов подаде оставка  Прокуратурата: генерали от Военното разузнаване дали на 504 души да четат тайни", "date": "2019.07.16", "title": "Гешев за корупцията: Проблемът е в липсата на приличие"}
{"url": "https://clubz.bg/85479-3_ot_informacionniq_masiv_na_nap_e_v_hakerski_ryce", "text": "Това призна днес финансовият министър Владислав Горанов, който е принципал на приходната агенция след проведената спешна среща при премиера Бойко Борисов, след като снощи стана ясно, че хакери са източили част от информационния масив на НАП.  Има изтекла и данъчноосигурителна информация, посочи още Горанов. Той неколкократно повтори, че откраднатите данни са \"откъслечни\" и \"парчета\" - т.е. не стигат, за да се направи цялостна картина на имущественото състояние на дадено лице. Финансовият министър посочи още, че все още не може да се каже колко души са засегнати от атаката, въпреки че самите киберпирати твърдят, че в техни ръце е информация на около 5 милиона души.  Докато Горанов говореше в Министерския съвет, в НАП също течеше пресконференция. На нея говорителят на агенцията Росен Бъчваров даде още информация. По думите му сред откраднатите данни имало  . Бъчваров не даде повече подробности.  Анонимни хакери: Данни на милиони българи изтекли от НАП Финансовият министър потвърди, че съобщението за атаката е било изпратено до българските медии от руски домейн. Той обаче призова да не се навлиза в конспиративни теории, че повод за атаката от вчера е и вчерашното решение на правителството да увеличи дефицита, като така даде зелена светлина за разплащане със САЩ за закупуване на американските изтребители F-16. По думите и на Горанов, и на Росен Бъчваров опити за злонамерено влизане в системите на НАП са били засечени още на 29 юни - тоест преди 20-ина дни. \"Демократична България\" иска оставката на Владислав Горанов за пробив в данните на НАП IT специалистите подозират, че хакерите са \"влезли\" през една от електронните услуги на НАП, заяви още Горанов. И по-специално чрез системата за възстановяване ДДС от български граждани, които са извършвали сделки в чужбина. Той разказа, че правителството отправило  Разбира се, не отговорили. МВР: Наистина има несанкциониран достъп до сървър на НАП И Горанов, и Бъчваров заявиха, че още е рано да се говори за поемане на отговорност - докато не се установи вина.  Заради случая днес премиерът Бойко Борисов е разпоредил  България може да попадне и под ударите на новия регламент за защита на личните данни GDPR, като ресорната комисия вече е сезирана.  \"Демократична България\" иска оставката на Владислав Горанов за пробив в данните на НАП МВР: Наистина има несанкциониран достъп до сървър на НАП", "date": "2019.07.16", "title": "3% от информационния масив на НАП е в хакерски ръце"}
{"url": "https://clubz.bg/85469-mvr_naistina_ima_nesankcioniran_dostyp_do_syrvyr_na_nap", "text": "Това обяви министърът на вътрешните работи Младен Маринов пред бТВ, потвърждавайки, че има атака върху информационни системи на държавата. Всички са при Борисов.  Иначе рано тази сутрин министър-председателят Бойко Борисов е събрал извънредно Съвета по сигурност, съобщи \"24 часа\". При него са всички шефове на специални служби, финансовият министър Владислав Горанов, вътрешният Младен Маринов. Преди ден анонимни хакери съобщиха в имейл до различни медии, че са източили масиви с лични данни и данъчна и финансова информация за милиони българи, чужди граждани и фирми. До момента е разпространена половината от информацията - 11 GB, се твърди още от хакерите.  Анонимни хакери: Данни на милиони българи изтекли от НАП Министър Маринов потвърди, че екипи от МВР, ДАНС и НАП работят за изясняване на случая и степента на заплаха, както и откъде идва течът. А на конкретен въпрос дали това е заплаха за националната сигурност, отвърна, че \"достъпът до такава информация винаги е свързан с националната сигурност\".  Шефът на МВР заяви още: На уточняващи въпроси значи ли това, че се прави връзка между събитията, Маринов уточни, че \"всичко е възможно, всичко е хипотези\" и призова да се изчака МВР, ДАНС и НАП да приключат проверките по случая.  Така експертът по киберсигурност Ясен Танев коментира пред бТВ информацията за хакерска атака върху базата данни на НАП и Министерството на финансите и изтичането на 11 GB записи на ЕГН, данъчна информация, доходи, данни за фирми, за които бе съобщено вчера.  По думите на Танев \"файловете са истински и са огромни, в тях има много информация\". Той призова държавните институции да излязат с ясна информация какво се е случило, както и да работят с експертите по киберсигурност от частния сектор. Според него е малко вероятно тази хакерска атака да е дело на вътрешен човек. Самият Танев разказа, че е намерил информация за себе си в изтеклите масиви - освен лични данни като ЕГН, налични били и данни за доходите му, за осигуровките, за дружеството, което представлява.  По думите му става въпрос за частични данни от различни информационни масиви. Предположи още, че може да става дума за пробив в компютър на служител на НАП или на Министерството на финансите, който е работил с въпросните данни.  Според Наков \"престъплението е станало, когато някой е извадил тези данни, публикувал ги е и е знаел какво прави\". ", "date": "2019.07.16", "title": "МВР: Наистина има несанкциониран достъп до сървър на НАП"}
{"url": "https://clubz.bg/85471-cska_sofiq_shte_dovyrshva_chernogorskiq_titograd", "text": "Тази вечер от 21:30 часа е реваншът от първия предварителен кръг на Лига Европа между \"Титоград\" и ЦСКА-София. \"Червените\" спечелиха първата среща с 4:0 и не се очаква да имат проблеми днес. Те вече мислят за следващия съперник, който е по-солиден - хърватският \"Осиек\". ЦСКА-София си поигра с черногорци, мисли за втория кръг (СНИМКИ) Срещата с \"Титоград\" ще се играе в Подгорица. Треньорите на ЦСКА-София имат проблеми с някои контузени футболисти, отново ще липсва наказания Божидар Чорбаджийски. Това обаче не би трябвало да е пречка отборът да продължи напред, че и да спечели още веднъж. \"Лудогорец\" играе в сряда с \"Ференцварош\", а \"Левски\" приема \"Ружомберок\" в четвъртък. \"Локомотив\" (Пловдив) пропусна тази фаза като носител на купата.", "date": "2019.07.16", "title": "ЦСКА-София ще довършва черногорския \"Титоград\""}
{"url": "https://clubz.bg/85446-kriqt_li_bolestite_si_merkel_trymp_makron_i_putin", "text": "За пръв път германската канцлерка   присъства на официална церемония пред канцлерството в Берлин в седнало положение. Миналия четвъртък тя и премиерката на Дания Мете Фредериксен изслушаха националните химни на двете държави седнали една до друга на два бели стола, което досега никога не се е случвало, коментира \"Тагесшпигел\". След отклонението от държавния протокол заваляха коментари и спекулации около здравословното състояние на Меркел. В деня на погазването на държавния протокол самата тя изрече: На какво може да се дължи треперенето на Меркел? Да припомним, че Ангела Меркел на три пъти получи тремор на крайниците по време на официални церемонии. епрестанно се появяват спекулации относно здравословното състояние на президента на САЩ Доналд Тръмп. Когато речите му звучат объркано, мнозина се питат дали страда от раздвоение на личността, деменция или алцхаймер. След подробни изследвания през 2018 г. личният лекар на Тръмп обяви, че няма никакви съмнения относно душевните способности на президента на САЩ. Тръмп, който сам се окачествява като ”много стабилен гений”, през тази година отказа да се подложи на подробни медицински изследвания. Все пак посети очен лекар, изследваха ушите му, зъбите, направиха му и кръвно изследване. Резултатът – всичко е наред, но Тръмп страда от затлъстяване. По закон президентите на САЩ не са длъжни да се подлагат на подробни медицински изследвания, но мнозина са го правили. Малко или повече резултатите са били оповестявани с една-единствена цел – народът да е наясно дали президентът е в състояние да изпълнява задълженията си. В противен случай за мнозина американци би било заплаха за националната сигурност и добре дошла тема за политическия противник. Тръмп: Не съм умен, а гений! Невинаги обаче истината е излизала наяве. Имало е президенти, сполетявани от инсулт, рак, инфаркт, деменция. Обществеността го е разбирала много по-късно. Подобни прикрития от страна на Белия дом не са нелегални. В член 25 от Конституцията на САЩ е записано кога президент трябва да бъде отстранен от поста поради непригодност, но не е посочено какво се разбира под “непригодност”. Във Франция не се публикуват резултати от медицински изследвания. Здравословното състояние на президента е тема табу. Въпреки това представлява интерес и се обсъжда. В края на миналата година по време на протестите на жълтите жилетки медиите питаха защо Макрон е толкова много отслабнал и защо е толкова блед. Обяснението беше, че е в стресова ситуация и не се храни нормално. Самият Макрон не даде никакви обяснения, така правеха и неговите предшественици. Между 1981 и 1995 г. президент на Франция беше Франсоа Митеран. По време на втория му мандат непрестанно се появяваха спекулации относно здравословното му състояние, но то остана държавна тайна. Предполага се, че още при встъпването му в длъжност е страдал от рак на простатата. Французите го разбраха едва през 1992 г., когато се наложи операция. Митеран почина през 1996 г. Президентите Никала Саркози и Франсоа Оланд винаги са се старали да се появяват публично в добро здраве. Саркози парадираше с каране на колело и джогинг, а преди президентските избори Оланд драстично свали килограмите, но за разлика от американците темата за французите не е интересна. Здравословното състояние на руския президент Владимир Путин е държавна тайна и почти никой не говори по темата. Невинаги е било така. Години наред му приписваха какви ли не болести, дори рак. Това би било фатално за руския бюрократичен апарат. Стопанинът на Кремъл определя не само стратегическите насоки на политиката. Путин поигра нощен хокей на \"Червения площад\". И спечели (СНИМКИ) Телевизията го показва почти всеки ден. Среща се с министри и регионални велможи, за да докаже, че всичко и всички държи в ръцете си и той е човекът, който решава. Когато преди доста време говорителят на Кремъл Дмитрий Песков беше попитан за здравословното състояние на Путин, той отговори: Налице са обаче демонстрации на мускули. Путин се снима, когато играе хокей на лед, ловува, лови риба, гмурка се и какво ли още не. Това трябва да покаже, че безвъзвратно са отминали времената на предшествениците му Брежнев, Андропов, Черненко и Борис Елцин. Тръмп: Не съм умен, а гений! Путин поигра нощен хокей на \"Червения площад\". И спечели (СНИМКИ)", "date": "2019.07.16", "title": "Крият ли болестите си Меркел, Тръмп, Макрон и Путин?"}
{"url": "https://clubz.bg/85465-nqma_da_mylchim_obqviha_ohulenite_ot_trymp_demokratki", "text": "Четирите американски депутатки от Демократическата партия с малцинствен произход, охулени в серия ксенофобски туитове на президента Доналд Тръмп, му отговориха на обща пресконференция във Вашингтон, предаде Франс прес. Тя обвини Тръмп, че му липсват доброта, съчувствие и почтеност, необходими за изпълнение на президентските задължения. Илхан Омар, която също бе мишена на президентските туитове, обвини Тръмп, че отстоява идеите на белите националисти. Тя добави, че той е предприел открито расистка атака срещу четири цветнокожи народни представителки. \n\tНай-младата дама в Камарата на представителите - Александрия Окасио-Кортес, каза, че не е изненадана от риториката на президента, обвиняван редовно в расизъм, откакто влезе в Белия дом. \n\tДепутатката мюсюлманка от Мичиган Рашида Тлаиб поиска задействане на процедура за импийчмънт срещу Тръмп - въпрос, който всява разделение в демократическата опозиция, добавя АФП. Кандидатите за лидер на Консервативната партия и британски премиер Борис Джонсън и Джереми Хънт осъдиха снощи ксенофобските изявления на американския президент Доналд Тръмп по адрес на парламентаристки от Демократическата партия, предадоха Франс прес и Ройтерс. \n\tНа дебати, организирани от вестник \"Сън\", двамата претенденти за поста на Тереза Мей недвусмислено подкрепиха нейното изказване от вчера, че думите на Тръмп са напълно неприемливи. Но на журналистически въпрос двамата съперници за Даунинг стрийт отказаха да нарекат расистки изявленията на Тръмп, отбелязва АФП. В серия туитове през уикенда Доналд Тръмп посъветва четири депутатки от Демократическата партия с малцинствен произход да си ходят от САЩ и да се върнат в своите страни. Въпреки възмущението сред конгресмените демократи и сред някои републиканци, президентът вчера отново отправи ожесточени нападки срещу младите парламентаристки, обвини ги, че \"обичат неприятелите на Америка\" и ги прикани да напуснат Съединените щати, ако не се чувстват щастливи там, напомня АФП. Тръмп към демократки: Вървете си в страните, от които сте дошли В дебатите Джонсън заяви, че лидерът на опозиционната Лейбъристка партия е виновен в антисемитизъм, предаде Ройтерс. Фаворитът за поста на Тереза Мей отказа да отговори дали ако спечели надпреварата за Даунинг стрийт, партньорката му ще живее с него в официалната резиденция на министър-председателя. Джонсън, който сега се развежда с втората си съпруга, отклони въпросите за среднощна кавга с партньорката си Кари Саймъндс миналия месец, заради която съседи извикаха полиция в дома му, посочва Ройтерс.  Министър-председателката на Нова Зеландия Джасинда Ардърн също се присъедини към осъдителните реакции срещу ксенофобските изявления на президента на САЩ Доналд Тръмп за четири депутатки от Демократическата партия с малцинствен произход, предаде Франс прес. \n\tАрдърн, приветствана от американски медии като \"анти-Тръмп\", заяви, че е горда с многообразието на своята страна. \"В Нова Зеландия ние смятаме, че нашият парламент е представително място. Той трябва да прилича на Нова Зеландия, да бъде съставен от цяла палитра от различни етноси и култури. Никога не бива да съдим по произхода на когото и да било за правото му да бъде в парламента като депутат\", продължи Ардърн, цитирана от БТА. ", "date": "2019.07.16", "title": "Няма да мълчим, обявиха охулените от Тръмп демократки"}
{"url": "https://clubz.bg/85466-shte_sybere_li_parlamentyt_kvorum_da_otmeni_mashinnoto_glasuvane", "text": "Ще успеят ли управляващите от ГЕРБ и \"Обединени патриоти\" да съберат кворум за извънредно парламентарно заседание днес, на което ще се обсъждат промените в Изборния кодекс за отмяна на машинния вот? Този въпрос предстои да намери отговор в 14 ч. днес. Ако отговорът е положителен - то депутатите ще обсъждат на първо четене идеята на властта на местния вот наесен да няма 6000 машини за гласуване на територията на страната. Предложението гласи още на вота за кметове и съветници и при избори за Народно събрание тази опция за гласуване да бъде заличена въобще.  БСП и ДПС бойкотираха парламента и спасиха (засега) машинния вот В петък депутатите не работиха. Причината бе именно поправката в изборните правила. Заради нея и народните представители от БСП, и тези от ДПС отказаха да се регистрират за заседание. ГЕРБ и \"Обединени патриоти\" нямаха налични 121 депутати в залата, за да осигурят кворума. В момента общият брой на представителите на двете официално управляващи формации е 121 и за да се осигури кворум без помощ от \"Воля\", независимите или част от опозицията, е нужна 100% мобилизация. Хората на Марешки са 12, а нечленуващите в парламентарна група - двама. Вероятно днес ще се разчита именно на рамо от тях.  ГЕРБ заличава машинния вот за местните избори. Чака подкрепа и от ДПС ДПС ще реши непосредствено преди заседанието дали ще участва в осигуряването на кворум - на заседание на парламентарната си група и Централното оперативно бюро. Преди ден кметът на Кърджали, който е част от партийното ръководство, заяви, че \"всичко може да се случи\".  Хасан Азис: Няма цена на демокрацията. Цената не е мотив за машинния вот При внасянето на промените в Изборния кодекс за отмяна на машинния вот от ГЕРБ обявиха, че очакват подкрепа от депутатите на Мустафа Карадайъ. Само няколко дни по-късно обаче от ДПС опровергаха това очакване. На сбирката на правната комисия, на която се обсъждаха поправките, представителите на движението Йордан Цонев и Хамид Хамид гласуваха \"против\". Нещо повече - обявиха, че искат не само машинно гласуване, а и машинно преброяване на гласовете от избори в бъдеще - (разбирай бюлетини) и да се правят манипулации при отчитането на резултатите от изборите.  ДПС за машините: Не искаме човешки ръчички да пипат хартийки на избори БСП е твърдо \"против\" отмяната на машинния вот и се очаква днес да е в пленарната зала, но да не участва в осигуряването на кворум.  Към момента подкрепа на поправката в ИК е осигурена от ГЕРБ и представители на ВМРО и НФСБ според гласуването в правната комисия на първо четене. Предстои да се разбере дали днес това ще мине и през пленарната зала на първо четене. Ако, разбира се, заседанието на парламента изобщо се проведе.   ГЕРБ заличава машинния вот за местните избори. Чака подкрепа и от ДПС Хасан Азис: Няма цена на демокрацията. Цената не е мотив за машинния вот ДПС за машините: Не искаме човешки ръчички да пипат хартийки на избори", "date": "2019.07.16", "title": "Ще събере ли парламентът кворум да отмени машинното гласуване?"}
