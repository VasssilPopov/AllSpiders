{"url": "http://clubz.bg/57574-retro_apartamentyt_v_dimitrovgrad_jivot_po_vreme_na_socializym", "text": "Ретро апартамент с мебели от 50-те и 60-те години на XX век разкрива ежедневието на жителите на Димитровград в първите години след основаването на града. Общинското жилище, превърнато в музей, е обзаведено с дарени от гражданите вещи, които свидетелстват за живота по време на социализма - стари мебели, грамофон, радиоприемник, телевизор \"Опера\" и... плакати с пропагандни лозунги. Част от вещите са събрани през 2012 г., когато е открита изложбата „Животът през 50-те и 60-те. Щрихи от битието на новия гражданин”. Тя е организирана по проекта АТРИУМ - архитектурна инициатива за описване на сгради, построени по време на тоталитарните режими в страните от Югоизточна Европа. Властта не почете жертвите на тоталитарните режими В България проектът включва само образци на социалистическата архитектура - Ларгото, НДК и Димитровград. Италия пък участва със сгради, построени по време на фашисткия режим. Проекът е финансиран от Европейски фонд за регионално развитие (ЕФРР). Целта му е създаване на културен маршрут от архитектурни образци от различните периоди на тоталитарно управление във всяка от страните, който да получи статут „Маршрут на Съвета на Европа“. По повод 70-годишнината от основаването на Димитровград, създаден като социалистически промишлен център през 1947 г., предметите от изложбата намират място в т. нар. ретро апартамент. Апартаментът се състои от четири стаи. Поради недостига на жилища в периода след основаването на града в новопостроените жилища обикновено се настаняват по две семейства. Родители и деца се е разполагат в спалнята и още една стая, а семейство без деца в отделна стая. Кухнята, банята и тоалетните са били общи за всички обитатели. Освен мебелите, жителите на Димитровград даряват плакати със социалистически лозунги, които свидетелстват за пропагандните методи на властта през този период:  ", "date": "2017.08.24", "title": "Ретро апартаментът в Димитровград - живот по време на социализъм"}
{"url": "http://clubz.bg/57528-%E2%80%9Eosvoboditelite%E2%80%9C_prevyrnaha_krim_v_ostrov", "text": "", "date": "2017.08.24", "title": "„Освободителите“ превърнаха Крим в остров"}
{"url": "http://clubz.bg/57561-inovaciq_otglejdane_na_bitkojni_s_kraden_tok", "text": "Балансови електромери, монтирани на всички 17 000 трафопоста на ЧЕЗ в Западна България, засичат дистанционно крадците на електроенергия.  Този тип устройства показват колко ток влиза в трафопоста и ако някой краде, то от компанията веднага виждат разликата и локализират нарушителя до района на трафопоста.  Средно от една станция се захранват 200 абоната.  Системата за проследяване позволява да се измери електроенергията, която влиза в даден трафопост, и се изчислява дали тя е равна на консумираната от домакинствата.  В случай, че количествата не съвпадат, ЧЕЗ идентифицира с точност къде има незаконни присъединявания към мрежата.  Стандартна проверка на данните от балансовите електромери е отвела екипа на компанията при крадците в Кюстендил, където се отчита драстична кражба на енергия, показва репортаж на бТВ.  Разликата, която отчитат електромерите, е близо 50%.  Локализиран е адресът на фирмата, която харчи колосални количества ток. Тя произвежда улуци.  Според източници на бТВ обаче огромните количества ток се използват за захранването и охлаждането на процесорите и на видеокартите, които са необходими за производството на криптовалута (например биткойни) на скрити компютри. От ЧЕЗ сигнализират, че този бизнес се развива от най-мащабните крадци на ток през последните месеци.  Благодарение на новата система инспекторите са направили и друга изненадваща констатация - в ромските махали не се краде повече ток от идеалния център на София или от смятаните за елитни квартали – даже напротив. Собственици на заведения, хотели и бизнеси в центъра нанасят по-големи загуби от ромите. Наскоро ЧЕЗ разобличили и видна обществена личност да краде ток за къщата си с басейн в столицата, става ясно от репортажа.  Рекордьор обаче е врачанското село Галиче. Оказва се, че там се краде повече ток, отколкото се плаща.  Според закона глобата, която получават, са три сметки за ток със задна дата, изчислени по определена формула. Електроразпределителното дружество е отчело 3778 случая на кражби на електроенергия за първите шест месеца на 2017 г. За същия период на миналата година техният брой е 3322, или с 14 на сто по-малко. Щетите за компанията са около 3 млн. лв.", "date": "2017.08.24", "title": "Иновация: отглеждане на биткойни с краден ток"}
{"url": "http://clubz.bg/57564-kobrata_skochi_na_menidjyrite_si_za_macha_s_djoshua", "text": "Кубрат Пулев нападна германските си промоутъри от \"Зауерланд\" в интервю, публикувано на официалната страница на боксьора във фейсбук. Онзи ден щатската спортна телевизия ESPN обяви, че мачът на Кобрата за световната титла в тежка категория срещу Антъни Джошуа е договорен за 28 октомври в Кардиф. Пулев обаче твърди, че е научил от медиите за това. Той казва, че е пренебегнат в преговорите, че не е зачетено неговото мнение, мениджърите му мислели изцяло как ще изкарат пари от двубоя, а не за шанса на българина да спечели титлата. Мачът Джошуа - Пулев вече е договорен Вижте интервюто на Кубрат  без съкращения: \n\t - За съжаление с моите промоутъри изобщо не сме в синхрон. Първо, мен никой не ме е уведомил за крайна дата. Имахме разговори по тази тема, но не сме се разбрали за нищо конкретно. По принцип от доста време комуникацията ми с Кале Зауерланд и с управителя на компанията не е никак добра. Преди извесно време обсъждахме предстоящия двубой, но не стигнахме до нищо конкретно. Мястото, от което разбрах, че тази дата остава твърдо, са медиите. Чуждите и българските. - Абсолютно. Чета и слушам как е решено вече всичко, договорена е дата, място на двубоя и всичко това разбирам от медиите. Само, че не говорим за финал на републиканско първенство, а за битка за световната титла! - Да, разговорите започнаха по-сериозно преди две седмици. Първо чакахме Кличко да каже дали ще приеме реванш, след това се втурнаха да уговарят срещата, но с мисълта за комисионна, а не за победа. Ако за някои хора мач срещу Антъни Джошуа е уникална възможност да се заработят милиони, за мен нещата изглеждат различно. Аз никога не съм се качвал на ринга, воден от мисълта какво и колко ще спечеля. Финансовата част не е най-важната и сега. Аз искам като се кача на ринга да бъда подготвен, да бъда готов да се боксирам за победа. - Откакто съм в позицията на официален претендент за световната титла повтарям, че аз имам нужда минимум от 3-4 месеца време, в което да мога пълноценно да тренирам и да се подготвя професионално за подобен сблъсък. И стоя зад думите си. Преговорите между щабовете на Джошуа и Кличко вървяха половин година преди да се стигне до срещата им. Защо тези с моето участие трябва да бъдат претупани за две седмици? - О, не, не. Психически съм толкова здрав, че мога да понеса с лекота много по-голямо натоварване. Но тук говорим за кариерата ми. Аз не съм се трудил и не съм се борил толкова години, че някой друг да си позволи да ме пренебрегва и да си играе със съдбата ми. Имам много енергия и искам да я насоча правилно, да се подготвя добре, защото този мач за мен е огромно предизвикателство и възможност и знам, че мога да победя.", "date": "2017.08.24", "title": "Кобрата скочи на мениджърите си за мача с Джошуа"}
{"url": "http://clubz.bg/57565-bylgariq_raj_za_germanskite_pensioneri", "text": "700 евро пенсия. За Германия е нищо, за България много. Оттам нататък решението къде да се прекарат старините е повече от лесно и вече цели семейства от Федералната република се втурват към благословена България, да не говорим за самотни бивши стюардеси или диджеи, чиито пенсии в Германия не могат да покрият и разходите за тока. Каварна е новата Обетована земя, където има изгодни жилища под наем, дружелюбни съседи и пазари, на които можеш да купиш блуза за цената на кило домати. Паралелно учат български, защото езиковата бариера пречи, но добронамереността я има и от двете страни, и местните, и новодошлите са заинтересовани да намерят общ език.  Британските пенсионери в ролята на хитрата сврака Съвсем не всичко е като в Германия, заключава 70-годишната Хилдегард, бивша чистачка и таксиметров шофьор. Като изчислява обаче плюсовете и минусите, България печели. Повела е съпруга си към напълно неизвестната дестинация с ясното съзнание, че не искат да тежат на децата. А те, децата, и без това в Германия не са толкова тясно свързани с родителите и само приемат с облекчение новината за отдалечаването им. 61-годишната бивша стюардеса Мария пък е привлечена от рекламата „Малко пари, високо качество на живота“. Признава, че е дошла по чисто икономически причини – в България може да запази достойноството си, дори на старини. По Черноморието на разположение са любезни агенции за предоставяне на недвижими имоти, има и оферти за луксозни старчески домове, които са в пъти по-евтини от тези в Германия – 400 евро срещу 4000. И изборът съвсем не е трудно да се направи – дали да си бедстващ в Германия с деца, които не се интересуват от теб, или да „превземеш“ една нова страна, която при това е напълно добронамерена.  От излъчения по Втора германска телевизия ZDF филм под заглавието „Пенсионерско щастие на Златните пясъци“ стана ясно, че по официални данни регистрираните в България германски пенсионери са около 500, но неофициално са много повече. Те са готови да научат български, готови са да научат и българите на немски, ако има интерес. Гледат на всичко откъм най-добрата му страна, при положение че родната им държава на практика ги отхвърля. Деца и роднини им липсват, но от друга страна, те не биха си мръднали и пръста за тях, защото това не е в традицииите на обществото. И тогава им остава да търсят собствено решение – с новозавързани контакти с кметица и съседка, с познанства с продавача на пазара и с таксиметровия шофьор.  Германска пенсионерка: В България живея като царица Тези хора са се уредили, ще си кажат по този повод и германци, и българи, но правотата им при всички случаи ще е под въпрос –  става дума за хора, които са работили цял живот и са внасяли за пенсия, но за тях като пенсионери бъдеще в Германия няма. Така стигат до държава, която не е тяхната, но става тяхна, за да запазят самочувствието си. Германска пенсионерка: В България живея като царица", "date": "2017.08.24", "title": "България - рай за германските пенсионери"}
{"url": "http://clubz.bg/57555-turneto_na_semejstvo_makron_snimki", "text": "Франция и Австрия успяха да изтръгнат от Чехия и Словакия принципно споразумение за затягане на мерките от европейската директива за командированите работници, предаде БГНЕС. Става дума за т.нар. социален дъмпинг, който е основна тема в обиколката на френския президент Еманюел Макрон в Централна и Източна Европа. Вчера той се срещна в Залцбург с лидерите на Австрия, Чехия и Словакия, днес ще посети Румъния, а утре ще има срещи в България. Социалният дъмпинг - най-важната тема при посещението на Макрон Директивата за командированите работници се приема от Макрон за „предателство на европейския дух“. “Рамките остават размити, но отбелязахме воля да намерим истински компромис през октомври (когато ще се проведе европейска социална среща на върха)”, каза Макрон след среща с премиерите на Австрия, Словакия и Чехия. Макрон се надява да убеди достатъчно страни в Източна Европа, за да постигне мнозинство за прокарване на реформа. Париж, Берлин и Виена считат, че директивата засилва социалния дъмпинг в полза на страните от Източна Европа, където социалните осигуровки са по-малки. Франция и Австрия са притеснени от потока командировани работници. “Постигането на споразумение в рамките на 27-те е добра новина за ЕС“, каза словашкият премиер Роберт Фицо. Той обаче изрази желание да се присъединят и Полша и Унгария в името на единството на страните от Вишеградската четворка. Въпреки това Макрон отчете „истинска трансформация“ от страна на Чехия и Словакия, които през май още бяха против всякаква реформа. Революцията на Макрон завърши, преди да е започнала “Евросъюзът трябва да премахне така наречения социален дъмпинг чрез реформиране на директивата от 1996 година за временно работещите от други страни членки”, заяви австрийският канцлер Кристиан Керн. По думите му това е необходимо, защото става дума за социална справедливост за всички жители на Европа. В сегашната система Керн вижда заплахи за заплатите и социалните стандарти в Австрия. Затова той предлага да се определят сроковете, при които чуждата работна сила от ЕС ще може да работи в други страни членки, разчети за заплащане и възможности за глоби. През миналата година в Австрия по действащата сега система са работили 166 000 гастарбайтери от Източна Европа, а през първото полугодие на тази година техният брой е нараснал, добави канцлерът. Въпросната директива премахва междудържавните бариери за свободно движение на работещите вътре в европейската общност. Самият работник получава заплата по норми в страната, в която пребивава, а социалните отчисления се правят по стандартите на родната му страна. Поради различните норми и стандарти в страните на ЕС такъв работещ получава доход по високи стандарти, а отчисления – по-ниски.    Революцията на Макрон завърши, преди да е започнала", "date": "2017.08.24", "title": "Турнето на семейство Макрон (СНИМКИ)"}
{"url": "http://clubz.bg/57553-momiche_po_pijama_se_okova_s_verigi_za_lenin_video", "text": "Девойка от Сибир се прикова към крака на огромна статуя на Ленин в град Новосибирск. Девойката е предприела необичайния протест на 22 август - Деня на руския флаг, пише Би Би Си. На веригите висят плакати с надписи \"полиция\", \"корупция\", страх\" и \"цензура\". Акцията на девойката е продължила около час. След това спасители прерязали веригите, с които е била прикована Ксения към Ленин, и заедно с полицията я свалили на земята. Момичето било прегледано от лекар и закарано в полицията. Сухоруких живее в Новосибирск и се обучава за преподавателка по английски език. Момичето добавило, че не било вложило политически подтекст в представлението. Това е нейната първа от този род акция.  ", "date": "2017.08.24", "title": "Момиче по пижама се окова с вериги за Ленин (ВИДЕО)"}
{"url": "http://clubz.bg/57554-merkel_amerika_nikoga_nqma_da_e_velika_ako_ne_q_e_grija_za_sveta", "text": "Германската канцлерка Ангела Меркел заяви, че ако САЩ следват изолационистка политика, те никога няма да бъдат велики. В остра реч на конференция, организирана от германския бизнес ежедневник \"Ханделсблат\", Меркел заяви, че  Нейното изказване е очевидна критика на предизборния лозунг на президента на САЩ Доналд Тръмп \"Да направим Америка отново велика\", който и сега се използва често от президента и екипа му. Меркел се бори за четвърти мандат като канцлер на изборите на 24 септември. Главният й съперник, лидерът на социалдемократите Мартин Шулц, критикува Тръмп в опит да подобри позициите на партията си в проучванията на избирателните нагласи, отбелязва БТА. Меркел заяви също, че мерките за оказване на дипломатически натиск на Северна Корея още не са изчерпани. По думите й Китай, Япония и Южна Корея трябва да са заинтересовани  Тя отбеляза, че САЩ успоредно с военната си реторика към Северна Корея предприемат и редица дипломатически усилия и че европейските страни трябва да работят по-активно за решаване на кризата около ядрената програма на КНДР. Германия няма автоматично да застане на страната на САЩ в случай на военна конфронтация между тях и Северна Корея, обяви Меркел. Така тя отново се конфронтира с Тръмп, който преди време заяви, че янма да се притече на помощ на страна-членка на НАТО, ако не си плаща вноските в алианса.", "date": "2017.08.24", "title": "Меркел: Америка никога няма да е велика, ако не я е грижа за света"}
{"url": "http://clubz.bg/57550-amerikanskite_neonacisti_se_vdyhnovqvat_ot_rusiq", "text": "Белите националисти в Америка може да носят свастики, да изпъват ръце за нацистки поздрави и да скандират в защита на Blut und Boden (\"кръв и земя\"), за да ги видят всички. Те може да казват \"Хайл Тръмп!\" и да възхваляват наследството на основателя на Американската нацистка партия Джордж Линкълн Рокуел. Но тези американски бели расисти не гледат към Германия. А към Русия. \"Файненшъл таймс\": Русия обучава неонацисти в Унгария Не е нужно кой знае колко да бъде привлечена любовта на белите националисти към съвременна Москва - режима, чийто модел те искат да видят пренесен в САЩ. За Дейвид Дюк, който видя как книгите му се продават в руската Дума, Москва остава \"ключ към оцеляването на белите\". За Ричард Спенсър - един от основателите на алтернативната десница, женен за преводачката на полемичния руски антилиберал Александър Дугин - Кремъл е  . За Матю Хаймбах, който твърди, че би искал да види как САЩ се разпадат според етническите си граници, Владимир Путин се е превърнал в  . Игнорирайте многоконфесионалната, многоетническа същност на руската държава. Игнорирайте факта, че Москва поддържа най-голямата джамия в Европа, или че в Русия на Путин се намира един от най-големите контингенти от имигранти извън САЩ. Тези дейци на алтернативната десница се оказаха повече от способни да пренебрегнат тези основни реалности. За белите расисти, които предизвикаха кръвопролитие в Шарлотсвил, Русия остава последната и най-силна надежда за света, който те искат във Вашингтон. През 2015 г. например Санкт Петербург бе домакин на едно от най-гръмките събирания на крайно десни идеолози, каквото Европа не бе виждала от години. Докато ораторите се редуваха на подиума, двама американци - Джаред Тейлър и Сам Диксън - ругаха политиката на Вашингтон за спазване на човешките права и равноправието на расите. Тейлър, когото самият Спенсър сочи като свой политически кръстник в белия национализъм и който записа автоматични телефонни обаждания от името на Тръмп по време на предизборната кампания, се присъедини към Диксън - някогашен адвокат на Ку-клукс клан, който похвали Путин, че е насърчил високата раждаемост сред белите руснаци. Самата организация, привлякла американците на конференцията, бе издънка на руска партия, създадена от руския вицепремиер Дмитрий Рогозин. Америка потресена от расистко убийство (СНИМКИ+ВИДЕО) А рупорите на правителството в Москва с ентусиазъм рекламираха възгледите на американските неонацисти и бели националисти. Спенсър и жена му не само бяха приветствани като геополитически анализатори на финансирани от Кремъл оръдия като RT и \"Спутник\", но тези медии показаха, че нямат търпението да разпространяват крайнодясната теория. По време на спорната програма \"Джейд Хелм\"  през 2015 г., когато въоръжени крайнодесни американски милиции бяха убедени, че президентът Барак Обама готви \"нахлуване\" в Тексас, един от водещите на телевизия RT се разрида, че няма съмнение, че планирането на \"Джейд Хелм\" е  . Тези крясъци последваха разкриването от страна на ФБР на трима жители на Северна Каролина, планирали поредица от бомбени атентати, вероятно в отговор на предполагаемите планове на \"Джейд Хелм\". Един от хората, стоящи заад опитите за атаки с коли бомби в Канзас през миналата година, които щяха да убият десетки хора от местното бежанско население, също публикува материали от RT и хвалеше Путин. И за да бъдем точни, Русия не просто подкрепя крайнодесните гласове в САЩ - RT дори бе домакин на дебата през 2016 г. на американската Зелена партия и надмина всички други медии в насърчаването на кандидатурата на Джил Стейн, като клонеше и към крайнодесните кохорти. Нищо от това, разбира се, не означава, че скорошното клане в Шарлотсвил може да бъде пряко приписано на Москва или че Джеймс Алекс Филдс-младши - предполагаемият терорист, извършил атаката, е бил част от по-големи и комплексни руски активни мероприятия. Засега дори не знаем има ли доказателства, че Филдс се придържа към пропутински, прокремълски идеи. Но не можете да отделите присъствието на Филдс във Вирджиния от лицата, фигурите и фашистите, организирали митинга \"Да обединим десницата\", включително от Спенсър, Хаймбах и Дюк. В крайна краищата целта на кампанията на Кремъл за намеса в скорошните президентски избори не бе само да напълни Белия дом с приятелски лица. Тя не бе просто за вдигане на петролните и газовите санкции или за връщане на достъпа до западните кредитни пазари. Това бе кампания, целяща да обърне САЩ срещу самите тях. Да култивира, насърчи и подтикне групи, които да създадат вътрешни безредици и да попречат на САЩ да насърчат либерален международен ред. Америка, разкъсваща се на парчета, е един от мокрите сънища на тези, които са прикрити зад властта в Москва. След Шарлотсвил и след като Тръмп показа, че има малки възможности да осъди белите националисти, САЩ са на крачка от това да изпълнят желанието на Кремъл. В такъв случай не е изненада, че през последната година Русия култивира американски сепаратисти от Тексас, Пуерто Рико и Калифорния. В крайна сметка те са идеологическите наследници на хората от Конфедерацията, чиито следи продължават да носят разруха и развалини в страната. И като всички бели националисти в момента те провеждат кампания на вътрешен тероризъм. Те са съзнателни агенти на усилията на Москва да спука Америка на Тръмп. Америка потресена от расистко убийство (СНИМКИ+ВИДЕО)", "date": "2017.08.24", "title": "Американските неонацисти се вдъхновяват от Русия"}
{"url": "http://clubz.bg/57558-bylgarski_yunosha_poigra_sreshtu_real_i_ronaldo", "text": "18-годишният младежки национал Петко Христов имаше мечтан дебют за новия си отбор \"Фиорентина\" - макар и само за 2-3 минути. Българинът влезе като смяна в добавеното време при гостуването на флорентинци на \"Реал\" (Мадрид) в мач за трофея \"Сантяго Бернабеу\". \"Белите\" спечелиха с 2:1, а двубоя бе и в чест на 60-годишнината от финала за Купата на европейските шампиони между двата отбора. През 1957 г. \"Реал\" печели с 2:0. Тимът на Петко, преминал това лято във Флоренция от родния си клуб \"Славия\", поведе още в 3-тата минута чрез Жордан Верету. Домакините изравниха в 7-ата чрез Борха Майорал, получил асистенция от Кристиано Роналдо. Самият Кристиано направи 2:1 в 33-тата с поредния си паметен гол. Влизането в игра на Петко Христов снощи бе негов дебют за \"Фиорентина\". След трансфера си той стана част първо от втория отбор на \"виолетовите\", но само дни по-късно бе взет в първия тим, макар че е само на 18 години. Вчера Христов за първи път бе призован в младежкия национален отбор на България за мача с Люксембург на 5 септември в Стара Загора. През юли централният защитник бе част от юношеския национален тим до 19 г. на европейското в Грузия.", "date": "2017.08.24", "title": "Български юноша поигра срещу \"Реал\" и Роналдо"}
{"url": "http://clubz.bg/57570-stara_hartiq_za_nova_kniga_zapochva_eto_koga_i_kyde_da_zavedete_decata_si", "text": "Националната екокампания за деца и техните родители започва своето турне в страната за пета поредна година. Домакини на празника на детските книги и природата ще са общините  и  Инициативата дава възможност на децата да научат повече за рециклирането, да разберат как да пазят природата и да събират разделно отпадъците. Всяко дете, което доведе възрастен придружител с поне 5 кг стара хартия за рециклиране, ще получи нова детска книга по избор както и подаръци от партньорите на празника. Организаторите от „ЕКОПАК България“ АД и Книжен център „Гринуич“ напомнят, че колкото повече стара хартия съберат децата, толкова повече дървета ще спасят от изсичане. И тази година Клуб Z е медиен партньор на инициативата \"Стара хартия за нова книга\". Първата спирка на \"Стара хартия за нова книга\" под надслов \"Почисти и прочети\" е   в грамките на празниците на града. В   кампанията „Стара хартия за нова книга“ е на следващия ден -   и както винаги ще се проведе под патронажа на кмета Йорданка Фандъкова и отново ще е част от Календара на културните събития на Столична община за 2017 г. Инициативата ще се състои от  На  кампанията ще гостува в   за трета поредна година. Празникът е  Децата на  ще имат възможност да предадат своята стара хартия срещу нова детска книжка  Финалът на кампанията ще бъде   Всички мероприятия се провеждат със съдействието на общините и регионалните библиотеки.   Талисман на кампанията „Стара хартия за нова книга“ тази година е един от най-обичаните съвременни фентъзи герои –  , похитител на мълнии и племенник на Зевс. 12-годишният тийнейджър с талант да се забърква в неприятности е познат на българските читатели от поредицата на американския писател Рик Риърдън  , публикувана от издателство „ЕГМОНТ“. За участниците в петте града ще бъдат подготвени викторини и игри в духа на книгите за Пърси Джаксън. Разбира се, епичното съревнование на знания ще им донесе допълнителни изненади. А за да остане празникът незабравим, в София всички деца, които са предали старата си хартия, ще имат възможност да си направят снимка за спомен във фото будка в стил „Боговете на Олимп“, осигурена от „Photo king“.  Специалното предизвикателство на организаторите в тазгодишното издание на „Стара хартия за нова книга“ също е вдъхновено от митичната тема: конкурс за кратък разказ  . Децата ще бъдат провокирани да създадат оригинална авторска история с любим древногръцки персонаж, поставен в нова и необичайна ситуация. Времето и пространството, в които се развива действието, зависят от въображението на малките творци. В конкурса участие могат да вземат деца и тийнейджъри до 18-годишна възраст, които живеят в общините, в които ще се проведе кампанията. Творбите ще се изпращат предварително в срок   включително на e-mail адрес:  С пълните условия на конкурса можете да се запознаете на страницата  Турнето на \"Стара хартия за нова книга\" и тази година ще протече с много музика и танци. За настроението на всички присъстващи ще се погрижат детски и тийнейджърски вокални групи и танцови състави. Програмата ще включва още спектакъла „Цирк“ – музикално куклено шоу с марионетки, което забавлява и деца, и възрастни, както и постановка на екотематика от „Театъра на приказките – София“.  За да има за всички достатъчно книги, всеки, който изпълни условието да донесе 5 кг стара хартия за рециклиране ще може да получи само една книга, но не повече. Децата, донесли допълнителни 5 кг хартия, ще получат втора книжка на екотематика – изданието „Ти можеш да спасиш планетата“, предоставено от „ЕКОПАК България“ АД. Така в рамките на празничния ден децата могат да получат максимален брой от две книги. Средствата от събраната стара хартия в петте града ще бъдат използвани за препубликуване на специалното издание на „ЕКОПАК България“ АД. Началото на каузата „Стара хартия за нова книга“ бе поставено на 15 септември 2013 г. Организаторите Книжен център „Гринуич“ и „ЕКОПАК България“ АД и партньорите на „Стара хартия за нова книга“ се обединиха около идеята, че е важно всяко дете още от ранна възраст да се научи да полага грижи за природата, да събира разделно отпадъците и да има специално отношение към книгата и четенето. За четирите години в инициативата се включиха близо  Медийни партньори на инициативата, освен  , са бТВ, azcheta.com, dnes.bg, az-deteto.bg, purvite7.bg, noviteroditeli.bg, obekti.bg    ", "date": "2017.08.24", "title": "\"Стара хартия за нова книга\" започва - ето кога и къде да заведете децата си"}
{"url": "http://clubz.bg/57557-rejisor_v_kletka_snimki", "text": "В желязна клетка бе затворен режисьорът Кирил Серебренников по време на заседание по делото срещу него в сряда в Московския районен съд. Прочутият театрал, директор на центъра „Гогол“, бе обвинен в злоупотреба с държавни средства в размер на 68 млн. рубли (около 1,9 млн. лева). Творци определят обвинението на твореца в поредната репресия срещу „различните гласове“ в Русия. Стотици творци и зрители се събраха пред сградата на съда, където бе заседанието, със скандирания „Кирил“ и „Свобода“. Виковете им бяха толкова силни, че се чуваха в съдебната зала, съобщава сайтът „Медуза“. Серебренников помоли съда да не го праща под домашен арест – по думите му мярката няма да му позволи да работи. На 22 октомври е планирана премиера под режисурата на Серебренников в Щутгарската опера. Там очакват руснака за репетиции на 19 септември. Задграничният паспорт обаче му е отнет преди повече от месец. Режисьорът заяви, че ще сътрудничи на следствието и ще ходи на всички разпити. Той обясни, че средствата, за които е обвинен, са отишли единствено за проекта, наречен „Платформа“. \n\tЗа Кирил Серебренников гарантираха близо 30 души, включително генералният директор на Болшой театър Владимира Урин, режисьорите Фьодор Бондарчук и Алексей Герман, тв водещите Ивана Ургант и Андрей Малахов, певецът Филип Киркоров, писателката Людмила Улицкая, Наталия Солженицина… Въпреки молбата на режисьора и неговите гаранти на режисьора бе наложена мярка „домашен арест“ до 19 октомври. Серебренников отрича да е виновен, уточнявайки, че не е отговарял за финансите в центъра „Гогол“. Часове по-рано писателят Борис Акунин коментира ареста на Кирил Серебренников във фейсбук, заявявайки, че арести на хора от такава величина стават само с пряката заповед на главния началник: \" \"", "date": "2017.08.24", "title": "Режисьор в клетка (СНИМКИ) "}
{"url": "http://clubz.bg/57556-djambazki_20_godini_nikoj_ne_e_postignal_tova_koeto_valeri_simeonov_uspq", "text": "Ангел Джамбазки: Подписвам се, че аз и ВМРО не сме в списъците на КТБ Той застана изцяло зад акциите на вицепремиера Валери Симеонов в Слънчев бряг.  Според него общините са били притиснати, за да бъдат позволени подобни своеволия. Той коментира и изтеглянето на сръбски дипломати от Скопие. ", "date": "2017.08.24", "title": "Джамбазки: 20 години никой не е постигнал това, което Валери Симеонов успя"}
{"url": "http://clubz.bg/57568-bez_pokana_za_bylgarski_voenni_na_parada_v_kiev", "text": "Парадът в Киев по повод 26-ата годишнина от независимостта на Украйна мина без български военнослужещи. Заедно с украинците по централната улица \"Крешчатик\" преминаха военни от армиите на страните партньори, предаде агенция УНИАН. В Киев маршируваха бойци от Канада, Естония, Грузия, Великобритания, Латвия, Литва, Молдова, Полша, Румъния и САЩ. Участва и съвместният литовско-полско-украински батальон. Иначе като член на НАТО София подкрепя стремежа на Киев за присъединяване към пакта. Армията ни е участвала в учения на територията на бившата съветска република. Ранени в сраженията украински военнослужещи се лекуват в България. България участва в две учения в Украйна През март 2014 г. Русия анексира Крим след непризнат от Запада референдум. По същото време проруски сепаратисти се вдигнаха на бунт в Донбас и създадоха две непризнати от никого \"народни републики\" - Донецката (ДНР) и Луганската - ЛНР. Лекуващи се у нас украински военни се чудят защо българи подкрепят Русия Лекуващи се у нас украински военни се чудят защо българи подкрепят Русия", "date": "2017.08.24", "title": "Без покана за български военни на парада в Киев"}
{"url": "http://clubz.bg/57572-momyk_s_mech_i_devojka_s_fakel_glasuvajte_video", "text": "Министърът на туризма Николина Ангелкова призова чрез фейсбук всички да гласуват за българския клип в състезанието за най-добро рекламно видео в туризма.  Страната ни участва по повод на 22-рата Генерална асамблея на Световната организация по туризъм към ООН, което ще се проведе от 11 до 17 септември в китайския град Чънду. България ще се бори за две награди – на журито и на публиката. Във видеото ни, което продължава 4:16 минути, се редуват символични картини: зимни и пролетни природни гледки отблизо и от птичи поглед, зрели жита, лози, златни съкровища, скални барелефи, есенни натюрморти, гробници, коне, икони, кукери, рози, момък с меч, девойка с факел и още...     А гласа си може да дадете  . ", "date": "2017.08.24", "title": "Момък с меч и девойка с факел - гласувайте! (ВИДЕО)"}
{"url": "http://clubz.bg/57559-ekson_mobil_zablujdava_obshtestvoto_za_globalnoto_zatoplqne_40_godini", "text": "Това е обобщените на изследователи от Харвард, САЩ, разгледали 187 вътрешни и публични документи на петролния гигант от 1977 до 2014 г, съобщи СиЕнЕн. Става дума както за вътрешна комуникация между специалисти на \"Ексон Мобил\", памфлети и информационни материали на компанията, така и за рекламни статии във в. \"Ню Йорк Таймс\", т.нар. \"адверториали\". Според \"Ексон Мобил\" изследването е  а освен това е Екипът от Харвард е установил, че колкото по-публична е комуникацията на компанията, толкова повече колебания се изразяват за климатичните промени. Г-20 минус САЩ се разбраха за климата Адверториалите на \"Ексон\" \"преобладаващо подчертават само несигурността, насърчавайки тeза, която не съвпада с мнението на повечето климатолози, включително тези на \"Ексон Мобил\", твърди се в изследването. Вътрешната комуникация в компанията пък открито признавала, че глобалното затопляне е \"реално, причинено от човек, сериозно и решимо\". Около 80% от тези вътрешни документи признават, че климатичните промени са реални и причинени от човека, спрямо едва 12% от адверториалите, публикувани на страниците с мнения на \"Таймс\". 81% от адверториалите са изказвали съмнения в това. Във вътрешен документ от далечната 1979 г например пише: В коментар в \"Ню Йорк Таймс\" от 1997 г обаче, от \"Ексон\" предупреждават, че \"науката за климатичните промени е много несигурна\", и че \"все още не знаем каква роля могат да играят човешките парникови газове за затоплянето на планетата\". Те можели да доведат до икономическа криза. Харвардското изследване стига до извода, че \"Ексон\" не са \"потискали\" климатичните науки, както някои твърдят. Вместо това, те са \"заблудили ненаучната публика за климатичните науки. От \"Ексон\" отбелязват, че през 2000 г са публикували два коментара, които казват, че климатичните промени може да са \"истински риск в дългосрочен план\". Факт е, че след 2004 г компанията започна да признава това, което климатолозите знаеха 30 години по-рано. В самата компания също текат промени - през май мнозинството акционери одобри предложение, според което компанията трябва да разкрива повече информация за рисковете от глобалните рестрикции върху въглеродните емисии.", "date": "2017.08.24", "title": "\"Ексон Мобил\" заблуждава обществото за глобалното затопляне 40 години"}
{"url": "http://clubz.bg/57573-patriotizym_na_shtand_i_na_sklad", "text": "Тарашиш скрина на баба си. Не откриваш нищо. Как да откриеш, като майка ви е изхвърлила всичко, без да й мине през ума, че ще дойде ден да доказвате, че сте добри българи с потури и пендари. Влизаш в интернет, поръчваш си бяла риза с шевица, калпак или пафти, престилка, фустан. Вече си почти патриот. Отиваш в Жеравна. Там плащащ 25 лева такса вход, 10 лева за паркиране, показваш, че не носиш часовник и обещаваш да говориш по мобилен телефон само на определеното за целта място. И ето, че вече си патриот. Получаваш правото да си купуваш бутилка вода и кебапче за по 3 лева, пърленката – 10. Ще имаш привилегията да видиш Цветан Цветанов в потури и пояс. Като бонус ще срещнеш Динко от Ямбол. Ти си горд участник във фестивала на народната носия в Жеравна. Не, не е фестивал. Маскарад е. Ако беше фестивал, зад идеята щеше да застане музей, етнографи, а не търговско дружество. А и по програмата щеше да му личи, че е фестивал. И по цените. И по това кой прибира парите – дали кметството/общината или столични търговци. Съжалявам, ако това те разочарова. Имам и още по-лоша новина – не си патриот. Участник в маскарад си. Господи, какви неща правя за Англия! – мислел си принц Чарлз по време на някаква визита, докато отхапвал от сервираното му змийско месо. Божкеее, какво да я правим тая България, какво? – изпъшква моята съседка, докато гледа новините. И в двата случая става дума за нещо като патриотизъм. Една от изненадите на живота ми е, че случката под номер едно в класацията на глупостите, на които съм била свидетел, се оказа не толкова глупава. Неин главен герой е учителят ни по военно обучение от десети клас, чиято интелигентност не превишаваше размера на дозиметричния кръг в ръката му. Той ни преподаваше що е Отечество. И пишеше на дъската: Видове Отечество: а/ социалистическо, б/ капиталистическо. Ние чакахме звънеца, за да се скараме отново „Бийтълс” или „Ролинг стоунс” са по-добри. Той продължаваше да пише на дъската: Видове любов към Отечеството – а/ към социалистическото, б/ към капиталистическото. Ние си преписвахме в тетрадките текстове на „Бийтълс” и „Ролинг стоунс”. В мислите си ние прескачахме стената, мотаехме се навън, връщахме се и гледахме учителя си по военно, като че ли наистина се интересувахме колко вида отечество има.  Бяхме като пациентите на онази лудница, които решили да прекопаят тунел, който извежда до стената. И да я прескочат, да избягат. И ние копахме с подръчни средства години наред, но когато тунелът беше готов, нямаше как да избягаме. Някой междувременно беше съборил стената. И тогава тъпият учител по военно взе, че се оказа не чак толкова тъп. Отечеството ни бе преминало от графата „а”- социалистическо,  в графата „б” – капиталистическо, и вече не ни беше толкова лесно да го обичаме. Искаше се друг вид любов, а ние не бяхме внимавали в час. Но пък знаехме „Спасителят в ръжта” почти наизуст и във всеки от нас имаше по един Холдън Колфийлд. Холдън не можеше да понася „…гнусните типове, които знаят само да се хвалят колко мили могат да изминат с тъпата си кола само с един галон гориво.”   Съответно и ние тогава не можехме да понасяме гнусните типове зад перденцата на волгите. По-късно се появиха едни още по-гнусни типове с още по-мощни коли, които още повече се хвалеха. И ние се объркахме. Гнусните си бяха устроили ново – малко, но бронирано! – психическо пространство с размер на автомобилно купе. Ние нямахме и толкова. Старото пространство, в което животът беше тесен и плитък, но познат, изчезна, а ново не се появи. Учителят по военно би казал, че сме в различни армии. Патриотизмът е сцепление. Сцеплението го няма, вече не сме еднакво бедни, вече не почиваме с карти от един и същ профкомитет, не чакаме в един списък на мототехника за едни и същи коли. Патриотизмът е любов, а преходите са нелюбовно време. Ябълките на раздора са толкова много, че можем да си сварим мармалад за векове напред. Омразата, гневът се натрупаха в такива огромни количества, че нямаше как някой да не ги вкара в работа. Трябваше само да бъдат наречени по друг начин. И го нарекоха: Патриотизъм! Патриотизмът е огромен пазар. Кандидатите за дистрибутори на стоките на патриотизма са много. През 2004 година Георги Първанов искаше „нов патриотизъм”, Ахмед Доган нарече стоката си „модерен патриотизъм“. Предлагани ни бяха също така конструктивен патриотизъм, прогресивен патриотизъм, просветен патриотизъм. С времето политиците се изчерпаха откъм прилагателни, обединиха се и се нарекоха с чистото и просто „патриоти“, за да заемат думата недвусмислено и окончателно. Така сега имаме едни хора, които си сложиха етикета „патриоти“, а какви са те всъщност е съвсем отделен въпрос, който уморената публика вече нито задава, нито търси отговор. Менчета и бакърчета със здравец, пафти и навуща не са патриотизъм, те са фолклор. Да се тръшкаш гръмогласно за българщина, не е патриотизъм, то е словоблудство. Ако имаше такова нещо като българщина, щеше да има и, да речем,  румънщина. Румънщина добре ли ви звучи? Е, и българщина е същото. „Който не е православен, не е българин” не е патриотизъм, то е фундаментализъм. „Ние сме първите европейци”, не е патриотизъм, то е неграмотност. „Охридското езеро – гребна база на Софийския университет” не е патриотизъм, то е само симпатичен протест срещу грешен прочит на историята. „Циганите на Сатурн” въобще не е патриотизъм, то е психологически проблем. Причината да мразим циганите не е – както се ласкаем да мислим –  защото не приличаме на тях. А точно обратната – защото приличаме на тях. Те са оголеният образ на нашето неможене да се справим. Те ни дразнят, защото въплъщават онова, което ни дразни у нас самите. Ние насочваме гнева си към тях компенсаторно, иначе би ни било трудно да крепим личната си легенда, че ето на, справяме се и бихме се справяли още по-добре, ако не са те. „За всичко и навсякъде са виновни евреите” не е патриотизъм, то е плюене в един от малкото останали кладенци, от които можем да пием самочувствие. „Аман от турците!” не е патриотизъм, то е мързел. Турците не са ни виновни, че не си правим труда да отидем до урните. Всеки от тях би ни казал по този повод на коалиционен език: Зорлем гюзеллик олмаз /Насила хубост не става/. Въпреки, че техният гюзеллик в избирателната активност е баш зорлем. Факлите на Боян Расате, физкултурата на произнасящия реч Волен Сидеров, битката на Валери Симеонов по границата с баби, които си знаят правата, не са патриотизъм, те са възстановки на сцени от вече освиркана некадърна оперета. „Ние сме втори по света по интелигентност” не е патриотизъм, то е поредната митологема. Напоследък  искат да ни убедят, че патриотизмът е партийно чувство. Че можем да докажем патриотизма си не с любов към патрия /Родината/, а към партия. Защото у нас партията е номер едно. И все още номерът минава. По тази причина предстои ни да видим нови артикули от стоката патриотизъм. Той вече няма да е в аранжимент „Подай ми, мале, тенката пушка”, нито „Боже, царя ни пази”, не и „На атака, о парии, презрени”. Ще ни поднесат модерен патриотизъм – някой някъде вече усилено размишлява какво точно значи това и прави стратегии как да го облече в изяви. Това усилие се нарича латерален маркетинг. Латералният маркетинг е спасението при изострена конкуренция, рекламно пренасищане, затруднена битка за място в съзнанието на клиентите и драматично скъсен жизнен цикъл на стоките. Казано по-ясно – латералният маркетинг е начин да се продава стара стока по нов начин. Съвет номер едно на експертите по латерален маркетинг е: Назовете стоката „нова” или „подобрена”, защото ви предстои да се борите не толкова с конкуренцията, колкото със затвореното за търговски послания съзнание на потребителя.” В случая – избирателя, електората. Ние обаче сме по-често купувачи, отколкото избиратели, и си знаем, че всяка стока ни лъже или в качеството, или в цената. Българският партиен патриотизъм е особена стока – тя лъже и в качеството, и в цената. За Бога, братя, не купувайте, стоката е залежала, а опаковката – макар и нова – е с пренабити номера. Швейцарските войници от гвардията на Ватикана боледували смъртоносно от любов към Родината. Били убедени, че са болни от патриотизъм, защото, когато се връщали в Швейцария, чувствали подобрение. Доста по-късно станало известно, че боледуват от туберкулоза. А подобрение наистина чувствали – от климата в швейцарските планини. Ето колко е лесно патриотизмът да бъде сбъркан с друга диагноза.", "date": "2017.08.24", "title": "Патриотизъм на щанд и на склад"}
{"url": "http://clubz.bg/57566-varna_predi_poseshtenieto_bylgaro_frenskata_lyubov_e_bezgranichna_snimki", "text": "Община Варна затвори кажи-речи половината град за посещението на семейство Макрон у нас. Управата на морската столица вече предизвика, меко казано, спорни реакции с класическо сервилно лъскане на целия град. Ромки от чистотата поливат и плевят градинки, мият се улици, удря се по една баданарка, а   - френското знаме виси повсеместно.  Това се вижда и от този фоторепортаж на Ваня Славова, БНР: Армията на чистачките щурмува града. Този взвод от 4 самоходни единици се е разстановил в рамките на 3 кв.м. Обърнете внимание на смаяния възрастен варненец с шапка, подпрян на знака, за да не му прилошее от радост. Според нас си мисли дали пък западните рицари не са превзели за пореден път града. Българо-френската любов е толкова силна, че се саморазправяме с всяко листенце поименно - както личи от клекналите вдясно озеленителки/хигиенистки. А \"Ой ти, Черно море, защо тъй ревеш\" - ми реве, щото сте го излели половината върху асфалтовата настилка. Не става ясно дали на сем. Макронови ще им бъде предложена разходка с яхта по бул. \"Владислав\". Ако съдим по изненадания вид на този гражданин - оператор на маркуч, най-вероятно се мие подлезът. Нещо, което в нашите градове се преподава само факултативно по история. На този булевард му е излязъл късметът на принципа \"милиционер - роднина\"... Т.е. френско знаме - европейско знаме... Добре, че на панелката вдясно й се е разминало да не я санират набързо в бльо-блан-руж. Я, и нашето се кипри свенливо. Така му тича на града френският байрак! Жалко е, че всъщност - ако съдим по тази снимка, щеше да е по-добре, ако се направи още една лента на платното с парите. Демонстрация на добре свършената работа. Всички нови цветенца са готови да посрещнат другаря Леонид Илич... Пардон - мосю Макрон. На шега известният варненец и знаменитост във фейсбук Нелко Начев написа:     Но най-брутален бе постът на Тео Ушев:    ", "date": "2017.08.24", "title": "Варна преди посещението: българо-френската любов е безгранична! (СНИМКИ)"}
{"url": "http://clubz.bg/57562-srybskite_diplomati_se_vryshtat_v_skopie", "text": "Персоналът на сръбското посолство се връща днес в Скопие, а посланичката на Македония в Белград Вера Йовановска Типко ще проведе среща с президента Александър Вучич. Така постепенно утихва разразилият се в началото на седмицата шпионски скандал между Белград и Скопие. Според сръбското Министерство на външните работи посланик Душанка Дивяк-Томич ще се завърне в Скопие на 31 август. Очаква се тя да проведе среща с македонския премиер Зоран Заев на 1 септември. Външнополитическото ведомство в Белград информира, че външните министри на двете страни, Ивица Дачич и Никола Димитров, ще се срещнат в петък в Ниш, където „по пътя на диалога ще започнат решаването на откритите въпроси с цел засилване на приятелските отношения между двете държави и двата народа“, предава \"Фокус\". София мълчи, а трябва да осъди сръбската агресия срещу Скопие Успокояването на напрежението и връщането на сръбските дипломати в Скопие стана възможно след разговор вчера между премиера Зоран Заев и президента на Сърбия Александър Вучич. Двамата лидери се договориха, както става ясно от съвместното им изявление, Македония и Сърбия да работят за запазване и насърчаване на двустранните отношения, а всяко евентуално несъгласие да се решава единствено с диалог. Те се споразумяха независимо от всички политически различия за някои важни политически регионални въпроси, Македония и Сърбия заедно да се борят не само за запазване, но и за насърчаване на приятелските отношения между македонския и сръбския народ и между гражданите на двете страни. Ето и по-конкретно какво постигнаха Вучич и Заев: Мълчанието за кризата Скопие-Белград е най-добрият избор Разговор по телефона имаше и между сръбския министър на външните работи Ивица Дачич и македонския му колега Никола Димитров. Между Македония и Сърбия се стигна до тежко напрежение, след като властите в Белград изненадващо в неделя изтеглиха целия персонал от посолството си в Скопие. Според Вучич причината е била \"разузнавателна офанзива срещу сръбските институции\". Първото напрежение между Скопие и Белград избухна, след като сръбският представител на спецслужбите в посолството им в Скопие Горан Живайлевич нахлу в македонския парламент по време на \"Кървавия четвъртък\" на 27 април. Тогава бяха пребити над сто души. Сред тях бе и сегашният премиер Зоран Заев. Веднага след това Горан Живайлевич напусна Македония, а посланик Душанка Дивяк-Томич бе извикана в македонското външно министерство. По време на погрома в парламента Живайлевич си направи селфи. Шпионски скандал опразни сръбското посолство в Скопие През миналия месец Ивица Дачич определи като \"грешка признаването на Република Македония под нейното конституционно име от страна на властите в Белград\". Изявлението бе направено по време на визитата му в Атина. В началото на юни бе разкрит секретен доклад на македонската Дирекция за сигурност и контраразузнаване /Отдел за анализ/, който е бил изпратен до директора на \"Дирекцията за сигурност и контраразузнаване\" Владимир Атанасовски. От него стана ясно, че през последните 9 години Република Македония е мишена на мощна подривна, пропагандна и разузнавателна дейност от страна на руското посолство в Скопие, руските разузнавателни служби, включително и чрез използването на акредитирани журналисти. Русия иска да вкара Македония в сръбско-гръцки съюз, а енергийните проекти имат за цел тотално подчинение на Република Македония. В разкритите документи подробно се описва и дейността на сръбските агенти в Република Македония, и по-специално на скандалния дипломат Горан Живайлевич / /, лидера на сръбската партия в Македония Иван Стоилкович, както и на депутата от партията на сръбския президент Александър Вучич Мирослав Лазански. Мълчанието за кризата Скопие-Белград е най-добрият избор Шпионски скандал опразни сръбското посолство в Скопие", "date": "2017.08.24", "title": "Сръбските дипломати се връщат в Скопие"}
{"url": "http://clubz.bg/57563-samsung_galaxy_note_8_dve_kameri_izvit_ekran_no_shte_gyrmi_li", "text": "Безкраен екран, две камери, водоустойчив, гигантска резолюция и нов стилус - с тези впечатляващи характеристики Samsung представи снощи новия Galaxy Note 8. Други обаче са ключовите въпроси след инцидентите с предишния модел - ще гърми ли и ще се запалва ли? Все още не знаем, но корейците са работили усилено за това. Първо, батерията е намалена от 3500 милиамперчаса на 3300. Второ, в производството е въведен модел на проверка на сигурността в 8 стъпки. И трето, Samsung си партнират с нова сертифицираща компания - UL - която е проверила производствения процес и го е одобрила. Можем само да се надяваме инцидентите с пламтящи телефони да не започнат отново и да се фокусираме върху реалните възможности. Дисплеят е впечатляващ, но не изненадва - извит от четирите страни, с технологията Super AMOLED и продълговатото съотношение 18,5:9, познат от Galaxy S8 и S8+. Диагоналът е 6,3 инча, но в малък корпус, а максималната резолюция е 2960х1440 пиксела - Quad HD+, или сериозната плътност от 521 пиксела на инч. По подразбиране резолюцията обаче е настроена на 2220 по 1080 пиксела, за да пести батерия, по-високата може да се включи ръчно. Стилусът S-Pen се завръща със сериозни подобрения - върхът му е вече само 0,7 мм и разпознава цели 4096 нива на натиск - толкова, колкото професионалните стилуси през миналото десетилетие. Това означава много по-голяма прецизност не само за бележки, но и за рисунки, калиграфия и всякакви други по-творчески употреби. В софтуера са добавени възможности да рисувате сами GIF-ове и емотикони. Като допълнителна защита Galaxy Note 8 е и водоустойчив - по стандарта IP68, което означава, че може да изкара 30 минути на 1,5 метра под вода. Може би втората най-чакана промяна (след негърмящата батерия) е втората камера - Note 8 най-после е въоръжен с две 12-мегапикселови матрици. Едната поддържа автофокус с технология Dual Pixel и работи в тандем с широкоъгълна оптика с диафрагма f/1,7, а другата има обектив f/2,4, който обезпечава 2x оптичен зуум. И двата модула имат вградена оптична стабилизация.  Предната камера е 8 мегапиксела, с максимална диафрагма f/1,7 и автофокус. \"Под капака\" са, разбира се, топ-чипове - Exynos 8895 и Qualcomm Snapdragon 835. За жалост не и двата - вторият е за американския пазар, а първият - за всички останали. Exynos 8895 е с осем ядра - 4 на честота 2,3 GHz и 4 на 1,73 GHz. В допълнение е и графичен ускорител Mali-G71. Оперативната памет е 6 GB, предлагат се модели с 64, 126 и 256 GB постоянна флаш памет. Разбира се, има слот и за microSD карти, както и 3,5 мм жак за слушалки. Операционната система е Android 7.1.1 Nougat, но вероятно скоро след излизането ще се актуализира от новата Android 8.0 Orea, която също излезе тази седмица. Накрая са лошите новини - цената. В САЩ новият флагман ще е 930 долара, а в Европа - 999 евро (заедно с док станцията). За притежалите на предишния Note7 има отстъпка до 425 долара. В България fофициалните продажби започват на 15 септември в цветовете \"среднощно черно\" и \"кленово златно\".", "date": "2017.08.24", "title": "Samsung Galaxy Note 8 - две камери, извит екран, но ще гърми ли?"}
{"url": "http://clubz.bg/57560-i_m_p_e_a_c_h_dyrjaven_slujitel_prizova_za_svalqne_na_trymp_s_akrostih", "text": "Служител на Държавния департамент на САЩ призова за импийчмънт на президента Доналд Тръмп чрез акростих. Първите букви на абзаците в оставката му, адресирана до Тръмп, изписват \"IMPEACH\" - \"свалям\", глагола, от който произлиза името на процедурата по импийчмънт. Професорът по енергетика в Калифорнийския университет Даниъл Камън казва в писмото си, че решението му да се откаже от позицията си е \"в отговор на Вашата (на Тръмп - б.р.) атака срещу основните ценности на Съединените щати\". Специалният пратеник за науката на Държавния департамент изтъква като причина реакцията на Тръмп на събитията в Шарлотсвил, когато млада жена почина, след като мъж се вряза в тълпа на антирасистка демонстрация. В оставката си Камън подчертава и пренебрежението на Тръмп към опазването на околната среда и сочи като друга причина за решението си оттеглянето на САЩ от Парижкото споразумение за климата. Тръмп ядоса света след Шарлотсвил: И едните, и другите бяха много агресивни Ученият отбелязва, че е работил със способни хора и им пожелава успех. Говорителката на Държавния департамент Джулия Мейсън заяви, че оставката на Камън е \"негово лично решение\". Програмата, от която е част Камън, събира американски учени и инженери, които договарят съвместни проекти с други държави в областта на науката и технологиите и работят за постигане на целите, заложени в програмата на кабинета. Той е един от седемте специални пратеници в програмата, които обикновено остават на позицията си около година. Америка потресена от расистко убийство (СНИМКИ+ВИДЕО) Реакцията на Тръмп на събитията в Шарлотсвил предизвикаха противоречиви реакции в САЩ. В града избухнаха сблъсъци между демонстрации на ултрадесни националисти и антирасисти. Шествието под надслов \"Единство на десните\" е организирано от членове на Ку-клукс клан и активисти, свързани с т.нар. Алтернативна десница. Те протестират срещу решение на местните власти да демонтират паметник на генерал Робърт Е. Лий, главнокомандващ армията на Конфедерацията в гражданската война между Севера и Юга. Въпреки разположените полицейски сили за борба с безредиците и националната гвардия избухнаха сблъсъци между протестиращи и контрадемонстранти, развяващи знамена на движението \"Животът на чернокожите има значение\". Млада жена загина, след като 20-годишен мъж се вряза с колата си в контрапротеста. Тръмп заяви в своя реч, че и двете страни имат вина за трагедията. По-късно трима изпълнителни директори на големи американски компании напуснаха Съвета на производителите към президента заради закъснялата реакция на Тръмп срещу събитията в Шарлотсвил. Америка потресена от расистко убийство (СНИМКИ+ВИДЕО)", "date": "2017.08.24", "title": "I-M-P-E-A-C-H: Държавен служител призова за сваляне на Тръмп с акростих"}
{"url": "http://clubz.bg/57569-veganite_na_noj_sreshtu_amerikanskata_norka_snimki", "text": "Български вегански съюз излезе на поредния протест за преустановяване дейността на всички ферми за отглеждане на животни заради кожата им в България. Конкретният повод за гнева им е отварянето на фермата за норки в Старозагорско, за които родната администрация „широко затваря очите си“.    Веганите ще протестират в Пловдив... После ще кажат срещу какво Оказва се, че американските видове буквално подяждали европейските си събратя.  Вегани пак ядоха хора с гарнитура и много кръв (СНИМКИ) \n\t  Вегани пак ядоха хора с гарнитура и много кръв (СНИМКИ)", "date": "2017.08.24", "title": "Веганите на нож срещу американската норка (СНИМКИ)"}
{"url": "http://clubz.bg/57571-germanskite_zeleni_gabriel_da_kaje_kakvo_e_obsyjdal_s_putin", "text": "Външният министър и вицеканцлер Зигмар Габриел трябва да изрази становище за съвместна вечеря с руския президент Владимир Путин и бившия канцлер Герхард Шрьодер. Това Габриел го дължи на обществото и трябва да стане още преди парламентарните избори през септември. За това настоя председателката на парламентарната фракция на „зелените“ Катрин Гьоринг-Екард от страниците на днешния брой на берлинския в. “Тагесшпигел”. Тя бе цитирана от сайтовете на много германски медии. Гьоринг-Екард подчертава, че Габриел е длъжен да обори създалото се впечатление, че Шрьодер го е впрегнал да работи за интересите на Путин и на руския нефтен концерн с държавно участие “Роснефт”. Шрьодер окончателно се унижи до слуга на Путин Според нея не можело да се говори за нещо лично, когато като лобист на руския концерн “Газпром”, а след края на септември и на новия си пост като директор в управителния съвет на “Роснефт” Шрьодер да организира многочасова среща с руския държавен глава. Шефката на парламентарната група на „зелените“ настоява Габриел да каже какви точно теми са се обсъждали по време на въпросната вечеря. На 2 юни Путин покани Габриел и Шрьодер на вечеря в крайбрежната си резиденция в Санкт Петербург. Тогава беше обявено, че късната вечеря, траяла над два часа, е частна. Поканени са били и видни представители на германската икономика. Габриел си тръгва в 1,30 часа в нощта срещу 3 юни. Официалните съобщения гласяха, че преди вечерята той е водил 45-минутен разговор на четири очи с Путин. Основните обсъждани теми са били конфликтът в Източна Украйна и опазването на климата. Сега \"зелените\" в лицето на Катрин Гьоринг-Екард настояват за повече яснота – дали са били обсъждани интересите на “Роснефт”, планираният строеж на газопровода “Северн поток 2”, който трябва да влезе в експлоатация в края на 2019 г., и облекчаване на санкциите, наложени на Русия от ЕС заради анексирането на Крим. Наказателната мярка засяга и “Роснефт”. Гьоринг-Екард обяви също, че нейната парламентарна група вече е внесла в Бундестага питане към Габриел.", "date": "2017.08.24", "title": "Германските \"зелени\": Габриел да каже какво е обсъждал с Путин"}
{"url": "http://clubz.bg/57567-duhyt_na_gazibarski_oshte_viree_vyv_vraca_i_dori_pishe_otgovori_po_zdoi", "text": "Врачанската дирекция на МВР отказа на Клуб Z данни по Закона за достъп до обществена информация по един много прост въпрос, касаещ скандала с козлодуйски шеф от АЕЦ, който се гавреше с полицаи. Попитахме: на базата на какви провинения е дисциплинарно уволнен редовият униформен Цецо Благоев, който разпространи видео с фъфлещия началник на \"Физическа охрана\" към АЕЦ Козлодуй Пешко Караджов.  След публикуването на видео, в което има доста обосновани предположения за пиянско поведение, и след като се сбъдна заканата на местния тарикат някой си Пешко   че ще уволнява полицаи - които наричаше \"пе*еас голем\" и \"смотльо\", вярно взеха, че уволниха полицая   Той беше човекът, разпространил записа. Ние попитахме защо е уволнен и получихме отказ вместо отговор. Прокуратурата не си мръднала пръста срещу шефа от АЕЦ, наричал полицаите \"педе**с\" (ВИДЕО) След случая \"Пе*еас голем\", който е от февруари, началникът на управлението, което работи на територията на АЕЦ, е бил преместен в РУ в  , а по-късно сам е изявил желание да се върне като редови служител в Козлодуй. Направена е била подписка с около 200 служители в негова защита. Но 16 служители, които участват в подписката, са били заплашени с дисциплинарна проверка. А Цецо Благоев направо получава такава дисциплинарка, защото натискал колега да се подпише и уронил престижа на МВР. Межвуременно в един по-добър свят съпругата и синът на шефа на ОДМВР Димитър Газибарски получават постове в АЕЦ-а. Което в бедния Северозапад едва ли е нещо дребно... Граждани не могат без Газибарски, искат си го обратно Нещо повече, според \"Оффнюз\" по закон МВР има задължението да охранява територията на централата, но в същото време от Пешко Караджов зависи до голяма степен разпределението на средствата по договора и изплащането на допълнителни възнаграждения на полицаите, заети с охраната на АЕЦ-а. Така в ръцете на Пешко Караджов е съсредоточен ресурс от близо 50 млн. лв. - парите, които централата трябва да изплати на МВР за охраната, пише медията.  В записа с Пешко Караджов, който вилнее в градското управление на МВР той недвусмислено заявява на полицая, че ще говори с началника му  После говори с някого. И - о, чудо - със заповед от 2 август се оказа, че полицаят Цветан Благоев наистина е уволнен дисциплинарно със заповед на директора на Областната дирекция на МВР във Враца  . Мъглявите данни, просмукали се в отделни медии, са , че основанието е към негов колега, както и негови публикации във фейсбук, които били възприети от дисциплинарната комисия като заплахи. Малко след образуване на проверката на полицай Благоев е отнет и допускът му до класифицирана информация, който е задължителен за служителите, работещи на територията на АЕЦ. Демек - може да пасе овци в полетата край Козлодуй... Любопитното в случая е, че въпросната дисицплинарка е образувана, малко след като групата полицаи решава да извади наяве случващото се в АЕЦ-а и по-конкретно поведението на Караджов от февруари 2017 г. На фона на обществения интерес и множеството натрупани случайни съвпадения след спречкването от февруари, запитахме официално министерството: Общо взето това са три от стандартните атестации, с които всеки може да си \"сглоби картинка\" и да се ориентира в работата на един полицай. Мислим, че е повече от ясно защо питаме за тях и защо срокът е преди февруари, когато Благоев рязко влиза в полезрението на \"величието\" Пешко. Между другото, само след дни е уволнен и Газибарски - а МВР изрично пише, че просто сега е съвпаднала проверка и това, разбира се, няма нищо общо с дейността му около казуса \"Пе*еас голем\". В своя отговор новият шеф - или който там пише от негово име - първо заключава, че заявлението отговаря на изискванията на чл. 25, ал.1 от ЗДОИ и че е поискано \"по повод висок обществен интерес\", но... Нататък отговорът продължава с разяснение що е обществена информация \"даваща възможност на гражданите да си съставят собствено мнение\" и т.н., и т.н. След което се стига до извода, че Та, ето го и членът:  МВР и в частност врачанското му разклонение в случая го играят \"задължените субекти\", а - поне според нас - може би Административният съд ще прецени по-компетентно дали представлява или не обществен интерес поведението на този \"субект\". И още нещо: шефът феноменално заключава, че поставените от нас въпроси (цитира ги)... Отговорът, преди да ни отреже окончателно - разбирай да ни откаже достъп до дълбоко пазената държавна тайна на наказанията/поощренията на полицай Цецо Благоев, завършва с:  Ако не вярвате, звъннете му вие, но по възможност не от вашия личен телефон. И за да поясним: Ето и цялата творба, която получихме със съответните грифове, номера, подписи и печати:   Граждани не могат без Газибарски, искат си го обратно", "date": "2017.08.24", "title": "Духът на Газибарски още вирее във Враца - и дори пише отговори по ЗДОИ"}
