{"url": "https://clubz.bg/82085-shestima_bylgari_sa_bili_v_edin_ot_atakuvanite_hoteli_v_shri_lanka", "text": "По информация на посолството ни в Индия към този момент няма данни за пострадали български граждани при терористичните атаки в църкви и хотели в Шри Ланка. Съобщава се за поне 207 загинали вследствие на експлозиите. Мисията ни в Делхи е установила контакт с  . Дипломатичното ни представителство е на разположение за оказване на съдействие на сънародниците ни. До този момент още двама български граждани, намиращи се на около 100 км от Коломбо, са се обърнали към посолството ни в Делхи. Единият от тях е информирал, че е в безопасност, но трябвало да излети тази нощ от Шри Ланка и потърсил съвет дали да предприема пътуване до столицата. Другият е на почивка и също е в безопасност, но разбрал от близките си в България, че всички чужденци се евакуират от Шри Ланка. И двамата са били посъветвани да не предприемат пътуване към Коломбо, да изчакат обстановката в столицата да се успокои, да следят актуалната информация и да поддържат връзка с близките си и с посолството. Правителството на Шри Ланка в въвело  . Съобщава се, че междувременно са били регистрирани фалшиви съобщения за нови два атентата. Към момента летището в Коломбо функционира в нормален режим със засилена охрана, но придвижването към него е затруднено поради вечерния час.", "date": "2019.04.21", "title": "Шестима българи са били в един от атакуваните хотели в Шри Ланка"}
{"url": "https://clubz.bg/82075-ivo_hristov_premieryt_se_ozova_kato_pile_v_kylchishta", "text": "Разясненията на сцената на политическия театър за това има ли в България пълзяща диктатура или авторитарно управление продължиха и днес. След като премиерът Бойко Борисов индиректно обвини президента, че подскрекавал генералитета  , президенсткият съветник Иво Христов отново повтори пред БНР, че \"в България наистина има автокрация\". И даде за пример това как премиерът Бойко Борисов решава еднолично харчовете по държавния бюджет. А днес Иво Христов отговори, че премиерът се е \"оплел в понятията\". Президентският съветник и кандидат за евродепутат разкритикува премиера и за думите, че от БСП разчитат на „късата памет и ниското образование“ на избирателите си: Иво Христов посочи, че остава лоялен към президента Румен Радев и решението да се кандидатира за депутат в Европейския парламент и да напусне поста съветник на държавния глава е лично. Според него кампанията за евровота няма да бъде особено диалогична и цивилизована. По думите му премиерът Борисов е \"преминал във фалцет\" и затова очаква ожестовена кампания. „Опозиционният тон не е тон на конфронтация априори, това е естествено призвание на всяка опозиция - да контролира властта. Когато БСП констатира провала на властта, едва ли бърка. Знаете, че властта беше застигната от серия от скандали“, каза той.  ", "date": "2019.04.21", "title": "Иво Христов: Премиерът се озова като пиле в кълчища"}
{"url": "https://clubz.bg/82083-jylti_jiletki_prizovavali_policai_da_se_samoubivat", "text": "Парижката прокуратура започна днес разследване след дочутите в събота призиви от протестиращите \"жълти жилетки\" към полицаите да извършват самоубийства, предадоха Асошиейтед прес и ТАСС. Според телевизионния канал Бе Еф Ем разследването е по подозрение в  . В събота, по време на поредния седмичен протест на \"жилетките\", репортери на АП чули някои от демонстрантите в Париж да подвикват   по адрес на полицаите, използващи сълзотворен газ и гумени куршуми, за да предотвратят улично насилие от страна на демонстрантите. Полицейските синдикати остро осъдиха подобни призиви от страна на протестиращите, като ги нарекоха \"неприемливи\" и обидни на фона на зачестилите самоубийства сред полицаите. Вътрешният министър Кристоф Кастанер ги нарече възмутителни и обеща подкрепа за полицаите и техните семейства, които са подложени на допълнително напрежение поради насилието, към което прибягват някои от протестиращите по улиците, и с което те се опитват да провокират пазителите на реда. По данни на канала Бе Еф Ем, цитирани от ТАСС,   Според синдикатите една от главните причини за това тъжно явление е постоянния стрес по време на работа и ненавистта на част от населението. В същото време синдикатът на френските журналисти и асоциацията \"Репортери без граници\" осъдиха днес действията на полицията срещу медийни представители по време на вчерашния 23-ти по ред съботен ден на протести. Шефът на синдиката Венсан Лание съобщи за редица задържания на журналисти и други инциденти. Един от задържаните - Алекси Краланд, бил задържан под предлог, че телевизионната му камера \"може да послужи като оръжие\" според полицаите. Те му отнели защитния шлем, защитните очила и наколенките, които след това били унищожени по указание на съдия. Вестник \"Фигаро\" съобщи, че негов журналист също е станал прицел на полицейски атаки. Редица репортери се оплакват, че по тях преднамерено са стреляли с гумени куршуми от специални полицейски пушки. Журналистка е получила сериозна рана на лявата си ръка от такъв куршум на Площада на републиката, твърдят свидетели.", "date": "2019.04.21", "title": "\"Жълти жилетки\" призовавали полицаи да се самоубиват"}
{"url": "https://clubz.bg/82074-puls_ot_75_udara_v_minuta_pri_myjete_e_opasno_za_zdraveto", "text": "Сърдечният пулс, надвишаващ 75 удара в минута, свидетелства за риск от сърдечносъдови болести при мъжете и може да доведе до преждевременната им смърт, съобщава интернет изданието Open Heart. За мъже с подобни показатели има по-голям риск за здравето им дори в сравнение със закоравелите пушачи или хора, които не са недостатъчно активни физически. До този извод стигнали учени от университета в Гьотеборг, Швеция. Продължилото 21 години изследване обхванало 798 мъже, родени през 1943 г. в Гьотеборг. Те били разделени на четири групи в зависимост от показателите за сърдечния пулс - 55 или по-малко удара в минута, 55-65 удара, 65-75 удара и над 75 удара в минута. Мъжете с честота на сърцебиенето 55 удара в минута - по-често пушачи, били недостатъчно активни физически и освен това преживели стресови събития. Но най-често от сърдечни заболявания били засегнати участниците в четвъртата група, чийто пулс надвишавал 75 удара в минута. За тях рискът от сърдечни болести бил 2 пъти по-голям, отколкото за участниците в първата група. За 21-годишния период умрели 119 участници, други 237 били засегнати от различни увреждания на сърдечносъдовата система, а 113 - от исхемична болест на сърцето. Смъртните случаи и засегнатите от сърдечни болести са най-много в четвъртата група.", "date": "2019.04.21", "title": "Пулс от 75 удара в минута при мъжете е опасно за здравето "}
{"url": "https://clubz.bg/82080-pochina_violeta_gindeva", "text": "На 72 години почина актрисата Виолета Гиндева, съобщават от Народния театър на страницата си във Фейсбук. Гиндева имаше много роли и в театъра, и в киното. Най-дълго – 22 години, е излизала на сцената на Народния. Преди промените носеше титлите „заслужил“ и „народен артист“. В киното много известна бе с ролята си във филма „Черните ангели“, за която бе носител на първа награда   на Международния кинофестивал в Карлови вари през 1970 г. Родена е на 14 юни 1946 г. в Сливен. Дъщеря е на професора по философия Панайот Гиндев. Завършва  „актьорско майсторство за драматичен театър“ в НАТФИЗ класа на професор Желчо Мандаджиев през 1968 г. Играе в Драматичен театър „Сава Огнянов“ Русе , Народен театър „Иван Вазов“ , Театър „София“  , Народен театър „Иван Вазов“  , Нов драматичен театър „Сълза и смях“. Първата ѝ роля в киното е във филма „Отклонение“ през 1967-а. Играла е още в „Един снимачен ден“ (1969), „Иконостасът“ (1969), „Демонът на империята“ (1971), „Сватбите на Йоан Асен“ (1975) и др. От 2003-а до 2007 г. бе заместник-кмет на Пазарджик, от квотата на БСП. Преподавател по актьорско майсторство в Пловдивския университет „Паисий Хилендарски“ и в Театралния колеж „Любен Гройс“.", "date": "2019.04.21", "title": "Почина Виолета Гиндева"}
{"url": "https://clubz.bg/82084-zelenski_e_noviqt_prezident_na_ukrajna", "text": "Украинският комик Володимир Зеленски печели на втори тур 72,5 процента от гласовете, а Петро Порошенко - 27,5 процента. Това показват предварителните неофициални данни, които излязоха в екзитпол на телевизиите \"112 Украина \" и \"Нюсван\", съобщи руската агенция ТАСС, цитирана от БТА. Сегашният президент на Украйна Петро Порошенко призна поражението си на президентските избори, поздрави съперника си Зеленски, но обеща да не напуска политиката, предаде Франс прес. \n\tТе го посрещнаха с ликуване в щаба му веднага след обявяването на резултатите от екзитпола след затварянето на избирателните секции, които показаха убедителната му победа на президентските избори със 73 процента от гласовете на втория тур. Самият той реагира спокойно, беше немногословен и излезе от залата веднага след изявлението си, предаде ТАСС. Володимир Зеленски спечели съкрушителна победа на президентските избори в Украйна срещу сегашния президент Петро Порошенко - израз на недоволството на избирателите от действащата власт, предаде и Франс прес. Франс прес отбелязва, че парламентарните избори в Украйна са планирани за края на октомври. Порошенко изрази готовност да помогне на Зеленски преди встъпването му в длъжност да навлезе в държавните дела.  \", каза той. Освен това той е готов да подпише закона за езика след приемането му от парламента. , обединяващ три социологически института, предаде Франс прес. Резултатите от националния екзитпол бяха публикувани веднага след затварянето на изборните секции, предаде ТАСС. Анкетата е организирана от Украинския център за икономически и политически изследования \"Александър Разумков\", фондация \"Демократични инициативи\", носещ името на Илка Кучерива и Киевския международен институт по социология. Малко над 30 милиона украинци са с право на глас на днешните президентски избори. На първия тур - на 31 март, Зеленски получи 30,24% от гласовете на избирателите, а Порошенко - 15,95%. Сегашният президент Петро Порошенко обяви по-рано през деня, че щабът му ще признае резултатите от вота, каквито и да са те.", "date": "2019.04.21", "title": "Зеленски е новият президент на Украйна"}
{"url": "https://clubz.bg/82082-fabio_fonini_vze_titlata_v_monte_karlo", "text": "Фабио Фонини е новият шампион на турнира от серията Мастърс 1000 в Монте Карло. На финала италианецът пречупи Душан Лайович (Сърбия) с 6:3, 6:4. Фонини, който от понеделник вече ще е №12 в световната ранглиста, е първият италианец, който печели надпреварата в княжеството.  По пътя си към финала той отстрани Александър Зверев, но най-ценна и може би решаваща за триумфа се оказа победата му на полуфинала над Рафаел Надал, шампиона и тотален властелин с 11 титли в Монако. Краля на клея капитулира в Монте Карло Лайович също се представи отлично, след като мина през Доминик Тийм и Данийл Медведев. До финала той беше без загубен сет. И нещата за него днес започнаха много добре - с пробив за 2:1. Веднага обаче Фонини \"включи на скорост\" и записа четири поредни спечелени гейма. Нещо подобно стори и срещу Надал. Медведев елиминира Джокович в Монте Карло Във втория сет двамата размениха брейкове, но представителя на Ботуша нанесе нов удар в петия гейм, след което затвърди и до края нямаше особени проблеми да ликува. През следващата седмица е турнирът в Барселона от ATP 500, в който ще участва и Григор Димитров. Българинът почива в първия кръг, а във втория ще срещне Фелисиано Лопес или Фернандо Вердаско. След това е възможен двубой с Александър Зверев. Григор Димитров отново отстъпи пред Рафа Надал Титлата си с каталунската столица ще защитава Надал. Медведев елиминира Джокович в Монте Карло Григор Димитров отново отстъпи пред Рафа Надал", "date": "2019.04.21", "title": "Фабио Фонини взе титлата в Монте Карло"}
{"url": "https://clubz.bg/82062-nosi_li_zelenski_promqna_za_ukrajna", "text": "Днес украинците гласуват на втори тур на президентските избори, които са схващани като “статукво” срещу “промяна”. В същото време обаче реалният избор е “полу-статукво” срещу “полупромяна”. Защо? Президентът Петро Порошенко управлява полупрезиденската република Украйна в един от най-трудните периоди в недългата й история. От него се очакваше да изгражда държавност и да прави реформи в условията на контролирана от олигарси икономика, на държавни банки и структуроопределящи държавни предприятия и при наличието на хищен и амбициозен политически съсед като Русия, която въпреки скромните си икономически възможности има глобални геополитически амбиции. От собствената им гледна точка руснаците са прави. Руската империя е водила войни за голяма част от териториите на днешна Украйна с васалния на Османската империя Кримския хаганат. Според Москва Украйна е случайна държава, възникнала по волята на съветски ръководител. Така е обаче според Москва. Украинците са националност, имат собствен език и са страдали исторически. Всеки народ, подложен на гладомор, има право на бъдеще. Украинците имат и време, и бъдеще пред себе си. Въпреки заграбения от Русия Крим и спонсорирания от Москва сепаратизъм в Донбас, Украйна е и ще си остане двуезична държава, където украинският е официален език и където хората говорят руски език. По време на четиридневното ми пребиваване в Киев (съвсем недостатъчно за пълни впечатления от огромната украинска страна) видях един над 3-милионен град, мнозинството от жителите на който говорят на руски език. Украинците говорят на руски, защото е техен, защото го владеят, защото са част от рускоезичната култура, на която са съпроизводители. Може да прозвучи странно, но всъщност украинците имат държава, която може да бъде видяна като “по-добрата Русия”, но не са обърнали внимание на това. Не са, защото имат твърде много проблеми за решаване – алчни олигарси, впити в държавата и бюджета (досущ като руските и българските), нереформирана икономика с остатъци от съветската инфраструктура и съветски порядки, корупция, подобна на тази в другите страни от региона. Освен всичко това те трябва да водят и икономически изтощителна война срещу протежираните от Кремъл донбаски сепаратисти. Циничната позиция на Русия е, че войната в Донбас е вътрешноукраински конфликт. За съжаление от формална гледна точка е точно такъв. Русия спонсорира сепаратистите, възползва се от вътрешноукраинската война и ще продължи да прави това, докато Украйна не излъчи президент и правителство, което успее да обедини собственосто си население. Проблемът с войната наистина е украински, колкото и спорно да звучи това. И само Киев може да го реши. Новият президент и правителството в Киев трябва да създадат позитивна перспектива пред гражданите на Украйна. Тя трябва да е толкова привлекателна, че успехът на украинския народ да обезоръжи сепаратистите в Донбас. 45-те хиляди бойци не могат и няма да могат да удържат 4 милиона граждани, когато последните искат войната да спре. Надеждата за промяна в Украйна започва от 21 април. Започва с 41-годишния Володимир Зеленски, който е толкова политически неопитен, че чак изглежда напълно невъзможно да се справи. Истината обаче е, че да си президент на една страна, която и да е тя, не е трудно. Трудното е да си добър президент. Според мнозинството украинци Петро Порошенко очевидно не успя да бъде “добър президент”. Причината е сходна с тази, поради която мнозинството българи свалиха от власт СДС и правителството на Иван Костов през 2001 г. Макар и официално богат, човек на когото формално не е нужна властта, за да печели пари, Порошенко успя да дистанцира украинците от себе си с редица корупционни скандали, с недостатъчна социална чувствителност и с недостатъчни реформи. Порошенко и политиците от управляващата в момента в Украйна коалиция говорят за важните реформи, които са провели, за това, че са поставили Украйна на пътя към членството в ЕС и НАТО. Говорят за руската заплаха за страната, която е съвсем реална. Много от нещата, които казват от лагера Петро Порошенко, са верни. Така беше и с управлявалата в България между 1997 г. и 2001 г. дясна коалиция ОДС. И двете обърнаха страните си към Европа и Запада и започнаха реформи. Заради простата, отвратителна всекидневна политическа арогантност и корупцията, която очевидно управляващите смятат за своя привилегия. Звучи ли ви украинското разбиране за корупция познато? Водената от Петро Порошенко коалиция  явно не разбира добре хората си. Колко трябва да не разбираш реалността, за да поставиш след първия тур на президентските избори, който току що си загубил с две към едно, билбордове, на които едни срещу друг стоят Петро Порошенко и Владимир Путин. А посланието е “21 април – големият избор”?  Какво печели Петро Порошенко от това да плаши украинците с Путин, да внушава, че изборът е между него и Путин, при положение, че избирателите вече са решили да гласуват за Володимир Зеленски? Печели само по-голяма и по-твърда загуба. Слабите и губещите политици по цял свят си приличат. Точно преди да бъдат свалени от власт, започват да плашат хората, че без тях светът ще се срути. Без тях няма да има стабилност, няма да има държава, няма да има икономика, ще настане ад. Това се опитваше да внушава губещият изборите Петро Порошенко на украинците. Вероятно за част от грешките е виновен екипът му. Лидерите обаче имат привилегия да избират екипа си. Бъдещият президент на Украйна, по всичко изглежда Володимир Зеленски, ще седне на много неудобен политически стол.  , казва г-н Антипович. Колегите му от друга социологическа агенция, която представлява TNS в Украйна, са на същото мнение. Тоест новият президент на Украйна вероятно трябва да е мьгосник. Той трябва да излезе от обувките на негативния вот срещу Порошенко, вот, който го прави президент, и да си създаде бързо автентичен политически образ. От ден първи ще му се наложи да работи с парламент, в който мнозинството е съставено от коалицията на предшественика му Петро Порошенко.  На 22-ри април нищо в друго в Украйна няма да е ново, освен президентът. Най-голямата партия във Върховната рада, парламентът на Украйна, е “Народний Фронт”. От изборен резултат 22% през март 2014 г., тя се е срина до 1% подкрепа. Изборната бариера в Украйна е 5%. На въпроса “Какво трябва да направи една партия, че за 4 години да се смали 22 пъти?”, който задавах на доста хора, получих усмивки. Всъщност след като си загубил доверие, вече няма значение. С тези депутати, които нямат бъдеще и в същото време си мислят, че някой е “откраднал политическото им миналото”, ще трябва да работи Зеленски. Вчерашният актьор и продуцент трябва да стане президент за една нощ и да намери общ език с парламента. : да запази одобрението, което има сред избирателите; да създаде нормални работни отношения с парламента; да приготви партията си “Слуга на народа” за предстоящите наесен парламентарни избори; да се справи с войната в Донбас. Почти невъзможно! Едно от изкушенията за Зеленски вероятно ще бъде да започне курс на конфронтация с доминирания от близки на Порошенко депутати парламент. Това би било удобно извинение за трудните първи месеци начело на нацията и възможна политическа платформа, с която “Слуга на народа” да се яви на парламентарните избори. На г-н Зеленски му предстои да разбере, че украинците, които искат промяна, ще са сметнали, че тя вече е направена на 21-ви април. След изборния ден те ще искат резултати, ще очакват развитие и реални успехи, а не конфронтация и ескалация на политическото напрежение. Зеленски ще трябва бързо да спечели войната в Донбас или да я спре! Ще трябва бързо, докато още има надежда, да убеди Европа, Запада и най-вече инвеститорите, че войната е някъде далеч на изток, а Украйна е безопасно място за инвестиции. Тук някъде - в пространството между войната и мира, между сигурността и несигурността, между Европейския съюз и сивата политическа зона, стоят интересите на Русия, които тя няма да промени, само защото Украйна има нов президент. Ако Володимир Зеленски може да си представи какво го чака, вероятно не би се кандидатирал, вероятно не би заменил холивудския си стил на живот с президентската институция. Що се отнася до Порошенко, той има запазено място в историята на Украйна и в спомените на привържениците си за цял живот. Политическият урок за този “губещ реформатор” обаче е прост – нито един политик не може да държи избирателите и хората, който представлява, като заложници на собствените си предрасъдъци, недостатъци и предимства. Това е отминала в историята привилегия на кралете, която, Слава Богу, остава в учебниците по история. На Украйна й предстои да редува периоди на политическа надежда с периоди на политическо разочарование. Предстои й вероятно да влезе в Европа и да бъде разглеждана като “по-добрата Русия”. Последното произтича от руския език, от историята на Киевска Рус и от това, че от две държави, които споделят един и същи език, по-добрата винаги е демократичната. Тази, в която има свобода.", "date": "2019.04.21", "title": "Носи ли Зеленски промяна за Украйна?"}
{"url": "https://clubz.bg/82081-poddryjkata_na_windows_8_izticha_predsrochno", "text": "Microsoft започва да натиска все по-остро потребителите си да минават към \"последния\" Windows 10. Операционната система WIndows 8, излязла през 2012 г., ще спре да получава актуализации и редовна поддръжка на приложенията в магазина с апликации от 1 юли 2019 г. Проблемът е, че миналата година компанията на Бил Гейтс обяви, че срокът ще е до 2023 г.  След три години Windows 10 най-после би Windows 7 Това означава, че поддръжката се съкращава с цели 4 години. Добрата новина е, че версия 8.1 ще бъде поддържана до 2023 г., а ъпдейтът към нея от 8-цата е лесен и безплатен. Но увеличеният натиск да се премине към WIndows 10, особено след настоятелната кампания на самия софтуер да инсталира последната версия, разбираемо дразни много потребители. Мразите ъпдейтите на Windows 10? Ще става по-зле Подобен казус може сериозно да засегне компании, работещи със специализиран софтуер, функциониращ най-добре под версия 8. Пък и на принципно ниво задължаването на потребителите да зарежат работеща стара версия на софтуера не се харесва.  Вече няма и да се пишат приложения за Windows 8, а от това лято в историята си отива и провалената версия на операционната система за смартфони - Windows Phone 8. Мразите ъпдейтите на Windows 10? Ще става по-зле", "date": "2019.04.21", "title": "Поддръжката на Windows 8 изтича предсрочно"}
{"url": "https://clubz.bg/82077-krasimir_karakachanov_nqkoj_se_opitva_da_mi_govori_za_moral_kogato_zakonyt_e_moralyt", "text": "Вицепремиерът Красимир Каракачанов влезе като поредния герой в сагата \"Апартаментгейт\", след като   обяви, че лидерът на ВМРО е купил луксозен имот с голяма тераса за около 400 евро на кв. м. вицепремиерът Каракачанов обяви, че това са внушения, всички части на имота му са узаконени от бившия собственик на жилището, а за терасата има нотариално заверено съгласие от съкооператорите му за ползване. Той посочи, че е платил за всички подобрения и има документи за това. Според имотната му декларация вицепремиерът Каракачанов и съпругата му са купили апартамент в район „Възраждане“ с площ 210 кв. м. и цена 264 хил. лева. Това е приблизително 1250 лв. на кв. м. (640 евро). Данните могат да бъдат прочетени в публичната  . При проверка на \"Бивол\" в Кадастъра излиза апартамент на две нива. Първото е с площ 149,25 кв. м, а второто - 61,02 кв.м (общо 210 кв. м). Освен това има и тераса с площ 117 кв.м, която обаче не е спомената в публичната декларация на министъра. Ако се прибави и площта на терасата, цената на имота пада до малко над 400 евро на кв. м. А това показва и сериозно разминаване с цените на други имоти в района. Според Имотния регистър фирмата, от която Красимир Каракачанов е купил апартамента си през 2017 г., е продала апартамент в същата сграда с площ 70 кв. м за 176 хил. лв. или 2500 лева на кв. м (1280 евро), пише \"Бивол\". Когато вземеш една непотвърдена информация на основата на нея можеш да си твърдиш каквото си искаш. И да създаваш внушения. За мен това нещо вече не е „някой чул недоразбрал“, а те умишлено или не са проверили цялата информация, или съвсем умишлено я спестяват. Първо, всички подобрения, които са правени в този апартамент са правени от предишния собственик. Всички. Предишният собственик, в момента документите не са пред мен, е направил всички подобрения с разрешение на съседите. Което разрешение е нотариално заверено. Има архитектурен проект, разрешение на общината, утвърдено право за ползване, АКТ 16 и т. н. Всичко, което предишният собственик е правил преди мен, го е извършил абсолютно законно. А аз съм закупил апартамента, както е по нотариален акт, където са описани всички разрешения, получени от предишния собственик. Подобренията, които са направени, са заплатени от мен. Затова казвам, че тези хора или не са видели, не са проверили, или не искат да го проверят. Подобренията са платени с ДДС абсолютно законно. Това мога да кажа, без документите да са пред мен. Абсолютно. Тя е тераса и отстрани има друга тераса, което е нещо като склад, те са остъклени. Първо, те са заверени с нотариално съгласие на съседите, собствениците към този момент отпреди 5-6 години. На базата на това разрешение бившият собственик е започнал процедура пред общината, направил е архитектурен проект как ще изглежда това остъкляване, което е утвърдено. Утвърдено е и изпълнението. Този процес е продължил поне две години като се започне от подписите на съкооператорите до узаконяването от общината. След това две или три години по-късно аз съм го купил, трябва да видя документите. С всичките разрешения на куп. Това е. Но не може да извадиш нещо, да кажеш, че има остъклени тераси без да провериш. Някой се опитва да ми говори за морал, когато законът е моралът. Моралът е въплътен в закона. Нещо, което е законно...какво значи морал... при положение, че този човек е направил всичко законно, изрядно с всички необходими документи. Не е хванал самосиндикално да си остъклява. Да не повтарям, но сигурно както 99% от балконите в цялата страна. Човекът е направил необходимото, за да не бъде уязвим, строителни разрешения, архитектурен проект, съкооператорите, които са дали нотариално съгласие. Когато видите фактурата с подобренията, която е платена, ще прецените дали е евтин. Аз съм заплатил тези подобрения допълнително, извън цената за апартамента. С фактура с ДДС. И разликата - едната част съм я платил с мои пари, декларирани спестявания, другата част се изплаща. Какъв е проблемът? Няма как цената да е 400 евро, както твърдят и са си го измислили, тъй като самата данъчна оценка е 630 или 650 евро. Няма никой да ти регистрира такава сделка под данъчна оценка. Това е изсмукано от пръстите.", "date": "2019.04.21", "title": "Красимир Каракачанов: Някой се опитва да ми говори за морал, когато законът е моралът"}
{"url": "https://clubz.bg/82076-daniela_daritkova_s_vqra_izbiratelite_da_ocenqt_smirenieto_v_gerb", "text": "Новият шеф на парламентарната група на ГЕРБ - Даниела Дариткова, вярва, че избирателите ще оценят смиреността на управляващите и поетата отговорност след разкритията около \"Апартаментгейт\" и оставките в кабинета. Тя смята, че БСП като \"главна опозиционна сила\" не са дали конкретика за промяна на статуквото според тях в България. А в БСП са заложили на нови личности, които тръгват от позицията на битката тук във вътрешнополитически план с ГЕРБ.", "date": "2019.04.21", "title": "Даниела Дариткова с вяра избирателите да оценят смирението в ГЕРБ"}
{"url": "https://clubz.bg/82078-krajba_na_tok_no_ne_v_romski_kvartal_a_v_luksozna_sgrada_v_sofiq", "text": "Кражба на електроенергия разкриха служители на \"ЧЕЗ Разпределение България\" със съдействието на полицията, съобщиха от компанията. Кражбата на ток обаче е извършвана не в ромски квартал, каквито обвинения често се чуват, а в луксозна сграда на централен столичен булевард.  Кражбата е осъществена чрез директно присъединяване към електромерното табло на кабел с голяма мощност в нова, модерна сграда в столицата на бул. \"България\", съобщават от компанията. Чрез кабела за месец са отклонявани 35 000 киловатчаса електроенергия на стойност около 7000 лева. Това е месечната консумация на около 70 домакинства. Присъединението е използвано за захранване на бойлери и на климатичната система на сградата и на общите й части, са установили разследващите. За да прикритият нарушението, извършителите са прерязали кабелите под напрежение, предизвиквайки късо съединение и прекъсване на електрозахранването за цялата сграда. По този начин те са застрашили не само своя живот, но и сигурността на живеещите в нея и нейните ползватели. По случая е заведено досъдебно производство.", "date": "2019.04.21", "title": "Кражба на ток, но не в ромски квартал, а в луксозна сграда в София"}
{"url": "https://clubz.bg/82079-makedoncite_izbirat_prezident_pri_niska_izbiratelna_aktivnost", "text": "При ниска избирателна активност Северна Македония избира новия си президент. По данни на Държавната избирателна комисия (ДИК) на  СевернаМакедония от 75,50% от обработената информация от избирателните окръзи, към 13:00 часа местно време (14:00 часа българско време) правото си на глас на президентските избори в страната са упражнили 284 942 избиратели. Това означава, че избирателната активност е била 20,45%, предава македонската информационна агенция „Макфакс“, цитирана от \"Фокус\". Според бившия премиер Владо Бучковски този вот ще бъде „първи тест след сключването на Преспанския договор и промените на конституцията“, съобщи БНР. Другият важен въпрос е постигането на 40% изборна активност на втория кръг, за да могат изборите да бъдат признати за валидни. Затова в края на предизборната кампания политическите сили апелираха за активно гражданско участие. Най-висока е избирателната активност в Прилеп – 35,2%, Новаци – 33,12%, Свети Никола - 31,10%, Неготино – 29,02%, Пробищип – 30,62%, Ранковце – 30,63%, Демир Капия - 32,75%, Кратово - 30,53% и Вевчани – 29,54%. Най-ниска е избирателната активност в Липково – 5,43%, Желино – 6,62% и Врачище – 7,5%. Гласуването преминава без прекъсване и без проблеми, с изключение на една избирателна секция в Студеничани, където отварянето на избирателната секция беше забавено за три часа. Навреме и в спокойна атмосфера в 7:00 часа местно време (8:00 часа българско време) бяха отворени 3480 избирателни секции в 80 общини и град Скопие за гласуването на президентските избори в югозападната ни съседка – шестите в историята на страната и първите след промяната на името й. Гражданите на Северна Македония ще изберат нов държавен глава измежду трима кандидати – Стево Пендаровски (СДСМ и коалиция), Гордана Силяновска-Давкова (ВМРО-ДПМНЕ и коалиция) и Блерим Река („Алианс за албанците“ и БЕСА). И тримата претенденти за висшия пост са университетски преподаватели. Право на глас имат общо 1 808 131 избиратели. В окончателния списък на Държавната избирателна комисия (ДИК) за гласуването днес са вписани 1 726 795 избиратели. Общо 77 579 избиратели пребивават зад граница за временна работа или имат право на пребиваване в чужбина, 1 640 изтърпяват наказания в затвор или арест, а седем избиратели са вписани като вътрешно разселени лица. В специалния откъс от избирателния списък за лица, подали заявление за гласуване в чужбина, са регистрирани 1781 избиратели. Всички те гласуваха в събота, ден преди вота в страната.  ", "date": "2019.04.21", "title": "Македонците избират президент при ниска избирателна активност"}
{"url": "https://clubz.bg/82067-velikden_e_za_katolici_i_armenci", "text": "Католиците честват най-големия християнски празник Възкресение Христово.  Разминаването с православните християни се дължи на двата различни календара. Православните спазват Юлиянския календар, а католиците – Григорианския. Въпреки, че Западната и Източната църква не честват заедно Възкресение, различия в обичаите почти отсъстват,   апостолическият екзарх епископ Христо Пройков. Празничната литургия за Великден ще бъде отслужена в Плевенската католическа църква „Дева Мария от Фатима“, която е и първото светилище в чест на Дева Мария в Северна България. В Белене католиците се събират в храм „Свети Антон Падуански“. Ще се включи и най-възрастният свещеник - отец Йоско, който е на 92 години. „Той е бил ръкоположен от Блажения Евгений Босилков през 1951 г. и той продължава да служи заедно с мене, изповядва и хората. Той продължава да работи. Той винаги повтаря думите на Свети Павел: „Който не иска да работи, няма да яде\". Той участва винаги навсякъде“, добави отец Павел Кортези. Във Ватикана папа Франциск ще произнесе Традиционно великденско послание \"Към града и към света\" в 12 ч. от катедралата \"Свети Петър\". Освен католиците, Възкресение Христово честват днес и миряните на Арменската апостолическа православна църква в България.", "date": "2019.04.21", "title": "Великден е за католици и арменци "}
{"url": "https://clubz.bg/82068-koordinirani_bombeni_ataki_v_katolicheski_hramove_i_hoteli_v_shri_lanka_obnovena", "text": "В деня на католическия Великден поредица от бомбени атаки в католически храмове и хотели раниха стотици и отнеха живота на повече от 200 души, като броят на загиналите расте. Взривовете до 14 часа българско време достигнаха осем на брой. Държавният министър на отбраната на Шри Ланка Руван Виджевардене обяви, че бомбите са дело на терористична атака, предаде ДПА. И независимо чие дело са атентатите, властите няма да допуснат нито една екстремистка групировка да действа в страната, каза министърът. Местните власти съобщиха, че са  .  каза в изявление премиерът Ранил Викремесинге. Той подчерта, че разследващите се опитват да установят евентуални връзки на задържаните лица с чужбина. Към момента нито една групировка не е поела отговорност за нападенията. Трима полицаи са били убити при акция в жилище в Коломбо след атаките, допълниха властите, цитирани от Ройтерс. Обект на атаките са луксозни хотели, посещавани от чуждестранни туристи, църкви в столицата Коломбо, както и други две извън столицата - едната северно от Коломбо, а другата - в източната част на острова. Първата експлозия е избухнала в Храма \"Св. Антони\" в столицата Коломбо. Втората експлозия е засегнала църквата \"Сан Себастиан\" в Негомбо, град с преобладаващо католическо население на север от столицата. Църквата \"Сан Себастиан\" призова за помощ на страницата си във фейсбук. Министерството на отбраната на Шри Ланка съобщи, че въвежда за неопределено време полицейски час, който влиза в сила незабавно, предаде Франс прес. Правителство обяви също, че временно блокира социалните мрежи, за да попречи да се разпространява неточна и фалшива информация във връзка с атентатите. Светият отец отправи думи на \"изпълнена с обич близост\" към християнската общност в Шри Ланка, \"понесла удар, докато е била вглъбена в молитва, и към всички жертви на това толкова жестоко насилие. Поверявам в ръцете на Господа трагично загиналите и възнасям молитви за ранените и всички пострадали от това драматично събитие\", добави понтификът. Европейски и световни лидери, заявиха, че са потресени от случилото се, осъдиха атентатите, изразиха съчувствие и солидарност, предложиха помощ на шриланкийските власти, посочват Асошиейтед прес. Сред тях са германският канцлер Ангела Меркел и президентът Франк-Валтер Щайнмайер, руският президент Владимир Путин, британският премиер Тереза Мей и турският президент Реджеп Ердоган, австрийският канцлер Себастиян Курц афганистанският президент Ашраф Гани, индийският министър-председател Нарендра Моди, външното министерство на Пакистан, министър-председателката на Нова Зеландия Джасинда Ардърн. Индийският премиер  осъжда ужасяващите взривове в Шри Ланка. \"Няма място за такова варварство в нашия регион. Индия е солидарна с народа на Шри Ланка.\", написа той.     Председателят на Европейската комисия Жан-Клод Юнкер каза, че е научил за атентатите с ужас и е дълбоко опечален.     В изявления три страни от Арабския полуостров - Бахрейн, Катар и Обединените арабски емирства - също заклеймиха атаките. ОАЕ призова \"международната общност да сплоти редиците си и да изкорени бича на тероризма в името на международния мир и сигурност\", а Бахрейн изтъкна, че \"тези актове на тероризъм са несъвместими с религиозните принципи и човешките и нравствени ценности\". Архиепископът на Коломбо призова отговорните за насилието да бъдат жестоко наказани. Архиепископът на Париж Мишел Опти написа в Туитър: \"Защо толкова омраза в деня, когато честваме любовта? На този Великден в мислите и чувствата си сме с нашите убити братя и сестри в Шри Ланка\". Вълната от насилие осъди от Ерусалим и Католическата църква в Светите земи. Премиерът Бойко Борисов изпрати съболезнователна телеграма до министър-председателя на Шри Ланка Ранил Викремесингхе.   По информация на българското външно министерство към 12:00 ч. българско време няма данни за пострадали български граждани при терористичните атаки в Шри Ланка.", "date": "2019.04.21", "title": "Координирани бомбени атаки в католически храмове и хотели в Шри Ланка (ОБНОВЕНА)"}
{"url": "https://clubz.bg/82070-makron_poiska_obshti_evropejski_merki_za_opazvane_na_kulturnoto_nasledstvo", "text": "Френският президент Еманюел Макрон ще предложи на Европейския съюз механизъм за сътрудничество за опазване на заплашеното европейско културно наследство, който ще бъде обсъден на среща в Париж на 3 май, предаде Франс прес. Президентът е писал на своите колеги от европейските страни, предлагайки им създаването на механизъм за сътрудничество за опазване на заплашеното културно наследство чрез оказване на помощ, включително експертна, съобщи снощи Амели дьо Моншален, държавен секретар на Франция към министъра по въпросите на Европа и външните работи. Министърът на културата Франк Ристер покани министрите на културата и европейските въпроси да се съберат в Париж на 3 май. \"Ако можем да се възползваме от подкрепата и опита на наши съседи за възстановяването на \"Нотр Дам\", ще се възползваме от случая\", увери той снощи, подчертавайки изпитания от цяла Франция емоционален шок и проявите на щедрост.", "date": "2019.04.21", "title": "Макрон поиска общи европейски мерки за опазване на културното наследство"}
{"url": "https://clubz.bg/82069-poredniqt_protest_na_jyltite_jiletki_osymna_s_raneni_i_arestuvani", "text": "Общо 27 900 души са участвали в антиправителствени протести във Франция вчера, от които 9 000 в Париж, предадоха ДПА и ТАСС, цитирайки официални данни. Това означава, че акцията, обявена от организаторите за \"ултиматум на правителството\", е имала по-скромни мащаби от протестите миналата седмица. На 13 април на френските улици излязоха 31 100 души. , съобщава ТАСС. Организаторите обаче съобщиха значително по-високи цифри от официалната статистика. Според тях в протестите вчера са участвали 101 125 души. Протестите в Париж бяха концентрирани предимно в източната част на френската столица. Стигна се сблъсъци между силите за сигурност и протестиращи. Запалени бяха множество превозни средства. Протестиращите палеха огньове по време на шествието си, за да покажат на правителството, че възстановяването на катедралата \"Нотр Дам\" не е единственият проблем, който има нужда от решение. Полицията използва водни струи и сълзотворен газ, за да контролира радикалните елементи, но въпреки сблъсъците с маскирани протестиращи, протестите бяха предимно мирни, предаде Асошиейтед прес. Протестите на \"жълтите жилетки\" се провеждат за 23-и пореден уикенд. Движението иска по-ниски данъци, по-високо заплащане и повече използване на механизмите на пряката, а не представителна, демокрация, припомня ДПА. БТА", "date": "2019.04.21", "title": "Поредният протест на \"жълтите жилетки\" осъмна с ранени и арестувани"}
{"url": "https://clubz.bg/82064-gotvqt_nov_vot_na_nedoverie_na_mej", "text": "Депутати от управляващата във Великобритания Консервативна партия ще обсъдят възможността да внесат нов вот на недоверие срещу премиера Тереза Мей. Това съобщи днес в. , предаде ТАСС. \n\tПо негови данни парламентарната комисия 1922, включваща обикновени депутати от торите, ще заседава на 23 април, за да обсъди възможни начини за отстраняване на Мей от властта. Във връзка с проточилия се път към \"Брекзит\" консерваторите сериозно се опасяват очакваните избори за Европейски парламент през май да не се превърнат в \"катастрофа\" за партията им. \"Индипендънт\": Какво става с \"Брекзит\" след отсрочката Според вътрешнопартийния правилник депутатите консерватори могат да гласуват недоверие на своя лидер само веднъж годишно. През декември м. г. комисия 1922 вече стана инициатор на подобно гласуване, но Тереза Мей успя да запази поста си. Затова консерваторите смятат да променят правилата и да получат възможността да гласуват недоверие на своя лидер два пъти в годината. Ако сполучат, торите ще могат да се опитат да свалят Мей още през май т. г. По-рано бившият лидер на консерваторите (2001-2003) Иън Дънкан Смит, говорил в ефира на телевизия \"Скай нюз\", нарече реалистична възможността Тереза Мей да напусне премиерския пост в кралството през май или юни т. г. Смит припомни, че тя обеща да излезе в оставка, веднага щом парламентът одобри споразумението за условията за напускане на ЕС - според него това може да стане през май или юни, пише БТА.", "date": "2019.04.21", "title": "Готвят нов вот на недоверие на Мей"}
{"url": "https://clubz.bg/82065-trima_se_borqt_za_posta_prezident_na_makedoniq", "text": "В Република Северна Македония днес се провеждат президентски избори, първите след подписването на Преспанското споразумение с Гърция и смяната на името на страната.  \n\tПрезидентът се избира на общи, преки и тайни избори за срок от пет години и за не повече от два последователни мандата. Сегашният президент Георге Иванов е преизбран за втори мандат на 27 април 2014 г. Той заема поста от 12 май 2009 г. \n\tЗа поста държавен глава са се кандидатирали трима университетски преподаватели - Стево Пендаровски, кандидат на управляващата коалиция, водена от Социалдемократическия съюз на Македония /СДСМ/ и Демократичния съюз за интеграция /ДСИ/, кандидатката на ВМРО-ДПМНЕ Гордана Силяновска-Давкова и независимият кандидат Блерим Река, подкрепен от партиите Алианс за албанците и Движение \"Беса\". Зоран Заев: Илинденското въстание е част от общата ни история с България За първи път в историята двете най-големи партии на македонците и албанците - управляващите СДСМ и ДСИ излизат с общ кандидат - Стево Пендаровски. Петдесет и шестгодишният Пендаровски се ангажира да доведе докрай процеса на евроатлантическа интеграция на Северна Македония и обеща единство, мир, стабилност и сигурно икономическо развитие на страната. \n\tКандидатката на ВМРО-ДПМНЕ Гордана Силяновска-Давкова /63/, професор по конституционно право, е критик на споразумението за името с Гърция, тя го определя като незаконно и унизително. Силяновска определи продължаващото от две години и половина управление на СДСМ като \"катастрофално\" и обвини управляващата партия, че вместо да подобри живота на хората, да приложи реформи, да установи върховенство на закона, демокрация, борба с корупцията, борба с непотизма и европеизация, единственото, което е направила, е било да промени името на държавата. По думите на Силяновска-Давкова смяната на името е била \"най-болезнената промяна\". \n\tБлерим Река /59/ подчертава, че Преспанското споразумение е компромис, който открива пътя към интеграция в ЕС и НАТО. \"Разбирам трудността, с която македонският народ прие това решение - промяна на името, но става дума за компромис, който открива пътя към интеграция в ЕС и НАТО\", каза Река в един от телевизионните дебати. За него споразумението е печелившо и за двете страни - Гърция си е запазила античното минало, а Македония е спечелила европейското си бъдеще. \"БСП бойкотира парламента, за да не подкрепи Северна Македония за НАТО\" Според последното проучване на агенция \"Рейтинг\", проведено между 8 и 14 април, Пендаровски има подкрепата на 38,3 процента от избирателите, а Силяновска-Давкова - на 33,2 процента. Блерим Река би получил 12,6 процента от гласовете. \n\tАко, както се очаква, никой от кандидатите не спечели повече от половината от гласовете, двамата с най-голяма подкрепа ще участват във втори тур на 5 май. \n\tНа втория тур Пендаровски е по-вероятно да получи подкрепа от етническите албанци, които са между 25 и 30 процента от избирателите. За да бъде валиден вторият тур обаче, в него трябва да вземат участие поне 40 процента от общо 1,8 милиона избиратели, съобщава БТА.  \"БСП бойкотира парламента, за да не подкрепи Северна Македония за НАТО\"", "date": "2019.04.21", "title": "Трима се борят за поста президент на Македония"}
{"url": "https://clubz.bg/82066-pravoslavnata_cyrkva_otbelqzva_cvetnica", "text": "Цветница е. Православната църква отбелязва посрещането на Иисус Христос в Йерусалим. В православните храмове се отслужва молитва и се благославят върбови клонки, затова денят се знае и като Връбница. Неделята преди Възкресение и ден след Лазаровата събота се празнува тържественото посрещане на Иисус в Йерусалим в дните преди еврейската Пасха. Билейската история разказва, че в града той влиза на магаре символ на мир и приятелство, а не на кон, както обикновено се отправяли бойците на война, пише „Фокус“. Идвал, за да служи на хората, а не да воюва с тях. Носела се мълвата за чудесата, които извършил, и за силата на новата вяра. Разказвала се вече и историята за чудното Лазарово възкресение, което мнозина видели с очите си предния ден и от тук нататък, до края на дните си, щели да го превръщат в една от най-невероятните и тръпнещи легенди на християнството. Пътят пред Спасителя бил застлан с маслинови, палмови и лаврови клонки, върба, здравец и цветя. Мир, любов и победа носел той на многобройния народ, който се тълпял да го зърне с очите си, да го докосне, да бъде поне наблизо. Макар свързан с конкретно религиозно събитие, празникът се възприема от народа ни повече като пролетен, цветен празник, в който светът и природата празнуват своето раждане. Ден на цветята, младостта и раждането за живот отново на света около нас. В народната представа за ред и порядък се среща митологичният образ на змея, който, също като Лазар, е на границата на нашия и отвъдния свят. Често представата за него се свързва с атмосферни явления, дъжд, град, гръмотевици. Пролетта и празникът са добро време чрез магия и песни да бъде умилостивена разрушителната стихия на времето. Смята се, че на този ден празнуват всички, които имат имена на цветя и растения. Божура, Цвета, Цветана, Върбан и Върбана, Гроздан, Дафина, Гюла, Детелина, Здравко и Здравка, Лилия, Незабравка, Теменужка, Пламена, Явор, Ясмина и много други.    ", "date": "2019.04.21", "title": "Православната църква отбелязва Цветница"}
{"url": "https://clubz.bg/82072-sergej_stanishev_hvanal_sym_se_zdravo_umeq_da_ne_padam_ot_motor", "text": "Председателят на фракцията на европейските социалисти (ПЕС) Сергей Станишев се самоопредели за  . В интервю за бТВ Станишев подложи на критика БСП, че вече цял месец се занимава със себе си. Той отказа да коментира участието на Делян Пеевски в евролистата на ДПС с думите, че е „платил цената“ за неговата неуспешна номинация за шеф на ДАНС. Според него когато се замерват полицитите с обидата, обиждат гражданите. „Такива подмятания не отиват на никого“, коментира той думите на Бойко Боросов, че БСП са „чеверме социалисти“. И добави: „всеки политик трябва да бъде по-смирен пред българските граждани“. С усмивка бившият председател на БСП заяви, че не е „паднал от мотора“, в отговор на въпрос за 5-то му място в листата след Елена Йончева и президентския съветник Иво Христов. По думите му, ако не е присъствал като председател на ПЕС в евролистата, това щяло да се използва от ГЕРБ с обвинение към БСП, че се отказва от своята европейска идентичност. Затова и толкова е дължал да бъде в нея. И отправи укор към своите колеги: Станишев отказа да отговори по същество за различията между него и лидерката на БСП Корнелия Нинова. За Истанбулската конвенция сподели, че в БСП са имали сериозен разговор с други партии от ПЕС по темата. \"В конвенцията става въпрос за защита на правата на жените, а не за джеднъри, както внушават патриотарите\", каза Станишев. Сергей Станишев припомни, че е \"ляв човек\". И посочи, че за него политиката е „начин да подобриш живота на хората“. „Всичко останало е един кариеризъм\", добави той.  ", "date": "2019.04.21", "title": "Сергей Станишев: \"Хванал съм се здраво. Умея да не падам от мотор\""}
{"url": "https://clubz.bg/82071-bez_minuta_mylchanie_v_pamet_na_legenda_koj_nosi_otgovornost", "text": "Вчера имаше мач ЦСКА-София - \"Левски\" (0:0). Още в началото на сблъсъка на стадион \"Васил Левски\" на много хора направи впечатление липсата на минута мълчание в памет на едно синьо величие - Александър Костов. Сашо Костов - както е известен сред хората, които знаят нещо за българския футбол, независимо от клубните цветове, почина миналия понеделник, а в сряда беше поклонението. Почина величието на \"Левски\" Сашо Костов След двубоя изпълнителният директор на \"Левски\" Павел Колев заяви следното пред репортери на въпроси дали ЦСКА-София е отказал на \"сините\" акт на почит: Малко по-късно от \"Българска армия\" разпространиха следното съобщение на официалния си сайт: Каква е истината? Имало ли е предложение от страна на \"Левски\" и до кого е отправено, та той да откаже? ЦСКА-София - като домакин и организатор на мача, намесва и името на делегата на срещата Христо Ботев, който е важен фактор. Точно той трябва да бъде уведомен за такава инициатива и да я сведе до съдиите, а тя трябва да стигне и до диктора на стадиона. Голяма битка и равенство между ЦСКА-София и \"Левски\". В полза на \"Лудогорец\" (СНИМКИ) Всичко това се случва на техническата конференция преди началото на даден мач. Но подобна молба трябва да се отправи дни преди двубоя, за да могат да се случат много неща, предвид и нравите в българския футбол. Като например ръководството на ЦСКА-София (в случая) да сведе на сектор \"Г\" (има такава комуникация и тя е доста добра), че ще има минута мълчание в памет на \"синя\" легенда. Това, че Димитър Пенев, който освен всичко друго е почетен президент на ЦСКА-София, беше на поклонението в сряда, бе сред акцентите от изпращането на Сашо Костов. Имаше и други личности свързани с ЦСКА там. И големи имена на ЦСКА се простиха със Сашо Костов В тази връзка БФС също е фактор. Това е организацията, която администрира първенството, а реферите и делегата са служебни лица на всеки двубой. Вършат съответна работа и получават пари. Би ли могло някой шеф на централата да прояви инициатива през седмицата и да предложи минута мълчание на неутралния терен? Свърши вече. Много често виждаме как правят хората в някои страни, където футболната култура продължава да е на забележително ниво. Изписва се името на даден футболист на таблото, показва се неговият лик, а феновете и на двата отбора, играчи и ръководители ръкопляскат една минута. И после мачът започна. Шеф на \"Левски\": Имаше съдийски безобразия и в двете посоки Така се отдава почит към някой, който е част от паметта на футбола. Цветът си е цвят. Утре ще стане обратното. Винаги трябва да има нещо повече от едно съперничество. А самото съперничество е добре да бъде над дребните глупости \"кой - кого\", за да пребъде. Това е цивилизационната разлика между българския и \"онзи\" футбол. А като ни е трудно да имаме памет, ще имаме ли бъдеще? Голяма битка и равенство между ЦСКА-София и \"Левски\". В полза на \"Лудогорец\" (СНИМКИ) И големи имена на ЦСКА се простиха със Сашо Костов Шеф на \"Левски\": Имаше съдийски безобразия и в двете посоки", "date": "2019.04.21", "title": "Без минута мълчание в памет на легенда. Кой носи отговорност?"}
{"url": "https://clubz.bg/82073-patriarh_neofit_blagodatta_i_mira_na_gospoda_iisusa_hrista_da_sa_s_vsichki_nas", "text": "Нека благодатта и мирът на Исус Христос днес да са с всички нас. Това пожела патриарх Неофит по време на празничната Света литургия за Цветница в катедралния грам \"Св. Александър Невски\" По думите му православните народи назовават този ден с най-живописни имена – Цветница, Връбница и др. И припомни евангелския разказ за влизането на Христос в Йерусалим.", "date": "2019.04.21", "title": "Патриарх Неофит: Благодатта и мира на Господа Иисуса Христа да са с всички нас"}
