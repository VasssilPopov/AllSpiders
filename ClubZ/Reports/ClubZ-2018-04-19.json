{"url": "http://clubz.bg/66735-brekzit_gradi_novi_syyuzi_v_evropa", "text": "Северните и източните \"дребни риби\" от ЕС, които кръжаха около своя хранител Великобритания, се оглеждат за нови съюзи заради предстоящото излизане на Обединеното кралство, пише \"Политико“. Така те искат да попречат на Франция и Германия да ги въвлекат в по-дълбока интеграция след \"Брекзит\". Северен съюз, оглавяван от Холандия, отправи предупредителни изстрели през последните седмици. Членките му са противници на френската идея за повече споделен риск в еврозоната. Същото важи и за централноевропейска група, враждебна на германските усилия страните да бъдат накарани да приемат квоти за бежанци и да обвърже финансовата помощ със спазването на върховенството на закона. Санкции за Лондон, ако наруши договора за \"Брекзит\" Надигането на двете групи е симптом на нов и нестабилен баланс на силите в Европа. Сред заплахите за стабилността на континента са гласуването във Великобритания за излизане от ЕС, енергичните и десетки предложения за реформи на френския президент Еманюел Макрон и относителната слабост на германската канцлерка Ангела Меркел след шестмесечна патова ситуация. Страни като Швеция, Ирландия, Естония гледаха на Великобритания като на своя голям брат по редица въпроси – от свободната търговия и либералната икономическа политика до защитата на националния суверенитет в данъчната система и противопоставянето на Русия. Сега те изпитват фантомна болка от предстоящата ампутация на Великобритания и се оглеждат за нови начини да защитават своя ъгъл. Това е слабият съюз между Холандия, Ирландия, Швеция, Дания, Финландия, Естония, Латвия и Литва. В Брюксел наричат тази група \"Марк Рюте и седемте джуджета\", на името на холандския премиер. Победителят Рюте: След \"Брекзит\" и Тръмп казахме \"стоп\" на популизма Главната грижа на Рюте е да не позволи на страните от Юга и Изтока да бъркат в джобовете на неговите данъкоплатци. Той иска след \"Брекзит“ ЕС да намали разходите, вместо да компенсира британското излизане с 12 милиарда евро годишно с по-големи плащания. Той отхвърля идеята на Макрон за бюджет на еврозоната и смята, че нейните членки трябва да се ориентират към пазарни реформи, за да се увеличи конкурентоспособността. Същевременно през последните три години се наблюдава съживяване на  централноевропейската Вишеградска четворка, състояща се от Чехия, Словакия, Полша и Унгария. Групата, известна като В-4, се опитва да не позволи на Еврокомисията да наложи квоти на бежанците ида защити голевите нетни трансфери от бюджетните фонове на ЕС към по-бедните страни, Присъединили се към блока след 2000 г. Четворката се опитва да разшири влиянието си по някои въпроси в България, Румъния и балтийските страни. Нито един от тези съюзи не е непоклатим или постоянен във възгледите си за европейската интеграция. Вишеградската четворка дава €35 млн. за борба с миграцията Северняците могат да са единодушни срещу финансовите трансфери в еврозоната и за либералната икономическа политика. Няколко от тези страни обаче се съюзиха с Макрон в подкрепа на по-строги правила за командированите работници, обвинени в подбиване на заплатите и работните стандарти в Западна Европа. Френският лидер завърза приятелства най-вече в Централна Европа, на която предшествениците му гледаха с пренебрежение. Възможно е да бъдат изградени нови коалиции, ако партията му \"Републиката в движение!\" постигне успех на изборите за Европарламента догодина и победи традиционни европейски партии. Реалната сила в ЕС обаче иде от способността да бъдат блокирани нежелани мерки, отбелязва \"Политико\". Това става чрез постигане на блокиращо малцинство. Това дава сила и глас в преговорите с големите европейски играчи. А там, където решенията изискват консенсус – въпроси като външната политика, отбраната или санкциите срещу страна членка – дори една страна може да попречи на колективни действия. Така нито Полша, нито Унгария трябва да се страхуват, че могат да изгубят правото си на глас заради нарушаване на фундаментални права. Победителят Рюте: След \"Брекзит\" и Тръмп казахме \"стоп\" на популизма Вишеградската четворка дава €35 млн. за борба с миграцията", "date": "2018.04.19", "title": "\"Брекзит\" гради нови съюзи в Европа"}
{"url": "http://clubz.bg/66871-kritikuvajte_policiqta_no_ne_q_obezobrazqvajte_i_ne_otnemajte_zrenieto_j", "text": "Снощи по време на футболна среща беше хвърлена бомба. Не бомбичка, а бомба! Съзнателно! Срещу полицаи, които са пазели входа. Това не е опит да се покаже на \"ушев\", колко е мразен. Това е олицетворение не на липсващата държава, а показва сериозен проблем, който имат гражданите, пребиваващи на нейната територия. Да се осмелиш да хвърлиш бомба по стъкло, зад което виждаш, че има полицаи, е съзнателен акт, имащ за цел да нарани тези полицаи. И тук има няколко въпроса, които нямат отговор, но се надяваме да бъдат намерени… евентуално. И да, уважението към институциите се гради. Постепенно и методично. И този процес е двустранен – институциите трябва да показват, че са независими, а работещите в тях – добри професионалисти.  Другата страна в този процес са гражданите. Тези, за които работят институциите и вземат решение каква да бъде държавата, в която живеят. Гражданите, които отглеждат, образоват и възпитават децата си и правят избор дали да ги възпитат в уважение или в неуважение. Това и не само, но и всички подобни действия са необясними. Най-вече, защото не е ясно какви са мотивите, които движат хората, които са ги извършили.  Безумно е да се мрази \"ушев\" по подразбиране и да се мразят всички. Та тези \"ушевци\" са майки  и бащи на много от съучениците, на младежите, които хвърлят бомбички и пиратки. Те не са безлична маса, за разлика от това, в което се превръщат част от агитките. Те са хора. Всеки един от тях има име, семейство, лична история, лична трагедия и мечти. И няма нищо по-нормално и естествено от това, преди да започне процесът по групово \"мразене на ушевците\", всички ние - като общество, да се погрижим да бъде стартиран един друг - мисловният процес. А много преди това е важно да се погрижим за системата си от ценности - нашата и на нашите деца. Да дефинираме правилно не само ненавистта и омразата, но и любовта, уважението, грижата и най-вече защо е важно да ги носим в себе си. Само по този начин ще доживеем деня, в който да се грижим един за друг ще е по-модерно от това да се саботираме и да си подливаме вода. Единствено това е начинът един ден да имаме правилното поведение и отношение на активни граждани - ако не се харесва нещо в системата да бъде променено с активни и целенасочени усилия, а не да бъде изразявано по единствения модерен начин – чрез анархистичната антисистемност. И ако нещо не ни харесва в полицията, то е добре да критикуваме, но и да даваме предложения за решаване на проблемите, защото всички ние сме перфектни в назоваването на проблемите и имаме проблем с това да предложим решения за тях. Всичко, от което сме недоволни или доволни по отношение на полицията, е следствие от начина, по който функционира системата. А системата и каква да бъде тя е решение на българските граждани. Така че, вместо да стоим и да се възмущаваме, да пишем по форумите и да се мразим на общо основание, да се опитаме да решим поне част от проблемите, които има в МВР. Вместо да хвърляме бомби, да започнем да отправяме предложения. Вместо да обиждаме достойните хора, които работят в МВР, да ги дадем да пример и да им благодарим. Вместо да бъдем заслепени от омраза и да полагаме усилия да отнемем зрението на полицията, да се опитаме да прогледнем и да видим решенията. Време е, защото вчера от ръката на зрители на футболен мач пострадаха полицаи, но утре може да е някой от нас и ще разчитаме именно на тази полиция да ни защити. Време е, защото грижата за нашата сигурност е споделена отговорност.", "date": "2018.04.19", "title": "\"Критикувайте полицията, но не я обезобразявайте и не отнемайте зрението й\""}
{"url": "http://clubz.bg/66803-erdogan_iska_krediti_na_baza_zlatoto_ne_v_dolari", "text": "Турският президент Реджеп Тайип Ердоган предложи международните заеми да се сключват въз основа на златото вместо в долари, за да се предотврати натиска на валутния курс върху икономиките. Междувременно някои издания съобщиха, че Турция е изнесла златния си резерв от Федералния резерв на САЩ, където се е намирал на съхранение. \"С долара светът винаги е под натиск на валутния курс. Трябва да спасим държавите и народите от този натиск. Златото никога не е било средство за потисничество в историята\", добави президентът на Турция. Ердоган направи коментара си на фона на рекордно ниско ниво на турската лира, достигнала стойности от 4.1920 лири за долар на 11 април. Лирата бе втората най-зле представяща се валута на пазара през последния месец след руската рубла - с почти 7% загуба в стойността си. Междувременно съобщиха, че централната банка на Турция е прибрала златния си резерв от 220 тона злато, който по-рано се е намирал на съхранение във Федералния резерв на САЩ. Твърди се, че и други две турски банки - Ziraat и Vakifbank, също са пристъпили към възвръщане на своите златни запаси от САЩ. Общият им златен актив, съхраняван в американски трезори, се оценява на 95 тона. По данни от март 2018 година, резервите на Централната банка на Турция в злато се оценяват на $25.3 млрд. Наред с това президентът на Турция обвини Международния валутен фонд (МВФ), че се опитва да \"манипулира\" политическото ръководство на Турция. \"Повечето от бедните и нещастни държави в света стенат горчиво, защото не могат да бъдат освободени от тази опека\", каза той, подчертавайки, че Турция\" не е вече в дълг на МВФ \". Президентът също така заяви, че новото летище в Истанбул и първите проекти на автономни автомобили в Турция са добра илюстрация за \"силния предприемачески дух\" на Турция. \"Летището се строи от петима предприемачи, насърчавани от правителството\", отбеляза Ердоган. Летището, което се очаква да отвори тази година, се очаква да има капацитет до 90 милиона пътници годишно след завършването на първата фаза на строителство. След втората фаза на строителство, която ще приключи през 2023 г., броят им ще нарасне до 150-250 милиона, каза Ердоган. За сравнение през летище София за 2017 г. са   близо 6.5 милиона пътници (6 490 096), което е ръст от 30.3% спрямо 2016 г. Търгът на летището бе спечелен от консорциум от петима строителни предприемачи - \"Ченгиз-Колин-Лимак-Мапа-Калион\", който ще плати на правителството 26.142 млрд. евро, включително данък добавена стойност за 25-годишен лизинг, който започва да тече от 2018 г. Освен това друг турски консорциум - Anadolu Group, BMC, Turkcell, Kiraca и Zorlu, разработва проект за автономен автомобил, отбеляза Ердоган. Годишният четиридневен конгрес на Глобалната предприемаческа мрежа беше открит на 16 април в Истанбул. Във форума участват близо 400 души от цял свят, включително учени, политици, бизнесмени и представители на световни организации като Световната банка и Организацията за икономическо сътрудничество и развитие (ОИСР).", "date": "2018.04.19", "title": "Eрдоган иска кредити на база златото, не в долари"}
{"url": "http://clubz.bg/66876-policiqta_vlezte_si_v_zadyljeniqta", "text": "За съжаление поредното дерби между ЦСКА-София и “Левски”, този път по-зрелищно и вълнуващо до самия край, имаше и друг резултат. До болка познат. Ранена полицайка, при това от бомбичка, хвърлена не към пистата на стадион “Васил Левски”, а в един от входовете, в който чакали “резервни” служители на реда. Безумно е, спор няма. Още по-зле от обичайната практика. Дай Боже, жената да се възстанови напълно. Тази сутрин новините от ИСУЛ бяха отпимистични. А от снощи си говорим неща, които си говорим вече над 20 години. Но няма прелистване на страницата. Как тази бомбичка е хвърлена не само срещу полицията. Всъщност е насочена срещу “Левски” (понеже сега идва от сектор “Б”), нещо повече - хвърлена е срещу футбола, срещу “нормалните” фенове, ето затова те все по-малко посещават стадионите, българският футбол е тъжна картинка за все по-малко зрители и т.н. и т.н. Ако си случайно попаднал днес в България, ще се кажеш, че такъв инцидент се случва за първи път. То са декларации, срещи при министри, обещания за мерки и законодателни промени, сформиране на комисии… Затова нека припомня някои събития.  След мача ЦСКА - “Левски” (1:1) на стадион “Българска армия” агитки на “червени” и “сини” се срещат на бул. “Патриарх Евтимий” и ул. “6 септември”. Започват да се замерят с камъни. Запалянко на “Левски” хвърля бомбичка, като снощната, която при злощастен рикошет удря в гърба седналия пред кафене с приятели 30-годишен Младен Младенов (бил е на мача). Младият мъж почина.  В началото на квалификацията за групите на Шампионската лига ЦСКА - “Галатасарай” (0:3) Гергана Орлова, която за първи път стъпва на мач, е ранена в главата от бомбичка. Като снощната. Пак злощастен рикошет, тъй като самоделката се взривява в сектор “Г” на Армията. Момичето претърпя над 20 операции, не се възстанови напълно. . Левски - ЦСКА (1:3) на стадион “Георги Аспарухов”. Това дерби влезе в историята с няколко неща. Едно от тях е, че след триумфа на “червените”, те бяха поздравени от едва неколцина запалянковци на трибуните, толкова бяха останали. На полувремето полицията изтласка вън от стадиона към 3000 “червени”, тъй като имало  риск да нахлуят на терена. Те счупиха оградата в сектор “Г”, имаше ранен полицай, “престрелки” със сигнални ракета между агитки на трибуните… Цяло чудо е, че не стана голяма трагедия при “изселването” на агитката от непригодния за зрители сектор. Момиче паднало и си глътнало езика, едва не било стъпкано… Ще запомним и друго. Трима журналисти си направиха експеримент и влязоха на стадиона с публиката на ЦСКА - още от шествието към “Герена”. Имаше тайно записано видео. И там видяхме любопитни неща. Феновете не само, че не бяха проверени на влизане, полицаите ги пускаха абсолютно безпрепятствено. Можеха да внесат каквото поискат. Така влязоха и хора без билети (предварително беше дадена квота), което е една от причините за инцидента, тъй като секторът се пренасели.  За тези години инцидентите с бомбички чет нямат. Имаше ранени полицаи, футболисти, треньори и фоторепортери, откъснати ръце… Но излиза, че за близо 20 години уроците не са научени. В предаването “Тази сутрин” по bTV главният секретар на МВР Младен Маринов заяви, че не може на 100 процента да се гарантира, че няма да се вкарат веществата за изработване на бомбичките.  Явно по презумпция той приема, че е невъзможно да се внесат готови бомбички. ОК. Ако не е така, имаме голям проблем, тъй като самоделката, ранила полицайката, е голяма колкото юмрукът на възрастен мъж. Простете, г-н главен секретар, помня ви отлично от времето, в което бяхте редови полицай по такива мачове, но и оправдението за правене на смъртоносната смес на трибуните не звучи убедително. Открай време се знае, че хулиганите в агитките прибягват до това. Добре, вкарали са някак (по чорапи, бельо и т.н.) миниум, бял бронз и каквото там. Ами практиката от Западна Европа за наблюдение на агитките в реално време преди и по време на мач с помощта на съвременни камери? Не сте ли обменяли опит с колеги в Италия, Англия, Германия, Холандия и т.н.? Предполага се, че все ще направи впечатление, когато няколко души правят бомбички преди началото на срещата (тогава е най-удобно да ги направят). Как в Италия се справят със следенето на 60-70 хиляди души. Вчера на “Васил Левски” имаше малко повече от 15 хиляди. И сектор “Б” не беше пълен. Да не говорим, че хората, които се занимават с бомбички в най-големите агитки в България, се знаят, имат си прякори и т.н. и т.н. Снощи научихме, че феновете в сектор “Б” са щателно пребъркани и проверени след мача. За да се установи извършителят. А преди мача? Имаше по два кордона с полицаи, които проверяваха всички зрители. Какво реално се направи за повече от 20 лета, за да се ограничат бомбаджиите поне на стадиона? И тук стигаме до казус, който и друг път сме засягали. Известно е, че футболните клубове си плащат за охрана на мачовете. А за какво точно плащат? Ако четете решенията на вече добилата лоша слава дисциплинарна комисия на БФС в официалния сайт на централата, ще видите, че след всяко заседание има глобени клубове задето част от публиката им е използвала  Как се вкарва на стадион факла и сигнална ракета? И те ли се изработват както си седиш и люпиш семки? Има върху какво доста да се замисли МВР, ако иска да защити собствените си служители така както, вярвам, иска да защити гражданите. Естествено, клубовете не са невинни. Те не правят нищо, за да спрат хулиганите. Няма дори опити за превенция. Най-често оттам ще чуете: “Ама ние не можем да следим кой, как и с каква цел влиза на стадиона, това е работа на полицията”. В някаква степен хулиганите са и покровителствани. Говори се, че и политически. Добре известна практика е да се плаща на стюарди, които в общи линии не вършат нищо полезно. Някъде се плаща и “под масата” (има и други форми) с цел контролиране на поне част от фенската маса и осигуряване на подкрепа в кризисни моменти. Едно важно уточнение: онези, които вземат пари, не мятат бомби. Те не си цапат ръцете с такива неща. Младен Маринов призова обществото да въстане срещу  Добре е да знаем, че полицаите са на обществото. А държавата ще се погрижи ли за обществото? Нищо чудно утре да чуем такъв призив за въставане и срещу автоджамбазите, крадците, измамниците, насилниците по селата… Кой от футболното общество да въстане? Защо да са работа на онзи, който отива на мач с децата си и иска да повика, да се порадва или пострада с любимия отбор, хулиганите, влизащи с бомби и с вандалски намерения? Полицията може и трябва да има водеща роля да се справи с бомбаджиите. Просто трябва да си влезе в задълженията. За тези 20 години тя прие ролята на зрителя, който брои гилзите (бомбите). Преди мачовете “Левски” - ЦСКА от години се правят едни срещи между униформените, фенклубовете и клубовете. Може и да са полезни, в началото - преди доста години, бяха такива. Но ето че е дошло време ролите да се преосмислят. На 4 април се забавлявахме и иронизирахме как Бойко Борисов се хванал да променя началния час на дербитата. Наистина е нелепо. А как се стигна дотам? На среща между изредените по-горе страни те не се бяха съобразили с цяла наредба, в която е записано, че мачовете между “червени” и “сини” задължително свършват по светло. Видно е, че има защо. Години наред полицията се съобразява с някакви предложени от агитките “правила”, че в секторите им не се влизало едва ли не при никакви обстоятелства. За тази работа имало стюарди. Така бяха изпочупени няколко стадиона в България - “Българска армия” (няколко пъти), “Георги Аспарухов” (няколко пъти)... На “Лазур” в Бургас изгоря технология за рекламните табла на финал за Купата между “Ботев” и “Лудогорец”. Примерите с Англия са неуместни, защото там държавата “пипна” здраво и тогава чак дойдоха стюардите. А за прочистването на футбола от хулиганите помогнаха и други фактори: стана скъпо удоволствие да се ходи на мач (с всичките ритуали като пиене на бира, хапване, значка и програмка), а стадионите вече предразполагат да се гледа спектакъл, не нещо друго. В други страни, като Италия, Франция и Германия, например, полицията влиза в сектора, ако трябва да се погрижи за спазване на реда. Питайте техните хулигани и най-вече английските. Така че, заслужете си уважението, за което настоявате. В противен случай отново ще подозираме, че определени субекти в големите агитки се използват за политически цели понякога и срещу това получават закрила.", "date": "2018.04.19", "title": "Полицията, влезте си в задълженията"}
{"url": "http://clubz.bg/66852-rusiq_zabranqva_na_obvinqemi_da_shofirat", "text": "Руският президент Владимир Путин подписа закон за въвеждане на нова мярка във вид на пресичане на определени дейности, предаде Нюз.ру. Сред тях са шофирането, звъненето по телефона и използването на интернет. Тези мерки ще могат да бъдат използвани срещу заподозрени и обвиняеми. Законопроектът за поправките в руския НПК бе приет през февруари от Думата, а след това одобрен от Съвета на федерацията. Съдът може да забрани на заподозрени или обвиняеми също така да излизат в определено време на улицата, да се намират на определени места, да посещават определени мероприятия и да участват в тях, да общуват с определени лица и т.н. Мерките могат да бъдат в сила до 3 години, ако престъплението е особено тежко. Санкционираните си запазват правото да използват телефони, ако викат \"Бърза помощ\", полиция или спасители в случай на извънредна ситуация. Очакванията са новите мерки да имат положителен ефект, тъй като трябва да намалят държавните разходи за издръжката на заподозрени и обвиняеми под стража, отбелязва агенция РБК. Според адвоката Сергей Литвиненко обаче забраните ще представляват декоративна и на практика неработеща мярка за възпиране.", "date": "2018.04.19", "title": "Русия забранява на обвиняеми да шофират"}
{"url": "http://clubz.bg/66869-lqvoto_obedinenie_na_ninova_brakonierstvo_na_myrtyv_divech", "text": "Лидерите на АБВ и \"Движение 21\" Константин Проданов и Татяна Дончева обвиниха в лъжа, спекулации и в   председателя на БСП Корнелия Нинова. Поводът - изказване на Нинова отпреди два дни в Благоевград, където се похвали, че структури на партиите на Дончева и Проданов се връщали в Партията-майка. Корнелия Нинова се похвали: отцепниците се прибират в БСП Оказа се, че похвалата е била малко прибързана. В действителност местният лидер на АБВ Димитър Атанасов е напуснал партията, но от самото АБВ не го искали вече в редиците си. Не го искат и от левицата - от БСП в Петрич излязоха с позиция, че са против приемането му. Изразяват учудване още, че БСП  . Татяна Дончева недоумява с коя точно структура от партията й се хвали Нинова. Миналата година структурата в Благоевград напусна адвокат Албина Анева.  Източници от \"Позитано\" 20 споделиха, че в \"опорните точки\" на Нинова за благоевградската изява партията на Дончева не е била включена, но явно БСП лидерката е проявила самоинициатива. В левицата обаче все още тече дебатът за   - още повече, че се задават избори догодина - европейски и местни. Лидерът Нинова била против съюз с президентската партия и гравитирала около Костадин Костадинов и неговата организация \"Възраждане\" и \"Българска пролет\" - на бившия депутат от Патриотичния фронт Велизар Енчев.", "date": "2018.04.19", "title": "Лявото обединение на Нинова - \"бракониерство на мъртъв дивеч\""}
{"url": "http://clubz.bg/66867-siriq_ne_e_svalila_nito_edna_amerikanska_raketa", "text": "Сирийската противоракетна отбрана е задействана едва след като изстреляните от САЩ, Великобритания и Франция ракети вече са поразили целите си при атаката в събота. Това съобщава  , като се позовава на източници от администрацията на президента Доналд Тръмп. Режимът на Асад е изстрелял  Непосредствено след атаката срещу инсталациите за производство на химически оръжия, Главното оперативно управление на руския Генерален щаб съобщи, че сирийската противоракетна отбрана, която е руско производство, е свалила 71 от 103-те крилати ракети, изстреляни от САЩ и техните съюзници. Сирия свалила 71 от 103 ракети. Според Русия Всъщност   на Вашингтон, Лондон и Париж, твърди изданието. Нито една от руските ракети земя-въздух S-400 Триумф и S-300, разположени в Сирия, не е изстреляна в събота, заяви по-рано ген. лейт. Кенет Макензи, съветник по отбраната на американския президент. Войната в Сирия - 100 ракети за 3 часа. Пентагонът обяви край на атаката  Не е изненадващо, че системите за противоракетна отбрана на Сирия, произведени в края на Студената война, не постигат никакъв успех срещу усъвършенствани маневрени оръжия като ракетите с разширен обхват на действие на САЩ (JASSM-ER), отбелязва \"Дейли бийст\". Американските JASSM-ER и \"Томахоук\", френските SCALP и британските \"Сторм шадоу\" са създадени с цел да затрудняват системите за противоракетна отбрана на противника. Те летят ниско и не излъчват топлина по време на полет, което ги прави особено трудни за засичане от радарите. Войната в Сирия - 100 ракети за 3 часа. Пентагонът обяви край на атаката ", "date": "2018.04.19", "title": "Сирия не е свалила нито една американска ракета"}
{"url": "http://clubz.bg/66873-siderov_za_550_miliona_zriteli_krim_ne_e_okupiran", "text": "Волен Сидеров, лидер на партия \"Атака\", коалиционен партньор на ГЕРБ като част от Обединените патриоти, заяви в Крим, че Крим не е анексиран или окупиран от Русия - обратното е хибридна пропаганда.  Сидеров и съпартийците му от парламентарната група Явор Нотев, Десислав Чуколов и Маргарита Николова участват в международния икономически форум в Ялта. Основната му тема е \"Глобалното бъдеще. Бъдещето на Русия\". Западът не признава анексията на Крим от Русия, извършена през март 2014 г., и го смята за неделима част от Украйна. По тази причина - и заради сепаратисткия конфликт в Източна Украйна, бяха въведени санкции срещу Москва. Сидеров на визита в Крим: Искаме излизане от НАТО Дебатите на форума са свързани с цифровата икономика, международно сътрудничество за териториално развитие, инвестиции във високотехнологични индустрии, бъдеща енергийна икономика, опазване на културното наследство, благоденствие на хората, екология и много други, съобщават от пресцентъра на \"Атака\". Четиримата представители на партията са там по покана на организаторите. От партията изтъкват, че с влизането си на форума Волен Сидеров предизвикал изключително силен интерес от страна на руските медии. Той дал интервюта за телевизиите \"Русия 24\", \"Звезда\", RT, ОРТ и други с обща аудитория над 550 милиона зрители. Според него в момента отношенията между Европа и Русия продължават да са в криза. Но той смята, че след изборите за Европарламента, насрочени за 23-26 май догодина, там ще се засили присъствието на партии като \"Атака\". Той похвалил правителството и премиера Бойко Борисов, че полагат усилия да компенсират загубата от спирането на газопровода \"Южен поток\".  Много важно било, че България не е експулсирала руски дипломати, става ясно от думите на Сидеров. България взе решение: няма да гони руски дипломати (СНИМКИ) България взе решение: няма да гони руски дипломати (СНИМКИ)", "date": "2018.04.19", "title": "Сидеров за 550 милиона зрители: Крим не е окупиран"}
{"url": "http://clubz.bg/66868-sheshel_psuva_hyrvatska_delegaciq_i_gazi_znameto_na_hyrvatiq", "text": "Крайният радикален сръбски политик Войслав Шешел е газил хърватското знаме в парламента в Белград, псувал делегацията, водена от шефа на Народното събрание на Хърватия и проклел пратениците на Загреб, предаде \"Нова Македония\", цитирана от агенция \"Фокус\". Веднага след скандала Гордан Яндрокович, председател на хърватския парламент, се е оттеглил в посолството на Загреб в Белград и е отменил официалните си срещи в Сърбия.  Това е първа визита на председател на хърватския парламент в Сърбия.  Грозната постъпка бе осъдена от председателя на сръбското народно събрание Мая Гойкович: Решението на председателя на хърватския парламент Гордан Яндрокович да прекъсне посещението си в Сърбия е било единственият отговор на изстъпленията на осъдения военен престъпник Воислав Шешел, заяви хърватската президентка Колинда Грабар Китарович, цитирана от македонската държавна агенция \"Макфакс\". Грабар Китарович похвали реакцията на висшите сръбски функционери и изрази надежди, че тази случка няма да провали напредъка в отношенията между Сърбия и Хърватия, постигнат в последните няколко месеца.  Случилото се е много вредно за Сърбия, обяви президентът Александър Вучич. Той изрази разочарованието си, че хърватската делегация е решила да напусне Сърбия заради провокациите. Той припомни още, че Шешел е предизвикал безредици и на миналогодишното изявление на първия дипломат на ЕС Федерика Могерини в сръбския парламент, но тогава, както заяви Вучич, не само че тя не е напуснала Сърбия, не само че не е напуснала парламента, но и продължила да говори в невъзможни условия. Шешел е роден на 11 октомври 1954 година в град Сараево, в тогавашната Съюзна федеративна република Югославия, през 1976 година завършва юридическия факултет на Сараевския университет, а на 25 години защитава докторската си дисертация по темата \"Политическата същност на милитаризма и фашизма\", ставайки най-младият доктор на науките в Югославия. След това Шешел преподава няколко години в Мичиганския университет в САЩ. Политическата кариера на Шешел започва в началото на 80-те, когато той се противопоставя на комунистическия режим на Социалистическа Република Босна и Херцеговина. В средата на 80-те Шешел написва статия, в която призовава за преобразуването на Югославия от многонационална федерация в държава, доминирана от сърбите, за което е осъден на 2 години затвор. Скоро след като е пуснат, Шешел отново е вкаран в затвора, този път за четири години, за политическа дейност от \"анархолиберални и националистически позиции“. Освободен е предсрочно заради протести от югославската интелигенция. Във времето преди окончателния разпад на СССР, а впоследствие и Югославия, Шешел се включва в различни четнически и националистически движения. През 1989-а основава \"Сръбското движение на борците за свобода“, което малко по-късно се обединява със \"Сръбското народно възрождение\" на писателя Вук Драшкович, образувайки нова партия \"Сръбско движение за обновление“. През същата година в партията става разкол и Шешел основава \"Сръбско четническо движение“, поставено извън закона заради наименованието си, \"оскърбяващо обществения морал\". През януари 1990 година отново изкарва 45 дни в затвора, този път за опита му да разруши \"Къщата на цветята\" - мавзолея на Йосип Броз Тито, защото според него покойният югославски лидер е унизил сръбската нация и Шешел настоява за пренасяне на тленните му останки в родната Хърватия. Докато е в затвора, Шешел участва в президентските избори в Сърбия и се класира пети – с 1.91%. През февруари 1991 година основава партията, която оглавява и днес - Сръбската радикална партия (СРП). През април 1992 г. е провъзгласена Съюзна република Югославия (СРЮ), в която влизат Сърбия и Черна гора, а през май с.г. СРП печели 22.6% на изборите и отстъпва само на Социалистическата партия на Милошевич (28.8%). По време на войните в Югославия в началото на 90-те Шешел участва активно в организацията и ръководството на доброволческите отряди на сърбите, воюващи в Хърватия и Босна и Херцеговина, където официално не влиза сръбската армия. Той е организатор и предводител на сръбските доброволчески отряди \"Шешелевичи\", \"Четники\" и \"Белите орли“. Според Шешел, във Велика Сърбия трябва да влязат Сърбия, заедно с провинциите Косово и Войводина, Босна и Херцеговина, Македония, Черна гора, както и част от Хърватия. Въпреки че през 1993-1996 Шешел и Милошевич са скарани, а Воислав е свързван с прословутия \"Земунски клан\" от тогавашния град Земун (до Белград), където той печели местните избори, в периода 1998-2000 г. Шешел е вицепремиер на Сърбия и поддържа премиера Милошевич в косовската война. На 14 февруари 2003 година Международният трибунал за бивша Югославия повдига обвинения срещу Шешел за финансиране и ръководство на сръбски доброволчески отряди и разпалване на междунационална омраза по време на войните в Хърватия и БиХ в началото на 90-те. Той пристига доброволно в Хага. След 11 години в следствения арест на Хагския трибунал Шешел е пуснат да се прибере в Сърбия по здравословни причини, а на 31 март 2016 година е оправдан от Трибунала и всички обвинения срещу него са снети. След това, на 11 април 2018 година оправдателното решение е отменено, а Шешел е осъден на 10 години затвор, които обаче няма да излежава, защото ги е отбил по време на 12-годишното си задържане, докато е бил разследван. ", "date": "2018.04.19", "title": "Шешел псува хърватска делегация и гази знамето на Хърватия"}
{"url": "http://clubz.bg/66874-ksns_preporycha_modernizaciq_na_armiqta", "text": "След като заседава повече от 5 часа днес, Консултативният съвет по национална сигурност (КСНС) оповести декларация, в която се съдържаха препоръки за модернизиране на българската армия. Тя бе изчетена от президента Румен Радев в присъствието на премиера Бойко Борисов, лидери на парламентарни партии и министри. Президентът обясни, че заседанието  било по темата за рисковете и заплахите за националната сигурност, както и състоянието на въоръжените сили. Той изтъкна, че за последната година артмията е намаляла с близо 1000 човека, старата техника е остаряла още повече, а обстановката около нас не е станала по-спокойна. Той допълни, че страните в региона отделят значителни средства за модернизация на армиите си. Докато у нас процесът на напускане на военнослужещи не бил овладян. Президентът изтъкна, че забавянето на проектите за модернизация  пречи на съвместимостта ни със съюзниците. Той се обяви за издигане на социалния статус на военнослужещите. Радев поиска актуализация на средносрочната бюджетна прогноза в съответствие с плана за повишаване на разходите за отбрана до 2% от БВП до 2024 г. Държавният глава подчерта, че забавянето на проектите за модернизация \"забавя въоръжените сили от съвременни способности, адекватни на заплахите, и съвместимост със съюзниците\". След заседанието вицепремиерът и военен министър Красимир Каракачанов заяви, че недокомплектът (незапълненият щат в армията - б.р.) може да се реши чрез връщането на наборната военна служба. Освен това средствата за отбрана за 2019 г. ще бъдат актуализирани с близо 131 милиона лева   Зам.-шефът на ГЕРБ Цветан Цветанов пък изтъкна, че в повечето държави в близост до нас на въоръжение са самолети F-16. Петте точки, по които са се обединили участниците в заседанието, са: 1. Поради разминаване между средносрочната прогноза за периода 2019-2021 г., приета вчера от МС, и Националния план за повишаване на разходите за отбрана на 2% от БВП до 2024 г., средносрочната прогноза ще се актуализира в съответствие с Националния план в срок до октомври 2018 г. 2. До септември 2018 г. МО трябва да предприеме мерки за привличане на хора в армията. Доброволната казарма на Каракачанов - скъпо удоволствие 3. До септември 2018 г. - разработване на финансов план за модернизация и превъоръжаване на армията.  4. До юли месец се очаква ускоряване на процесите за модернизация на армията. (Проектите за модернизация на армията са одобрени от Съвета по отбрана и имат две седмици за междуведомствено съгласуване.) Решено: тръгва втори опит за купуване на изтребители и бойна техника 5. Обединяването на усилията на изпълнителната и законодателната власт да приведат в изпълнение поетите ангажименти от КСНС през май месец 2017 г. относно осъвременяване на Закона за вероизповеданията. Това трябва да стане по начин, който да гарантира защитата на традиционните български вероизповедания и недопускане на радикализация на религиозна основа. Около 30 млн. лева ще коства спирането на финансирането на религиозните общности, каза Карачанов. Решено: тръгва втори опит за купуване на изтребители и бойна техника", "date": "2018.04.19", "title": "КСНС препоръча модернизация на армията"}
{"url": "http://clubz.bg/66771-ostrov_na_beznakazanost", "text": "В едно иначе избуяло с пшеница поле в Малта има място, където не растат нито цветя, нито трева. Това място, където разследващата журналистка Дафне Каруана Галиция беше убита през октомври при експлозията на поставена под седалката на колата й бомба, е украсено със свещи и транспарант с надпис \"Справедливост\". Шест месеца по-късно убийството й все още не е разкрито. Мнозина се съмняват, че ще стане някога. За сестрата на журналистката реалността на нападението все още е не е избледняла. Седнала във фоайето на хотел, Корин Вела предпочита да говори приглушено. На малък остров с население от 450 000 души анонимността е невъзможна и човек никога не може да е сигурен кой слуша от съседната маса. Цялото семейство се колебае да прави публични коментари, но неговата критичност и недоверие към малтийските власти и правителството са отдавна известни. Вела се съмнява, че тримата мъже, обвинени в убийството на сестра й, ще бъдат осъдени. Престъпления като корупция, пране на пари и замесване на високопоставени правителствени служители в тях бяха обичайни теми в блога на Каруана Галиция Running Commentary. В блога веднъж бе заявено, че Мишел Мускат - съпругата на малтийския министър-председател Джоузеф Мускат, е получила тайно един милион евро от Азербайджан, след като беше разкрито, че компания, спомената в Панамските документи, е нейна. Отново и отново, това изречение се използва за описание на убийството на 53-годишната жена. То се чете и на импровизиран паметник срещу Съдебната палата в центъра на Валета. Снимка на Каруана Галиция и цветя осем пъти бяха махани от мястото, което предизвика гнева на някои хора. Движението цели да окаже натиск върху властите да действат и да напомня на обществеността за значимостта на смъртта на Каруана Галиция. Убийството на журналистката е променило всичко и нищо. Първоначалната ярост на масовите протести срещу корупцията, престъпленията на белите якички и влиянието на престъпността върху политическите институции утихна. Защо да се бориш за промяна, ако собственият ти портфейл не е засегнат, пита риторично Дюжарден. Междувременно Малта процъфтява. Безработицата е ниска, а на ваканционния остров пристигат рекорден брой туристи. Но евродепутати наскоро започнаха да изразяват съмнения дали Малта спазва основополагащите европейски ценности. \"В Малта има много хора, които смятат, че Дафне беше човек, който заслужаваше нещо още по-лошо. И го казват без притеснения\", посочва Мануел Делия - 41-годишен блогър, който определя Каруана Галиция като свой наставник. \"Тя ме научи какво означава \"просто го направи\", казва Делия. \"Даваше ми съвети и много сме обсъждали как да се опазиш след това\". Проучванията на Каруана Галиция върху Панамските документи, банка \"Пилатус\", незаконни петролни сделки, и съмнителната търговия с малтийски паспорти са свързани, казва Делия. За някои подходът на Делия и Замит е твърде краен. Тяхната решимост се цени, но има опасения, че така те ще се изолират и дори може да се окажат застрашени. Убийството на словашкия разследващ журналист Ян Куциак през февруари показа, че нападението срещу Каруана Галиция не е изолиран инцидент в ЕС. Въпреки това, Делия казва, че би дезертирал от бойното поле, ако се откаже сега. Последното разследване на убития журналист Ян Куцияк В Малта мнозина имат собствени истории за Каруана Галиция. Освен задълбочените си разследвания на малтийската корупция, тя подхранваше и клюките на острова. Всеки можеше да очаква в определен момент да попадне в блога й. Каруана Галиция имаше много врагове, големи и малки. Семейството й я помни като любящ човек, който никога не е престанал да се възмущава от несправедливостта, казва сестра й Корин. Синовете й Матю, Андрю и Пол оттогава са обърнали гръб на Малта от съображения за сигурност. \"Домът от детството ни, в който майка ни вложи толкова много енергия и любов, стана място, което ни кара да страдаме\", казва Андрю. \"А страната ни стана оазис за безнаказаност за хората, които са били в заговора за убийството й\", подчертава синът на убитата журналистка.", "date": "2018.04.19", "title": "Остров на безнаказаност"}
{"url": "http://clubz.bg/66857-cvetanov_poiska_projektori_za_kampaniqta_na_radev", "text": "Председателят на парламентарната група на ГЕРБ Цветан Цветанов поиска днес повече светлина за финансирането на кандидат-президентската кампания на Румен Радев през 2016 г. Тази седмица в лекция в УНСС държавният глава поиска същото за обществените поръчки на властта. Нанков видя светлина в тунелите По думите му, хора, които са социално слаби, внасяли доброволни вноски от по 400 лева и обясни, че това се прави, тъй като за тази сума няма изискване да се декларира произхода на средствата. Цветанов: Решетников си свърши добре работата с Радев \"Искам да попитам президента, след като ще говорим светлината нека осветим начина, по който беше направено всичко това. На тъмно беше взето решението от страна на БСП за издигането на Румен Радев за президент. На тъмно беше взето решението при провеждането на тази среща с г-н Решетников. Корнелия Нинова (лидерът на БСП - б.р.) и до ден днешен отрича, че имало такава среща, а ген. Решетников казва, че такава среща има. Имало ли е изследване, възложено от института на Решетников за правилния профил и човек, който да бъде номиниран\", допълни Цветанов. Решетников: Имаме приятели срещу хибридната война. Особено в България Според него единствената цел в момента на президента и БСП е страната ни да се отклони от евроатлантическия си път. На въпрос какво е било решението на ГЕРБ в 41-ото Народно събрание да замрази депутатските заплати, Цветанов отговори, че е било съобразено с икономическата обстановка в страната. \"В момента имаме 3.9% икономически растеж. Темата за субсидиите отново излиза на дневен ред. По-добре е държавата да подпомага дейността на политически партии, отколкото икономическите кръгове да финансират\", заяви Цветанов. Нинова замразява заплати на депутати, премиер и президент на 2976 лева По предложението да се намалят и почивните дни на депутатите, Цветанов даде пример със себе си, като заяви, че постоянно работи през уикендите, времето, в което повечето българи почиват. А той жертва време, което би могъл да прекара със семейството си, за да бъде сред хората и да ги запознава с управленската политика на ГЕРБ. Правата на децата с увреждания? Важното е, че Борисов е разплакан Цветанов: Решетников си свърши добре работата с Радев Решетников: Имаме приятели срещу хибридната война. Особено в България Нинова замразява заплати на депутати, премиер и президент на 2976 лева Правата на децата с увреждания? Важното е, че Борисов е разплакан", "date": "2018.04.19", "title": "Цветанов поиска прожектори за кампанията на Радев"}
{"url": "http://clubz.bg/66866-demokratichna_bylgariq_aec_belene_bi_struvala_21_mlrd_leva", "text": "В хоризонт до 2040 година проектът АЕЦ \"Белене\" не е нужен на страната и региона от енергийна гледна точка, а примерите за подобни проекти в Европа и авторитетните анализи за самия проект показват, че електроенергията от него би струвала не по-малко от 10 евроцента/кВч.  Това заявиха от \"Демократична България\" на първата си пресконференция по конкретна тема, откакто обявиха новото обединение.  Анализът на демократите се базира на анализи на \"Белене\", доклади на БАН от 2010 и 2017 г. (Част IV Препоръки); анализ на Института за пазарна икономика от 2011 г., документи на Европейската комисия с хоризонт до 2050 г. и т.н. Неотдавна Народното събрание - по предложение на БСП, но с гласовете на управляващите от ГЕРБ и \"Обединените патриоти\" задължиха министърката на енергетиката Теменужка Петкова да представи анализ за възможностите за реализация на проекта до юни т.г.  Кабинетът със срок до лятото да реши какво правим с АЕЦ \"Белене\" Енергийната компания на Китай заявява интерес към АЕЦ \"Белене\" Според \"Демократична България\" началните разходи за изграждане на \"Белене\" ще бъдат не по-малко от 21 милиарда лева, което е заплаха за сигурността на страната, а че няма как да има европейско финансиране за атомната централа е станало ясно още в периода 2005-2012 г. От обединението припомнят, че от 90-те години, а и преди това, има документи, доказващи, че площадката \"Белене\" е в област със значителен и неприемлив сеизмичен риск. От обединението изброяват и потенциалните други рискове, които крие реализацията на втората атомна централа. А именно:  Исканията на демократите са след спирането на проекта прощадката да се превърне в икономическа зона, оборудването да се продаде или част от него да се използва за подмяна на парогенераторите на работещите блокове в АЕЦ Козлодуй.   Енергийната компания на Китай заявява интерес към АЕЦ \"Белене\"", "date": "2018.04.19", "title": "\"Демократична България\": АЕЦ \"Белене\" би струвала 21 млрд. лева"}
{"url": "http://clubz.bg/66835-gyrciq_vze_polovin_miliard_evro_za_gazoviq_si_operator", "text": "Гръцките власти обявиха, че е приключила една от големите приватизационни сделки. Консорциумът, включващ италианската SNAM, белгийската Fluxys и испанската Enagas, е новият собственик на 66% от акциите на гръцкия газов оператор ДЕСФА.  \n\tКонсорциумът е предложил цена от 535 млн. евро, която е била по-висока от тази на другия кандидат по сделката - групата, съставена от испанската Reganosa, румънската Transgaz и Европейската банка за възстановяване и развитие, чиято оферта е 457 млн. евро.  \n\tАгенцията за приватизация оповести още, че стартира международна тръжна процедура и за продажбата на мажоритарния дял от акции - 50.1%, на компанията \"Хеленик петролеум\". Оферти за търга ще се приемат до 18 май тази година. Гърция цели да привлече до 6 млрд. eвро от приватизация на държавни активи през 2018 г. и така компенсира недостига на приходи през миналата година.  Приватизацията е сред трите водещи спасителни операции за Гърция, изпаднала във финансов колапс през 2010 г., но политическата съпротива и бюрокрацията попречиха да бъдат постигнати целите на спасителната програма. До миналата година Атина беше успяла да събере само 4.4 милиарда евро и многократно е преразглеждала целите си надолу. Въпреки поставената цел от 2 млрд. евро през 2016 г. Гърция успя да събере едва 500 млн. евро от продажбата на активи главно поради закъснения при приключване на отдаването под наем на 14 летища на консорциум, ръководен от германската Fraport (FRAG.DE). Процедурата за 1.2 млрд. евро приключи през 2017 г. Заедно с продажбата на 67-процентния дял в пристанище Солун и първия транш от 345 милиона евро от лизинга на бившето летище Hellenikon в Атина Гърция успя да се справи през м.г.", "date": "2018.04.19", "title": "Гърция взе половин милиард евро за газовия си оператор"}
{"url": "http://clubz.bg/66875-kato_v_hor_vsichki_osyjdat_incidenta_na_derbito_iskat_merki", "text": "Цял ден валят декларации заради вчерашния инцидент на дербито ЦСКА-София - \"Левски\" (2:2), в което с бомбичка от сектор \"Б\" беше ранена полицайка. Не е трудно човек да предположи реакциите: всички осъждат инцидента, искат строги мерки, някои искат справедливост и т. н. \"Левски\" чака решението на дисциплинарната комисия на БФС, поради което спря продажбата на билета за домакинския мач срещу \"Верея\" в събота. \"Сините\" ще бъдат лишени от домакинство за 1 или 3 мача (което означава 1 или 3 срещи без публика, прилага се т. нар. \"замяна\") и голяма глоба в зависимост от това как футболният дисцип ще определи нараняването - с тежки последствия или не.  Ако се наложи по-суровата санкция (което изглежда най-логично, но от БФС винаги могат да се очакват изненади) следващото дерби между \"сини\" и \"червени\" ще е на празния стадион \"Васил Левски\". Делегация на МВР се срещна с министъра на младежта и спорта Красен Кралев. Фенът, който е хвърлил бомбичката, в резултат на което е ранена полицайка, още не е разкрит и заловен.", "date": "2018.04.19", "title": "Като в хор всички осъждат инцидента на дербито, искат мерки"}
{"url": "http://clubz.bg/66811-ne_se_blyskajte_mqsto_ima_za_vsichki", "text": "8.00 ч в неделя. Пред сградата на Ректората на Софийския университет на талази прииждат младежи (че и впечатляващо количество родители). Можете да срещнете всякакви реакции – от нервно потропване с крак, през самоуверени изражения до ирационална паника в очите на тези 18-19-годишни хора (а и в тези на родителите им). Когато вратите се отварят с тежко скърцане, пипалата на аморфната маса започват да се придвижват по стълбите и заплашват да погълнат достолепните статуи на Евлоги и Христо Георгиеви. На вратата сверяват лика на личната карта със стреснатата физиономия на всеки бъдещ студент и след установена достатъчна степен на прилика, го допускат до кандидатстудентския изпит, заради който е цялата паника насред София. Колкото повече, толкова повече В разгара на предварителната кандидатстудентска кампания тази гледка може да бъде наблюдавана всеки уикенд на същото място. Както и пред другите висши училища. Битката е за местата в силно желани специалности в най-добрите български университети. За да бъдат по-спокойни притеснените младежи, набелязаната от тях специалност я има вероятно в още поне три университета. Които вероятно не успяват да запълнят определените места за прием. Само че това въобще не е толкова хубаво, колкото на някои бъдещи студенти им се струва. Ето и новите такси на Софийския университет за 2018/1019 г. Към края на миналата година широк отзвук получи изследването по европейската програма „Хоризонт 2020“, посветено на подобряването на модела на финансиране на научните изследвания на базата на постигнатите резултати. Една от двете основни препоръки, представени от проф. Люк Соте, съветник на еврокомисаря за науката, изследванията и иновациите Карлос Моедас, беше намаляване на броя на висшите учебни заведения у нас от 54 (по данни на НСИ) на максимум десет (заедно с Българската академия на науките и Селскостопанската академия). Сред аргументите за съкращаване на броя на университетите у нас бе посочена европейската практика, според която обикновено има един университет на 1 милион души от населението. Статистиката за отделните държави е различна, но последните данни за броя на университетите в Европейския съюз сочи, че те са над 3000 при население около 510 милиона души в 28-те страни членки. Простата сметка показва, че ЕС като цяло е далеч от този “неписан стандарт“. Факт е обаче че   И това на фона на демографската криза, която се отразява пряко на броя на кандидатстващите, съответно приети първокурсници. През 2017 г. в български университети са приети 51 хил. студенти, като 38 хил. от тях се обучават за степен бакалавър по данни на Министерство на образованието (МОН). Само година по-рано първокурсниците са били с 14 хил. повече. Освен това колкото по-ниска е конкуренцията между студентите за местата в университетите, толкова по-ниска е мотивацията им. Това несъмнено влияе на качеството на висшето образование. А пък ниското качество (за което съдействат и вече предъвканите фактори – кошмарна материална база, остарели учебни програми и в общия случай ниска мотивация на преподавателите) кара младите хора все по-често да избират образование в чужбина. Което става все по-достъпно, особено в страните от Европейския съюз. Дори и да се приеме, че твърденията, с които проф. Соте подкрепи заключенията на доклада, не са съвсем верни, препоръките могат да си свършат работата като провокират дебат по темата. Роботчета на минимална работна заплата Фрагментирането на висшите учебни заведения у нас определено е проблем. Но по-сериозен от него е въпросът с  И отново всичко опира до финансирането. По данни на НСИ от 54-те висши учебни заведения у нас, 37 са държавни и се издържат от държавния бюджет, като за целта през 2018 г. са предвидени почти половин милиард лева. На практика финансирането на държавните висши учебни заведения идва най-вече от държавната субсидия и от таксите на студентите. За държавната субсидия конкуренция между университетите няма – тя се определя от броя студенти, умножен по издръжката за един студент по дадена специалност. Според новата стратегия за висшето образование, към тези пари има и допълнителни, които зависят от качеството на образованието. Какъв е механизмът, по който се определя то, все още не е съвсем ясно. Начинът на финансиране обаче, освен че не предлага поле за конкуренция между университетите, води до феномен, който има последствия, по-лоши дори от фрагментирането на образователните институции. Получаването на “едни на практика безотчетни пари“ предизвиква  За да получат допълнително финансиране, някои технически университети създават специалности извън профила си. Така например в Техническия университет – София можете да кандидатствате за специалности като “Публична администрация“ и “Стопанско управление“. Ситуацията с   е малко по-различна. Те предлагат някои специалности, които не се изучават в държавните университети, а през последните години НБУ и Американският университет - Благоевград (АУБ) се нареждат до най-добрите държавни университети. Според рейтинговата система на висшите училища в България АУБ и Софийският университет разделят първото място в професионално направление \"Политически науки\". В направленията \"Социология, антропология и науки за културата\" и \"Психология\" СУ е следван непосредствено от НБУ. Единственият механизъм за контрол при тях обаче е чрез акредитацията, тъй като не зависят от държавно финансиране. А акредитирането на нови университети се извършва в общи линии без проблем. Пред “Капитал“ Националната агенция за акредитация разкрива, че през последните десет години отказала акредитация само на един университет - на Колежа по туризъм в Благоевград, който по-късно е кандидатствал отново и е получил одобрение - с оценка 4.79 от 10.  Обучение по оцеляване Отново стигаме до парите. Ако има конкуренция при разпределянето на държавните субсидии (например по качество на образованието, както е заложено в Стратегията за развитие на висшето образование през 2014-2020 г.) вместо да разкриват все повече специалности, университетите биха могли да се ориентират към адекватно и смислено образование, което да им донесе пари. В противен случай дори “препоръчаните“ десет университета ще раздуват броя на новоприетите студенти и ще откриват филиали, ще разкриват нови специалности, ще улесняват максимално приема само и само да получат повече пари. Емоциите на младежите (и родителите), събрали се в неделя сутрин пред Ректората на Софийския университет до голяма степен се обезсмислят – място има за всички. Ако не в този университет, то в някой друг. А когато и последният ни полъх на оптимизъм за качеството и смисъла на българското образование не разбута праха, натрупван с години в някоя аудитория, сцени, подобни на описаната в началото, ще станат по-типични за летищата. ---- „Генерация Z“ – с подкрепата на „Америка за България“ Ето и новите такси на Софийския университет за 2018/1019 г. Роботчета на минимална работна заплата Обучение по оцеляване „Генерация Z“ – с подкрепата на „Америка за България“", "date": "2018.04.19", "title": "Не се блъскайте, място има за всички"}
{"url": "http://clubz.bg/66858-finalno_30_g_reshetki_za_pazardjikliq_izbival_70_godishni_romi", "text": "С решение от 17 април т.г. тричленен състав на ВКС оставя в сила 30-годишната присъда затвор на Иван Николов, който закла възрастно семейство роми и рани още двама през 2016 г. Това съобщават от ВКС, като поясняват, че присъдата е окончателна. В нощта срещу 6 ноември 2016 г. Иван избира произволна къща на ул. \"Дунав\" и заколва двама съпрузи от ромски произход на по 70 г. След двойната екзекуция Николов беше оставил  . Тъй като часове след престъплението никой не го потърсил, на следващата сутрин той простреля с ловна пушка две жени и така попадна в ръцете на полицията. В съда Николов демонстрира неадекватно поведение, заради което беше настанен в лечебно заведение. Близки на убитите твърдяха, че той е  Петорна съдебнопсихиатрична и и психологическа експертиза тогава доказаха, че 30-годишният мъж може да След като първата инстанция даде на мъжа 25 г., Пловдивският апелативен съд му даде 30 г. Сега ВКС потвърждава изцяло решениета на ПАС, увеличени са и размерите на част от присъдените обезщетения по предявените граждански искове. Николов е признат за виновен н сравнително рядката квалификация: ал. 116, ал. 1, т. 4, т. 6 и т. 11 от НК -  на повече от едно лице по особено мъчителен начин за убитите и с особена жестокост. Със същата присъда е признат и за виновен в извършването на престъпление по чл. 131, ал. 1, т. 4 и т. 12 от НК -  Производството е протекло по реда на съкратеното съдебно следствие, като подсъдимият е признал изцяло фактите от обстоятелствената част на обвинителния акт Върховните магистрати подчертават, че воден от своите установени стереотипи (открито противообществени) и желание за себеизтъкване, той е нарушил изконното човешко право на живот на двама души, които не са били в състояние да се защитят поради своята възраст.", "date": "2018.04.19", "title": "Финално: 30 г. решетки за пазарджиклия, избивал 70-годишни роми"}
{"url": "http://clubz.bg/66860-rusiq_moje_da_izpolzva_qdreno_oryjie_sreshtu_nato", "text": "Не е изключено Русия да използва ядрено оръжие при хипотетичен конфликт с НАТО. Това заявил британският военен анализатор Джъстин Бронк при слушания в парламента в Лондон. Те бяха пред Комитета по отбрана при Камарата на общините. При евентуален ограничен военен конфликт на руското ръководство ще му бъде необходимо на всяка цена да избегне разрастването му, смята Бронк. И то може да прибегне или до заплаха с ядрено оръжие, или дори до удари с тактическо ядрено оръжие с относително малка мощност. НАТО: Русия е симулирала ядрено нападение срещу Швеция НАТО скочи срещу ядрена заплаха от руски посланик Слушанията се състояли на 17 април. Те били посветени на сигурността най-вече на балтийските страни. По негови оценки така Москва получава възможността \"убедително да заплашва с превръщането на конфликта в ядрен\", но да го прави в такива рамки, че страните от НАТО вероятно ще сметнат за несъразмерно да отговорят със \"стратегическо, помитащо градове ядрено оръжие\". И добавил, че САЩ разработват тактически ядрени боеприпаси с висока точност за бъдещо разполагане на невидимите си бомбардировачи Б-21 и изтребители Ф-35. Перспективата от появата на ескадрили от такива самолети по летищата близо до руските граници много тревожи Москва. Разсъжденията на Джъстин Бронк били в отговор на въпрос на председателя на Комисията по отбрана Джулиан Люис. Депутатът попитал как трябва да бъдат разбирани руските изявления за ядреното оръжие - като инструмент за ескалация или деескалация. НАТО скочи срещу ядрена заплаха от руски посланик", "date": "2018.04.19", "title": "Русия може да използва ядрено оръжие срещу НАТО"}
{"url": "http://clubz.bg/66862-g_n_nikoj_ili_noviqt_silen_chovek_v_kuba_samo_edin_deputat_ne_glasuva_za_nego", "text": "Новият президент на Куба е от по-младо поколение лидери и подкрепя модернизацията на острова, но той е и дългогодишен \"апаратчик\" на Комунистическата партия и не се очаква да настоява за голяма политическа промяна. Това пишат  Мигел Диас-Канел, 57-годишният първи вицепрезидент, бе избран днес от Националното събрание на народната власт за приемник на 86-годишния Раул Кастро. Той бе единственият кандидат и бе подкрепен от 603-ма от общо 604-ма депутати. Диас-Канел стана първият лидер след революцията в Куба от 1959 г., роден след нея. И е първият извън клана Кастро, възкачил се на върха от 1959 г. наса Инженер по електроника, Диас-Канел често изглежда повече в крак с времето от по-възрастните си носещи униформи \"каки\" предшественици - Раул и брат му Фидел, които управляваха карибския остров през последните шест десетилетия. Като млад провинциален партиен ръководител Диас-Канел отхвърлил партийната праволинейност, като подкрепил културен център, свързан с ЛГБТ движението, слушал рок музика и носел дълга коса. На национално равнище Диас-Канел призовава за по-критично отразяване на събитията от държавните медии и по-широк достъп до интернет в едно от най-слабо свързаните с нета общества. Според анализатори обаче в последна сметка изглежда, че Диас-Канел е консенсусен кандидат, избран от Кастро, и е спечелил доверие, проправяйки си път в йерархията в продължение на три десетилетия и придържайки се към партийната линия по ключови политически и икономически въпроси.  Неотдавнашните му публични изказвания наблягат на необходимостта от приемственост и борба с империализма - предизвикателно и изтъркано послание, в момент на подновено напрежение между Куба и САЩ след встъпването в длъжност на президента Доналд Тръмп. До голяма степен политическите възгледи на Диас-Канел остават загадка. Политическата агитация е забранена в Куба и Диас-Канел избягва показността, провалила кариерите на други претенденти през годините. \n\tМнозина кубинци, разочаровани от бавния темп на подобряването на икономиката при Кастро, се надяват, че Диас-Канел просто чака благоприятния момент, за да поеме \"командването на парада\". Въпреки това неговото поле за маневриране ще бъде ограничено, тъй като Комунистическата партия остава водеща политическа сила и ще бъде ръководена от Кастро до 2021 г. На страната на Кастро в партийната върхушка ще бъде неговият революционен съратник от старата гвардия, 87-годишният Хосе Рамон Мачадо Вентура. Някои членове на малката кубинска дисидентска общност, които според правителството работят за САЩ, за да го дестабилизират, осъдиха президентството на Диас-Канел още преди да е започнало, с думите, че то е продължение на предишното. Един от противниците му, Илдебрандо Чавиано, го нарече \"господин Никой\" без политика, допълвайки, че дългогодишното управление на Фидел Кастро е създало поколение от последователи, а не от лидери. Фидел Кастро официално предаде управлението на брат си през 2008 г. и почина през 2016 г. Личността на Диас-Канел е държана в сянка, откакто влезе в националното управление преди девет години, но жители на родната му провинция Виля Клара го хвалят като симпатичен, дружелюбен \"човек от народа\", който умее да си върши работата. Той израства в скромна едноетажна къща с фасада с олющена мазилка. Местни хора казват, че това е един от най-проблемните квартали на провинциалната столица, Санта Клара. Блестящ ученик според негов бивш учител, той преподава в университета преди началото на политическата си кариера и става партиен ръководител във Виля Клара през икономическата криза в Куба от 90-те години, последвала разпада на основния й съюзник, Съветския съюз.  \"Близостта му с гражданите бе негова запазена марка\", казва 69-годишният Рамон Силверио, собственик на културния център \"Ел Мехунхе\" (коктейл, смес), където има лесбийски, гей, бисексуални и трансджендър (ЛГБТ) прояви. Силверио хвали Диас-Канел за подкрепата на \"Ел Мехунхе\" във време, когато хомофобията бе нещо обичайно в партията. Почитател на културата, Диас-Канел водел двете си деца от първия брак на младежките прояви и вечер самият той танцувал там. Той работел извънредно, правел изненадващи проверки на държавни компании, за да се бори с корупцията, и си спечелил прозвището \"Диас и ноче\" - игра на думи с неговото име и телевизионния криминален сериал \"Ден и нощ\". През 2003 г. Диас-Канел е преместен на длъжност партиен ръководител на провинция Олгин, център на процъфтяващия кубински туристически сектор и на чуждестранните инвестиции. През 2009 г. той бе извикан в Хавана, за да стане министър на висшето образование. През 2013 г. Кастро го направи своя \"дясна ръка\" и похвали \"непоколебимата му идеологическа твърдост\". Диас-Канел е замествал Кастро при важни политически прояви, приемал е чужди държавници и е пътувал в чужбина от името на правителството. През миналата година изтекло видео от закрито събрание показва Диас-Канел, който изразява твърдолинейни възгледи към независимите медии, дисидентите и западните посолства. Това разочарова мнозина кубинци, които се надяваха, че той ще бъде реформатор. Но някои анализатори казват, че това е по-скоро доказателство за политическата ловкост на Диас-Канел, отколкото за политическите му възгледи, тъй като се е налагало да успокои партийните хардлайнери, изплашени от смъртта на Фидел Кастро и избора на Тръмп. Тръмп хвърли сянка върху разведряването, договорено през 2014 г. между Раул Кастро и бившия американски президент Барак Обама. Тази ловкост ще бъде от ключово значение, ако Диас-Канел иска да направи промени в начертания от Кастро път, достатъчни да направят кубинския социализъм устойчив, но не толкова големи, че да разрушат системата. Тъй като Диас-Канел не притежава влиянието на Фидел и Раул Кастро като исторически лидери на революцията, способността му да упражнява властта ще зависи от успехите в икономиката, казват експерти.", "date": "2018.04.19", "title": "Г-н Никой или новият силен човек в Куба. Само един депутат не гласува за него"}
{"url": "http://clubz.bg/66859-dvama_evrei_bqha_napadnati_v_berlin", "text": "Двама евреи са били обиждани и нападнати от трима мъже в Берлин, предаде Асошиейтед прес. Мъжете са носили традиционни еврейски шапчици и са били нападнати пред дома на единия от пострадалите. Това е пореден пример за антисемитска атака в Германия, посочи \"Дойче веле\". Две еврейски организации разпространиха видеозапис на атаката, заснет от единия пострадал. На клипа се вижда как млад мъж напада снимащия, крещейки \"яхуди\" (\"евреин\" на арабски). Лидерът на една от организациите, Йозеф Шустер, коментира: Този случай показва, че антисемитизмът в Германия е достигнал още по-високо ниво, констатира медията. Канцлерът Ангела Меркел осъди действията на нападателите: Асошиейтед прес допълва, че броят на антисемитските атаки в германската столица е достигнал 950 през последната година. Органите на реда са стигнали до извода, че голяма част от атаките са извършени от крайнодесни групи, но според еврейските организации антисемитските настроения са започнали да се разпространяват и сред мюсюлмани.", "date": "2018.04.19", "title": "Двама евреи бяха нападнати в Берлин"}
{"url": "http://clubz.bg/66864-bojko_borisov_karateto_me_prevyrna_v_borec_za_mir", "text": "В интервю за швейцарския \"Нойе Цюрихер цайтунг\" (НЦЦ) премиерът Бойко Борисов не оставя и грам съмнение относно западната принадлежност на България, но в същото време предупреждава, че не бива да се проявява прекалена твърдост спрямо Русия. \" \" подбира акценти от това интервю: На провокативния въпрос на НЦЦ дали е популист, след като от десетилетие насам налага своя личен отпечатък на властта в България, но в същото време обича да се дистанцира от политическата класа, Борисов отговаря отрицателно и добавя: „Аз съм човек, който иска да върши добрини за обществото.\" По-нататък премиерът отбелязва, че е радостен от постигнатото през последните години и споменава в тази връзка новите автомагистрали и метрото в София. По-нататък премиерът обяснява, че опитът, придобит в бойните изкуства, му е бил от полза и в политиката. На въпрос на НЦЦ защо центрист като него управлява в съюз с отчасти десноекстремистки сили, Борисов отговаря: По-нататък Борисов пояснява, че естествените съюзници на ГЕРБ от десния спектър не са успели да влязат в парламента, а бившите комунисти и партията на турското малцинство са били напълно неприемливи като коалиционни партньори. \"През последната година показахме, че с \"Обединените патриоти\" се допълваме добре\", отбелязва още премиерът и дава за пример защитата на границата с Турция и овладяването на миграционната криза, както и повишаването на пенсиите и на разходите за образование. По-нататък в интервюто Борисов отговаря на въпрос за причините, довели до отказа на правителството да ратифицира Истанбулската конвенция. По думите на българския премиер този отказ се дължи на неконструктивното поведение на социалистите, които изкривили дебатите, насаждайки страх ув обществото с твърдението, че става дума за въвеждане на „трети пол\". По този въпрос Борисов е категоричен: „Основните виновници (за нератифицирането на Конвенцията - бел.ред.) са социалистите и близкият до тях президент Румен Радев. Те са длъжни да обяснят защо защитават домашното насилие.\" На въпрос къде позиционира България в конфликта между Запада и Русия, Борисов изтъква традиционните културни, исторически и религиозни връзки на страната с Русия. Според него е съвсем нормално да има чувство на благодарност за това, че хиляди руснаци са дали живота си за освобождаването на България от Османската империя. В същото време премиерът подчертава, че не може да има и грам съмнение относно западната принадлежност на страната: На въпрос защо България, за разлика от повечето страни в ЕС, не експулсира руски дипломати във връзка с покушението срещу Сергей Скрипал, премиерът отговаря, че по-строги мерки срещу Русия би следвало да се приемат чак след като бъдат представени допълнителни доказателства за вината ѝ. Във връзка с българското европредседателство и стратегията на Еврокомисията за прием на страните от Западните Балкани Борисов обрисува следната визия: \"Това е най-бедният и най-изостаналият регион в цяла Европа. И затова искам Балканите да се превърнат в строителна площадка за важни инфраструктурни проекти, за транспортни коридори, които да свързват Азия и Европа, и да стимулират връзките между градове като София, Белград и Солун\", посочва Борисов и отчита като свой личен успех факта, че Западните Балкани отново са се превърнали в приоритетен регион.", "date": "2018.04.19", "title": "Бойко Борисов: Каратето ме превърна в борец за мир"}
{"url": "http://clubz.bg/66865-doktor_asperger_sytrudnichil_na_nacistite", "text": "Новоразкрити документи показват, че австрийският доктор Ханс Аспергер, на когото е наименуван \"Синдромът на Аспергер\", е работил по програмата за евтаназия на нацисткия режим в Австрия, съобщи Би Би Си. Информацията е била разкрита, след като историци отворили неизвестни досега документи.  Докторът е изпращал деца със сериозни увреждания във виенската клиника Am Spiegelgrund, където умирали от глад или били инжектирани със смъртоносни наркотици. Мъчението над децата е било част от програмата за евгеника на Третия райх, чиято цел е била \"да изчисти\" населението от хора с увреждания и хора от други раси. В клиниката са били убити 789 деца, допълва Би Би Си.  След разглеждане на документите медицинският историк Хервиг Чех заключва, че Аспергер  . Чрез лояността си към нацисткия режим той бил възнаграден с кариера, пише в. \"Телеграф\". Въпреки че не е бил член на нацистката партия, неговият ментор Франц Хамбургер е описвал тяхната идеология като ключов елемент в педиатрията.  Ханс Аспергер е смятан за водещ учен в сферата на аутизма. Със своята практика и изследвания, той е обявен за герой в медицината. По време на нацистката окупация в Австрия се вярваше, че е защитил своите млади пациенти и ги е спасил от заплахите на нацистката партия. В реч във Виенския университет през 1980 г. той заявява, че е бил преследван от Гестапо за това, че е отказвал да им предаде деца с увреждания.  Синдромът на Аспергер е психично разстройство от аутистичния спектър. За него са характерни значителни трудности в социалното взаимодействие, общуване и поведение на пациентите. Деца със синдрома на Аспергер развиват относително своите езикови и познавателни способности. Австрийският педиатър описва за първи път заболяването през 1944 г., но терминът \"Синдром на Аспергер\" бива въведен в медицината чак през 1981 г. ", "date": "2018.04.19", "title": "Доктор Аспергер сътрудничил на нацистите"}
{"url": "http://clubz.bg/66870-irak_bombardira_islqmska_dyrjava_v_siriq", "text": "Ирак нанесе днес въздушни удари по позиции на терористичната групировка \"Ислямска държава\" в Сирия, предаде Ройтерс. Това стана седмица, след като премиерът Хайдер ал Абади заяви, че страната му ще се отбранява срещу военни заплахи от другата страна на границата. Войната в Сирия - 100 ракети за 3 часа. Пентагонът обяви край на атаката  Бойни самолети Ф-16 на иракските ВВС навлязоха в небето над Сирия, за да нанесат ударите, след координириране с правителството на Башар Асад, съобщи военен говорител в Багдад. По-рано през този месец Абади заяви, че Ирак \"ще предприеме всички необходими стъпки, ако те заплашват сигурността на страната\", като имаше предвид джихадистите, които само допреди три години владееха една трета от Ирак. Премиерът обяви окончателна побета срещу терористичната групировка през декември 2017 г., но че тя все още е заплаха в анклави по границата със Сирия и продължава да атакува от засада, да извършва убийства и атентати в цял Ирак.", "date": "2018.04.19", "title": "Ирак бомбардира \"Ислямска държава\" в Сирия"}
{"url": "http://clubz.bg/66872-grigor_e_na_chetvyrtfinal_sled_nov_obrat", "text": "Григор Димитров е на четвъртфинал на турнира от \"Мастърс 1000\" в Монте Карло след победа срещу германеца Филип Колшрайбер (Германия) - 4:6, 6:3, 6:4. Това бе втори пореден мач, в който първата ни ракета загуби първия сет, но стигна до обрат. Труден успех за Григор на старта в Монте Карло Той е на тази фаза в първата голяма надпревара на клей за годината за първи път от 2015 г. Следващият му съперник е Давид Гофен (Белгия). Любопитно е, че двамата са партньори на двойки и вчера си осигуриха участие на същата фаза при дуетите. Днешният мач Димитров - Колшрайбер беше на високо ниво, като на моменти двамата показаха отличен тенис. Германецът удари първи - с пробив в третия гейм за първия сет. Последва нов - за 5:2. Българинът веднага отвърна с рибрейк и бързо намали изоставането си до 4:5, но Колшрайбер затвори сета от втората възможност и поведе с 1:0 в общия резултат. Вторият сет започна по аналогичен начин - 1:0 за първата ни ракета, 1:1 и отново брейк на сметката на 40-ия в световната ранглиста. Тук хасковлията започна да обръща хода на мача. Той върна пробива, затвърди (3:2) и още веднъж смути подаването на съперника си (4:2). Докато Колшрайбер се усети резултатът беше 5:2. Последва размяна и равенство - 1:1. В деветия гейм (за 6:3) Григор допусна изоставане от 0:30, но нататък не трепна. В решителния сет първи начален удар имаше 34-годишния германец и сетът вървеше гейм за гейм до 3:3. В така важния седми гейм Димитров успя да пробие отново. След което спаси точка за пробив, оцеля и дръпна с 5:3. До края нямаше драма и Григор за първи път в кариерата си срази Филип Колшрайбер. Мачът продължи два часа и двадесет минути. Гофен пък елиминира Роберта Баутиста Агут (Испания) далеч по-лесно - 6:4, 7:5. Мачът на петия в световната ранглиста с белгиеца е в петък, но началният час още не е оповестен.", "date": "2018.04.19", "title": "Григор е на четвъртфинал след нов обрат"}
{"url": "http://clubz.bg/66856-bylgariq_dnes_cql_edin_narod_tyrka_taloncheta", "text": "Това не стана изведнъж. Но днес България вече е казино и това изобщо даже не е метафора - хазартът буквално владее страната. Няма населено място, няма дори квартал без игрални зали. Няма град без казино. Накъдето и да се обърне човек, аптека може и да не види, но светещите букви на хазарта са неизменно пред очите му. Големите телевизии също „светят“ примамливо - най-излъчваните реклами са на хазартни игри, най-лъскавите предавания са тиражите на тези игри. Лотарийни билети се продават навсякъде - в бакалии, книжарници, павилиони, а държавните пощи сякаш са подчинени на търговията с талончета: във всеки клон обикновено има специални гишета за колети, телеграми и т.н., но шарените хартийки за търкане се продават на всички гишета. Възрастни хора се редят на опашки за пенсиите си, след което оставят част от тях на същото място и се прибират с няколко хартийки „надежда“. В магазините за храна по-бедните хора броят стотинките си и купуват най-евтиното. Но също се прибират вкъщи с няколко хартийки „надежда“. Родители подаряват за рождения ден на детето си талончета вместо книжка или играчка, а продавачите в почти всички търговски обекти са инструктирани да предлагат активно хазарта. Вече от няколко места чувам, че когато човек поиска да си купи билет за градски транспорт, който се нарича талон, редовно чува уточняващия въпрос: „Талон за късмет или за пътуване?“ Отговорът е очевиден - с премахване на преградите пред хазарта и с масирана телевизионна реклама. Цивилизованите общества отдавна са стигнали до извода, че хазартът е порок, а пристрастяването към него - заболяване. Затова навсякъде има ограничения - не може на всяка улица да има игрална зала, в която отчаяните да стават още по-отчаяни и да завличат близките си в дългове. Не може целият народ да гледа по телевизията колко е лесно да тръкне хартийката и да промени живота си. Не може децата от малки да бъдат учени, че пътят към щастието е талончето за търкане, а не собствените им усилия. Всичко това води до деградация и разпад. И точно по тези причини нормалните държави ограничават хазарта със закон. Да, всеки е свободен да харчи както иска парите си, но почти всички цивилизовани държави не позволяват хазартът да е толкова леснодостъпен и толкова масово рекламиран. На хартия България също е такава държава. Законът за хазарта поставя редица ограничения. Забранено е например организирането на хазартни игри в държавни и общински сгради. Но тази забрана удобно се заобикаля с продажбата на талончета в държавни сгради - нали самата игра не е организирана там. Законът забранява и пряката реклама на хазартни игри. Защо тогава (според доклад на MediaClub) най-големият телевизионен рекламодател за 2017 година е Национална лотария? Ами защото в закона са оставили отворена врата и защото контролните институции се правят на заспали. Законът допуска показване на „резултатите от игрите и спечелените печалби\". И това „показване на резултатите“ се превръща в лъскаво едночасово шоу, излъчвано в праймтайма. Превръща се в подробни репортажи, в които атрактивни дами с микрофон в ръка обикалят градове и села, срещат се с печеливши, с техните роднини, показват ни населеното място... Държавната комисия по хазарта редовно отговаря, че следи за спазването на закона и не вижда нарушение - та нали просто обявяват резултатите. Медийният регулатор признава, че има редица сигнали, които обаче препращал към Комисията по хазарта - и така всички са с измити ръце. И тук отговорът е очевиден - защото никой не иска. Вицепремиерът Валери Симеонов е единственият представител на властта, който повдигна темата (преди година Радан Кънев от ДСБ също обещаваше забрана на рекламата на хазарт, но остана извън парламента). „По този начин възпитаваме децата, а и българите като цяло, че не е нужно да се трудят и образоват, а ще печелят, търкайки картончета. Това ли трябва да е формулата за успех на нашия народ? Според мен - не. Това е деморализация на нацията“, заяви Симеонов и се ангажира с промени в закона, които да затворят широко отворената врата. Заяви го в телевизионен ефир, но никой не забеляза темата. След това го написа и в профила си във фейсбук, но пак нищо. И тук идва най-интересното - когато Симеонов предложи нещо популистко, то веднага намира място в медиите. Поиска връщане на пушенето в заведенията - телевизионните студия жужат по темата. Подгони шумните дискотеки по морето - новините предават на живо. Този път Валери Симеонов посочи изключително тежък проблем, но последва тишина. Омертата има своите числови измерения. Само най-голямата лотария е похарчила през миналата година цели 23 милиона евро за телевизионна реклама. Всички търговци по веригата имат интерес от по-висок оборот, защото получават дял от цената на талончето. Според Комисията по хазарта приходите от хазарт са в рамките на неколкостотин милиона годишно, но според Симеонов „хазартът в България вече е с размер на пандемия - 3% от БВП“ (3 милиарда лева). Това число съвпада и с цитираното от Центъра за изследване на демокрацията. С две думи - огромни пари. А където има огромни пари, политиците са склонни да виждат не проблем, а „приятел“. \"", "date": "2018.04.19", "title": "България днес: цял един народ търка талончета"}
{"url": "http://clubz.bg/66855-amerikancite_izhvyrlqt_okolo_150_hil_tona_hrana_vseki_den", "text": "Американците разхищават близо 150 000 тона храна на ден, или над 400 грама на човек, сочат резултатите от изследване, цитирано от Франс прес, съобщава БТА. Изхвърлената храна е била отгледана върху близо 7 процента от земеделските земи в САЩ, а за производството й са отишли хиляди милиарди литри вода, се казва в статия, публикувана в научното списание PLOS ONE. Тази храна съответства и на 30 процента от дневния калориен прием на всеки американец. Най-много се изхвърлят плодове и зеленчуци (39%), следвани от млечните продукти (17%), месото (14%) и зърнените храни (12%). \n\tСред продуктите, които най-малко се изхвърлят, са чипсът, олиото, сладкишите и безалкохолните напитки. \"По-качествените хранителни режими включват по-големи количества плодове и зеленчуци, които се разхищават повече от другите продукти\", каза съавторката на изследването Мередит Найлс, която е асистент в Университета на Върмонт. Изследването се опира на правителствени данни и допитвания за разхищаването на храни между 2007 и 2014 г. Това разхищаване отговаря на реколти, които са били произведени с над 350 000 тона пестициди и близо хиляда тона торове всяка година, се казва в изследването. Сред възможните решения на този проблем се предлага потребителите да бъдат научени по-добре да съхраняват пресните плодове и зеленчуци, а усилията за предотвратяване на хранителното разхищение да се включат в правителствени програми.", "date": "2018.04.19", "title": "Американците изхвърлят около 150 хил. тона храна всеки ден"}
{"url": "http://clubz.bg/66854-bezplatno_na_teatyr_v_germaniq_ako_nosish_svastika", "text": "Германски театър подлежи на разследване заради необичаен „социален експеримент“ – театърът обещава безплатен билет на зрителите, които носят свастика на ръкава си, а на онези, които си платят посещението, раздава Звездата на Давид в памет на еврейските жертви от времето на нацисткия режим. Постановката е „Моята борба“ и ще бъде поставена на 20 април, навръх рождения ден на Адолф Хитлер, съобщава „Дойче веле“. Германски прокурори започват разследване, след като получават редица оплаквания от граждани. Немското законодателство категорично забранява публичното показване на националсоциалистическия символ, като изключенията са рядкост. Червената лента със свастика се раздава предварително на желаещите да посетят спектакъла безплатно, ако те се осмелят да я носят във вечерта на представлението, разбира се. На останалите зрители се раздава жълтата Звезда на Давид „като знак на солидарност с жертвите на варварството“, обясняват в уебсайта на театъра. Предложението възмути обществото, особено еврейското малцинство в Германия, което нарече офертата „безвкусна“. От театъра обаче отстояват идеята си като „социален експеримент“ – целта им била да покажат колко лесно могат да бъдат манипулирани хората. Пред германска телевизия представител на театъра коментира, че броят на желаещите да го направят е изненадващо висок и това е плашещо. Представлението „Моята борба“ използва елементи от едноименната автобиография на диктатора и е замислено като карикатура на ранните лидерски години на Хитлер. Спорното предложение на театъра се появява във времена, в които Германия отново трябва да се бори с антисемитизма, особено в училищните институции.", "date": "2018.04.19", "title": "Безплатно на театър в Германия, ако носиш свастика"}
{"url": "http://clubz.bg/66853-drugarko_ninova_kakvo_tochno_vi_otne_demokraciqta", "text": "С тези въпроси, изречени в декларация на ГЕРБ от Спас Гърневски, започна парламентарният ден. Тя бе отговор на декларация от името на левицата от сряда при откриването на пролетната сесия на Народното събрание. Гърневски нападна Нинова, че не признавала \"вътрешния и международния авторитет на управляващите, и особено този на премиера Бойко Борисов\", които били \"безспорни\", както и че \"ще следва продължаващата вече една година конфронтационна и реваншистка политика спрямо легитимното българско правителство\". \"Тя дори не направи и плахи опити да се разграничи от безспорните успехи на управляващата ПП ГЕРБ и нейните коалиционни партньори и във вътрешен, и в международен аспект\", изненадващо се ядоса Гърневски, че опозицията се държи като опозиция. След което проследи \"възходящия кариерен възход\" на Нинова - \"от зората на демокрацията от надежден партньор на синята десница до член на българското правителство по време на тройната червена коалиция\" .\"Пътят ви е зашеметяващ, направо умопомрачителен\", възкликна той. Корнелия Нинова ще намалява заплатите и отпуските на депутатите \"Малцина са успявали да стигнат до висши мениджърски позиции в управляващата от 1997 до 2001 г. \"антикомунистическа и реформаторска“ партия СДС. Какво доверие е трябвало да имат в теб, как и с какво си го доказал, за да ти дадат възможност да приватизираш едно от водещите външнотърговски дружества като \"Техноимпекс\", в които са концентрирани солидни държавни капитали. На колко персони се е отдало това? А през следващите години успешно слизаш от тази планина и вече си турист в другата. Изкачваш връх след връх в \"Червените дебри\", докато покориш и най-високия от тях. Разбира се, че остават и отпечатъци по пътя. Съмнения за корупция в „Булгартабак“, държавата се прощава с Международния панаир в Пловдив точно когато бившата синя любимка е вече червен заместник-министър на икономиката и председател на борда на същия този панаир, а пък той абсолютно нормално „чрез справедлива и прозрачна приватизационна процедура“ става собственост на също бившия привърженик на сините и настоящ член на НС на БСП - Георги Гергов. След време синята другарка вече е лидер на червената столетница, а олигархът е водещ политик в нея. От време на време се „опитват да си отрежат опашките“, но някак си  все не успяват\", изброи Гърневски. За метаморфозите на синьо-червената мъгла интелигентните българи отдавна са наясно. СДС злощастно приключи политическото си битие, плащайки сметката за излъганите стотици хиляди мечти и опропастени надежди за по-добър живот на следващите поколения. Предстои сметката за своята мимикрия и двуличие да платят и червените демагози. Защото няма как, госпожо Нинова, да се превъплътите чрез цинизма на синьо-червените си пируети в благодетелка на социално слабите и угнетени хора. Няма как да скриете и от редовите Ви партийни следовници, че най-безцеремонно ги предадохте и излъгахте. След като десетилетия ги заблуждавахте колко хубав ще е социализмът. За една нощ се пребоядисахте и станахте капиталисти. В такива, за които цял век повтаряхте, че са чорбаджии изедници и срещу които воювахте с огън и куршуми. Предадохте Вапцаров, а имахте дебелоочието да го разнасяте като икона. С коя приватизация екзекутирахте Вярата му, бронирана здраво в гърдите? Зам.-председател на НС: Извинявам се за неприятното лице на парламента. БСП му иска оставката Тази приватизация, от чиято евентуална проверка едва не ви ви изскочиха  ангелите. Ами нали, ако тя се разрови, за целия народ ще стане ясно, че онези капиталисти, пръкнали се с парите, присвоени чрез фалита на банковата система в периода 1993-1996 г., до един са отлично подготвени дяволи от бившата Ваша Държавна сигурност? И накрая няколко думи за демагогията Ви, г-жо Нинова, относно заплатите на депутатите. В 41-вото народно събрание ПП ГЕРБ наложи мораториум върху нарастването им и ги замрази. В 42-рото народно събрание, когато  управляващи бяхте Вие, мораториумът не бе продължен. Тогава, на 10 март 2014 г., председателят на парламента г-н Михаил Миков заяви публично: „Когато в цялата страна има ръст на заплатите, е ненормално да се замразяват тези на депутатите. Другото е обикновено сиромахомилство и евтин популизъм...“ Не разбрахте ли, другарки и другари, че с времената на шикалкавенето се приключи. Не разбрахте ли, че като географски посоки имаме и север, и изток, и юг, но българската политическа посока е запад. И както са я посочили националните ни светии – Раковски, Левски, Ботев, Стамболов, ние от тази посока няма да се отклоним нито милиметър. Разбира се, че в демократичната държава всички демократични политически сили имат шанс. Най-вече онези, които не залагат на политическия театър, какъвто БСП се опита да разиграе вчера в края на работния ден на входа на Народното събрание. Политиката е изкуство да се управлява в полза на всички български граждани, независимо кой и за кого е дал вота си на изборите. Така както го прави ПП ГЕРБ вече десета година.\" Зам.-председател на НС: Извинявам се за неприятното лице на парламента. БСП му иска оставката", "date": "2018.04.19", "title": "\"Другарко Нинова, какво точно ви отне демокрацията?\""}
{"url": "http://clubz.bg/66850-ninova_zamrazqva_zaplati_na_deputati_premier_i_prezident_na_2976_leva", "text": "След като вчера лидерът на БСП Корнелия Нинова се закани да предложи фиксиране на депутатската заплата, днес се зае да претвори заканата си в реалност. И я фиксира на 2976 лева. Нинова обяви, че внася проект за решение на Народното събрание в тази просока, както и за орязването на прословутите депутатски ваканции и свеждането им до официалните за цялата страна почивни дни, които се гласуват от правителството в края на всяка година за следващата. Едно такова предложение би се отразило на възнагражденията и на премиер, и на президент, чийто месечни възнаграждения са обвързани с тези на народните избраници. Депутатската заплата е равна на три средни брутни заплати в обществения сектор за последния месец от тримесечието и се индексира на всеки три месеца. В момента народните избраници получават 3540 лева. Те обаче получават \"надбавки\" заради участия в комисии, за това дали са председатели на парламентарни групи, шефове или зам.-шефове на комисии. По-големи надбавки получават и заместник-председателите на Народното събрание, както и самият председател. Процент отгоре депутатите получават и за трудов и професионален стаж, както и за придобити научни степени. Полагат им се и 2/3 от месечното им възнаграждение, които по правило трябва да покриват разходи, свързани с работата им - сътрудници, консумативи и пр. Тези 2/3 обаче Нинова няма да отнема от народните представители. Корнелия Нинова ще намалява заплатите и отпуските на депутатите Общо 19 администрации ще се повлияят от предложението й (ако, разбира се, изобщо бъде прието). Сред тях и заплатата на министър-председателя, както и тази на държавния глава. Така например възнаграждението на президента е двойно на депутатското, или около 7000 лева. Той също получава процент отгоре за стаж. Премиерът взема 55% отгоре над депутатската, в случая - малко над 5300 лева. Като аргумент за предложението си Нинова попита кой средностатистически работещ човек получава индексация на заплатата си на всяко тримесечие. Нинова смята също така, че народните избраници трябва да почиват заедно с всички останали служители в държавния сектор - на официално обявените дни. Сега, с приемането на правилника, депутатите си гласуват фиксирани лятна, зимна и великденска ваканция, които сумарно са в пъти повече от официалните почивни дни, обявени от правителството. В същото време обаче народните избраници нямат право на годишен отпуск, както всеки трудещ се в частния и в държавния сектор, и ако отсъстват, трябва да получат \"извинителна бележка\" за съответния ден от председателя на парламентарната група и от председателя на парламента. Но по традиция през август парламентът не работи, тъй като приключва работа в края на юли. Днес Нинова не спомена за компенсация чрез добавянето на право на отпуск. На въпрос как ще коментира позицията на бившия председател на партията и парламентарен шеф Михаил Миков, че предложението е популистко, Нинова отсече: На въпрос дали БСП ще бъде така активна и по отношение на отдавна дебатираното, но така и неосъществено намаляване на партийната субсидия, соцлидерката бе лаконична: \"Готови сме да отворим този разговор.\" В момента партийната субсидия за година се равнява на 11 лева за получен глас на избори. ", "date": "2018.04.19", "title": "Нинова замразява заплати на депутати, премиер и президент на 2976 лева"}
{"url": "http://clubz.bg/66847-patriarh_neofit_e_v_bolnica_tokuda_izqvleniq", "text": "Главата на Българската православна църква патриарх Неофит се намира в реанимацията на болница \"Токуда\", но е изведен от критичното състояние, в което е постъпил снощи, и състоянието му е стабилно. Това стана ясно от публично изявление на представители на лечебното заведение. Той все още е в реанимацията, но се чувства добре. Лекарите ще вземат отношение дали е уместно да бъде приведен на по-лек режим на обгрижване. Негово Светейшество е бил приет в болницата вчера следобед поради проблеми, свързани с хроничното му заболяване. 72-годишният патриарх Неофит има сърдечни проблеми и наскоро е бил и в санаториум в Банкя. По-късно днес и от Българска патриаршия излязоха с нарочно съобщение по въпроса. Текстът му е следният: По-късно днес Западно и средноевропейски митрополит Антоний даде брифинг в сградата на Св. синод по повод здравословното състояние на Негово Светейшество. Интересно е, че събитието се излъчваше на живо във  .    ", "date": "2018.04.19", "title": "Патриарх Неофит е в болница \"Токуда\" (ИЗЯВЛЕНИЯ)"}
{"url": "http://clubz.bg/66846-armeniq_bez_serj_pozor_stachka_skandirat_protestirashti_v_erevan", "text": "Десетки демонстранти са арестувани днес в Ереван заради бурните протести срещу бившия президент на Армения Серж Саркисян, станал премиер със специални подсилени пълномощия, предаде Франс прес.  Тази сутрин стотици демонстранти се опитаха да блокират входа на правителствена сграда в центъра на арменската столица, с което предизвикаха намесата на полицейски сили за борба с безредици и те арестуваха десетки участници в акцията. Според опозиционера Давид Санасарян, цитиран от ТАСС, \"цивилни младежи\" пребили в центъра на Ереван журналиста Тирайр Мурадян от в. \"Айкакан жаманак\" (\"Арменско време\"), след което затичали към офиса на управляващата Републиканска партия на Армения.  Днес е седмият ден от протестите срещу оставането във властта на Саркисян, който стана президент през 2008 г. и се върна като премиер благодарение на оспорвана конституционна реформа, посочва АФП. Тази сутрин в сградата - обект на опозиционната акция, се очаква първото заседание на новия кабинет, добавя ТАСС. Полицията разчисти пътя към сградата и служителите от министерства и ведомства отиват на работа. Митингуващите опозиционери викат по тях: Водачът на опозиционните протести - депутатът от арменския парламент Никол Пашинян, отново се е върнал с група свои привърженици близо до правителствената сграда, отцепена от кордон полицаи с каски и щитове. След опита да блокират министерски сгради в Ереван 200-300 участници в опозиционния протест, водени от Пашинян, започнаха шествие из града, за да съберат привърженици, които да участват в митинг, насрочен за довечера, допълва ТАСС. А снощи най-малко 16 000 души се събраха в арменската столица Ереван на поредния протест срещу бившия президент Серж Саркисян.  Протестиращите разгърнаха 30-метрово знаме на площада. Някои от тях скандираха \"Армения без Серж\" и биеха барабани. Организаторите призоваха за национална кампания на гражданско неподчинение. В арменската столица 40 000 души излязоха вчера на протест срещу премиера, след като парламентът потвърди встъпването му в длъжност. Опозицията в Армения обяви \"кадифена революция\" Няколко десетки демонстранти бяха задържани, докато се опитваха да блокират една от главните пътни артерии в Ереван. Протестиращите се събраха още рано сутринта около резиденцията на Серж Саркисян, преди да се насочат към голям площад в центъра на столицата, каза кореспондент на АФП. Към 16 часа задържаните от различни полицейски участъци бяха 84 души. Тридесет от тях са извършили административни нарушения, съставен им е протокол и те вече са освободени. Останалите 54 души са заподозрени в престъпления и случаят им е предаден на следствените органи, каза говорител на вътрешното министерство. Москва се надява ситуацията в Армения да се развива в рамките на закона, заяви пред журналисти руският президентски говорител Дмитрий Песков. Наблюдаваме случващото се в Ереван, добави той. От 13 април радикалната опозиция организира големи протести срещу кандидатурата на експрезидента Серж Саркисян за премиерския пост. Въпреки демонстрациите вчера парламентът го избра за министър-председател, а водачът на опозицията - депутатът Никол Пашинян - заяви, че започва \"Кадифена революция\".", "date": "2018.04.19", "title": "\"Армения без Серж\", \"Позор\", \"Стачка\" скандират протестиращи в Ереван"}
{"url": "http://clubz.bg/66827-putin_zarabotil_skromno_za_2017_g_%E2%82%AC246_000", "text": "Президентът на Русия Владимир Путин е заработил 18.73 милиона рубли (около 245 712 евро), значително повече, отколкото в предишните години, съобщи \"Ведомости\". Ръстът на доходите на президента е заради продажбата на земеделски имот с площ 1500 кв. м, съобщи прессекретарят на Кремъл Дмитрий Песков. В останалата част имотните придобивки на Путин остават същите: апартамент от 77 кв. м, гараж с площ от 18 квадратни метра, две коли  - GAZ M21 (ретроавтомобил \"Волга\"), високопроходима \"Нива\" и ремарке \"Скиф\" (което се трансформира в каравана - б.р.), както и друг апартамент с площ от 153.7 кв. м и гараж от 18 квадрата. През миналата есен опозиционерът и един от най-големите критици на режима на Путин - Алексей Навални, показа резиденция, за която твърди, че е на Путин, на руската граница с Финландия, снимана от дрон.     Премиерът Дмитрий Медведев е спечелил през 2017 г. 8.56 милиона рубли (около 113 000 евро), леко намаление в сравнение с 8.59 милиона рубли, получени през 2016 г. Имотното състояние на Медведев, поне според декларацията, не се е променило за година. Той притежава апартамент с площ от 367.8 кв. метра, \"Волга\" (ГАЗ-20 от 1948 г. и ГАЗ-21 от 1962 г.). Освен това е арендатор на поземлен имот от 4700 квадрата за срок от 49 години. Депутатът от Държавната дума от управляващата партия \"Единна Русия\" Григорий Аникеев е начело сред депутатите по отношение на приходите за 2017 г. - спечелил е 4.3 милиарда рубли (около 56 милиона евро). Аникеев е основател на ABI Group, която се занимава с месопреработка, и е в Думата от 2007 г. До 2015 г. Аникеев беше в списъка на най-богатите хора в Русия според \"Форбс\". Вицепремиерът Александър Хлопонин е първи по доходи в руското правителство за 2017 г. - спечелил е над 2.9 млрд. рубли (около 38 милиона евро). От декларацията му е изчезнало жилище с площ 818.4 кв. м и земеделски участък от 8223 кв. м в Италия. Сега цялата му недвижимост, в т.ч. жилище с площ около 3000 кв. м, се намира в Русия. Сенаторът от Дагестан Сулейман Керимов през 2017 г. е спечелил 2.76 милиарда рубли (близо 36 милиона евро), 230 пъти повече в сравнение с предходната година, когато е декларирал едни 12 милиона рубли. Автопаркът на Керимов се е увеличил с автомобил Mercedes-Maybach S 600 освен Mercedes-Benz S 600, какъвто също притежава. Керимов вече е във Франция, където е обвинен в пране на пари и укриване на данъци. Сенаторът от Камчатка Валерий Пономарьов, който заемаше първото място по приходи в Съвета на федерацията през 2016 г., за миналата година е втори с 1.878 милиарда рубли (близо 25 милиона евро). Сенаторът е съсобственик на \"Океанрибфлот\", едно от най-големите риболовни предприятия в Камчатка.", "date": "2018.04.19", "title": "Путин заработил скромно за 2017 г. - €246 000"}
{"url": "http://clubz.bg/66848-zam_predsedatel_na_ns_izvinqvam_se_za_nepriqtnoto_lice_na_parlamenta_bsp_mu_iska_ostavkata", "text": "Заместник-председателят на Народното събрание от ГЕРБ Емил Христов се извини на майките на деца с увреждания, които не бяха допуснати вчера в парламента. Христов се извини на всички, видели \"неприятното лице на парламента\", и посочи, че хората са били спрени на входа не от него, а от охраната. От левицата обаче искат оставката на Христов и приемат извинението му като оправдание и прехвърляне на вина. Жените протестираха пред парламента и излъчиха група, която да се срещне с депутати от БСП. Скандалът с недопускането им в сградата избухна между управляващи и опозиция след края на пленарното заседание. Повод за това бе, че охраната не допусна в парламента хора с увреждания заради това, че те носеха тениски с надпис \"Системата ни убива\" - а надписът бил агитационен материал. От БСП обявиха, че отговорност за това носи зам.-шефът на парламента Емил Христов, който замества председателя Цвета Караянчева, която е в САЩ, и поискаха оставката му. Майките на деца с увреждания трябваше да се срещнат с лидера на БСП Корнелия Нинова. Тя обяви случващото се за \"абсурд\" и заяви, че ще излезе отвън, за да се срещне с тях. Нинова обясни, че те са дошли с предложения за законодателни промени. Създалата се ситуация бе повод за светкавична реакция от Цветан Цветанов - зам.-председател на ГЕРБ и шеф на парламентарната група. На служебния вход на парламента той бе посрещнат от зам.-шефа на парламентарната група на БСП Драгомир Стойнев. Цветанов искаше да направи така, че хората да бъдат допуснати в сградата, но Стойнев му обясни, че те си тръгнали обидени. Соцдепутатът Антон Кутев обясни, че е поискал разрешение от Христов хората да бъдат пуснати, но той не реагирал. Стойнев даде на Цветанов една от проблемните фланелки. Зам.-шефът на ГЕРБ я прие, като обясни, че няма проблем. Цветанов изтъкна колко много е направила държавата - как за 2017 г. правителството е отпуснало 162 млн. лв. за българите в неравностойно положение, които са около 30 000. И допълни:", "date": "2018.04.19", "title": "Зам.-председател на НС: Извинявам се за неприятното лице на парламента. БСП му иска оставката"}
{"url": "http://clubz.bg/66851-cacarov_vs_zaharieva_poziciq_na_celiq_kabinet_li_e_che_pri_aresta_sa_prehvyrleni_granicite", "text": "Главният прокурор Сотир Цацаров избра \"Фокус\" за една от редките си медийни изяви, колкото да нападне Екатерина Захариева и да попита Вчера в МС вицепремиерката и външен - а преди и правосъден - министър заяви за работата на обичните от Цацаров Специализирана прокуратура и КОНПИ: \" Освен това според Захариева \" Цацаров дал тази сутрин телефонно интервю за агенция \"Фокус\" от Рим, където е на работно посещение, пише още агенцията. Любопитните неща са две: че жанрът \"телефонно интервю\" досега е, меко казано, неизвестен за главния прокурор, и второ - че \"интервюто\" първоначално не съдържаше въпроси  . Главният прокурор заявява още, че няма представа за какъв анализ говори министър Захариева, когато заявява, че по случая ще се извърши анализ. Но явно, за да си тури всеки на мястото, напомня, че \"няма как тя\" или друг представител на изпълнителната власт да участват в анализ. Главният прокурор заяви още, че действително оправдателните присъди за корупция не радват никого, но той имал доверие у колегите си. Ясно посочва, кой не дава поводи за щастие: Агенция \"Фокус\" се обърна с еднакви въпроси към главния прокурор Сотир Цацаров и председателя на Комисията за предотвратяване на корупцията и отнемане на незаконно придобито имущество (КПКОНПИ) Пламен Георгиев във връзка с изказването на вицепремиера по съдебната реформа Екатерина Захариева за ареста на кметицата на столичния район \"Младост\". Отговорите им четете по-късно в раздел \"Мнение\". Прокуратурата си свърши работата по единствения възможен по закон начин по случая с кметицата на столичния район \"Младост\". Това каза председателят на Комисията за предотвратяване на корупцията и отнемане на незаконно придобито имущество (КПКОНПИ) Пламен Георгиев в телефонно интервю за агенция \"Фокус\" във връзка с изказването на вицепремиера по съдебната реформа Екатерина Захариева за ареста на кметицата на столичния район \"Младост\". \"Ако не ме лъже паметта, чл. 162 от Наказателно-процесуалния кодекс предвижда как се извършва претърсване и изземване. Чл. 162, разбира се, говори за помещения, но в конкретния случай се прилага аналогично и за автомобил. Нашият закон е категоричен, че това процесуално-следствено действие, за да има после стойност, трябва да се извърши в присъствието на лицето, което ползва в случая автомобила, т.е. г-жа Иванчева. Единственият възможен начин да се извърши това претърсване е в присъствието на г-жа Иванчева и тя трябва да бъде поканена първоначално – дори законът го предвижда – да предостави търсените вещи, а след това започва и самото претърсване. Така че няма друг начин, по който да бъде извършено. Поради това, че сумата, която беше намерена, беше много голяма и отне, съвсем естествено, физически доста време да се опише всяка една банкнота и сериен номер. Разбирате, че ако това не беше направено, ако се сбърка например една цифра на една банкнота, това може да опорочи после целия протокол и се рискуваше, ако се опорочи това процесуално-следствено действие, а именно да се извърши в неприсъствието на г-жа Иванчева, после можеше да няма доказателствена стойност. Така че от тази гледна точка за мен това е единственият законов начин да бъде проведено това действие – претърсване и изземване, и това беше причината г-жа Иванчева да бъде на мястото. От тази гледна точка за мен прокуратурата си свърши работата по единствения възможен начин\", коментира Пламен Георгиев. Той не знаел какво ще бъде анализирано - по думите на Захариева - по случая. Той заяви, че споделя мнението на вицепремиера Захариева, че никой не е щастлив от оправдателни присъди, но му е много странно такова изказване да се прави в контекста на една успешна акция. \"Разбира се, тепърва съдът ще оцени нашите действия, но с оглед обема на събраните доказателства за мен тук, конкретно по този случай, има пълни основания. Даже като бивш прокурор мога да кажа, че аз бих бил щастлив да работя по един случай с толкова изобилстващи доказателства и наистина не знам в какъв контекст е направен този коментар\", отбеляза Георгиев.", "date": "2018.04.19", "title": "Цацаров vs Захариева: Позиция на целия кабинет ли е, че при ареста са прехвърлени границите"}
{"url": "http://clubz.bg/66831-da_dadem_nov_bql_drob_na_elisaveta", "text": "Елисавета Дафова от 11 години диша трудно. Това е първият и най-силен симптом на болестта й - рядката идиопатична белодробна хипертония. \"Идиопатична\" е медицинският термин за \"не знаем откъде идва\". А белодробната хипертония е високо кръвно налягане в основната артерия, която захранва органите, които ни дават кислород, с кислород. Днес Ели е на 48 години и болестта й е в много по-сериозен стадий. Вързана е денонощно за кислороден концентратор, дори и с него дишането й е тежко затруднено. Натоварването вече засяга и сърцето й, и другите органи, а ако състоянието й се влоши още, може да няма шанс дори с единственото решение - трансплантация на бял дроб. Проблемът е, че от години насам България няма договор с нито една болница в чужбина, а у нас подобна операция не се прави. 16 души са в списъка, но той е чисто формален - болните в него чакат евентуално да се подпишат нови договори. Елисавета спешно се нуждае от животоподдържаща интервенозна терапия и трансплантация в чужбина. Тя струва 120 хил. лева. Можете да помогнете тук: Елисавета Ангелова Дафова Elisaveta Angelova Dafova", "date": "2018.04.19", "title": "Да дадем нов бял дроб на Елисавета"}
{"url": "http://clubz.bg/66843-atentator_ot_11_septemvri_zaloven_v_siriq", "text": "Германски джихадист от сирийски произход, обвинен в участие в планирането на атентатите от 11 септември 2001 г. в САЩ, е заловен от кюрдските сили в Сирия, заяви кюрдски командир, цитиран от Франс прес. Пленникът, който е на възраст между 50 и 60 години, е обвинен, че е вербувал изпълнители на атентатите от 11 септември 2001 г. в Ню Йорк и Вашингтон. През декември 2001 г. той е бил задържан в Мароко в операция с участие на агенти на ЦРУ и предаден на сирийските власти две седмици по-късно. В Германия, където срещу него е издадена заповед за задържане за принадлежност към терористична организация, някои депутати обвиниха правителството си, че не полага достатъчно усилия да защити германски гражданин, който може да бъде изтезаван и съден в несправедлив процес. През 2007 г. сирийски съд го осъжда на 12 години затвор за принадлежност към \"Мюсюлманските братя\", за което тогава е можело да се наложи смъртно наказание. Четири години по-късно обаче, при избухването на конфликта в Сирия, много ислямистки затворници са пуснати на свобода и се присъединяват към джихадистки групировки. Групировката \"Даеш\" известно време контролираше северни и източни райони на Сирия, откъдето бе прогонена от подкрепяните от САЩ кюрдски милиции.", "date": "2018.04.19", "title": "Атентатор от 11 септември заловен в Сирия"}
{"url": "http://clubz.bg/66828-radev_i_vylshebnoto_fenerche", "text": "Метафорите са запазено стилистично средство и любим инструмент на хората на изкуството. Дори в ръцете на най-големите майстори обаче те не винаги се получават. Пресен пример е „Потапяне” („Submergence”), новият, за съжаление стерилен, филм на иначе забележителния режисьор Вим Вендерс („Париж, Тексас”, „Криле на желанието”, “Buena Vista Social Club” и др.). По темата - когато висш политик, особено държавен глава, говори за проблемите в обществото той трябва да си служи преди всичко с имена, с факти, вместо да говори иносказателно като жрицата Пития. В това е неговата сила. В противен случай оставаме с впечатлението, че някой от пишещите речите на президента е гледал прекалено много епизоди на „Джейми и вълшебното фенерче” – култово детско филмче правено през 70-те години на миналия век и излъчвано по-късно по „Лека нощ, деца!”. Цветан Цветанов към Радев: У нас е достатъчно светло Каква тогава беше целта на метафорите за „тъмнината”, „прожектора”, „строителната площадка” и т.н., които чухме от президента на лекцията му в УНСС? Смисълът беше да се внуши, че политическият процес, обществото като цяло, са заложници на някакви зли, аморфни сили. Силите на мрака. Неопределеността на заплахата трябва допълнително да разпали страховете. Много е важно и да се внимава в субекта, в подлога на изречението за прожектора. Всъщност в него се съдържа (зле) прикрита претенция: „Аз ще насоча прожектора, Аз ще ви помогна да видите злосторниците”. В този контекст дойде и намекът за това, че не е изключено държавният глава да инициира свой политически проект. Подтекстът е „Аз не просто говоря по медиите, Аз имам и потенциал да направя реални промени в политическия живот като оглавя своя собствена чета, хайдушка дружина” и т.н. Между другото, би трябвало да е ясно a priori, че ако се спазват Конституцията и законите, такъв проект може да се роди и ферментира едва след като Радев окончателно е напуснал „Дондуков” 2. Радев за визитата при Путин, ударите в Сирия и стиропора С последната си реч президентът навлезе още по-дълбоко в полето на политическия популизъм. Това е логично продължение на „коремното възлизане”. Но държавният глава би спечелил много повече ако говори конкретно, а не като делфийски оракул. Не са нужни и акробатични номера. Проблемите в управлението и политическата система са конкретни: срастване на политическия елит с организираната престъпност (пример – търговията с гласове, един доходен бизнес, контролиран от мафията); България е най-бедната и най-корумпираната страна в ЕС; управляващата коалиция използва законови и „отвъдзаконови” средства, за да притиска и отстрелва една по една медии, както и да разбива журналистически екипи, които си позволяват да критикуват статуквото и др. Да „осветим” с „прожектора” малко повече последната тема. Между 2006 г. и 2017 г. България е била понижена със 77 позиции в класацията за свободата на медиите на \"Репортери без граници\" - от 36-о през 2006 г. до 113-то. В някои случаи неудобните медии се притискат с процеси срещу техните собственици и издатели („Дневник” и „Капитал”); в други се купуват, което дава възможност инакомислещите журналисти да бъдат напъдени, като не им се подновят договорите (BiT); в трети, популярни лица от ефира са спечелени “за каузата” с възможности за кариерно развитие – целта е изграждането на общ фронт, мозъчен тръст, think tank (да се чете „добре спят пропаганден хор”) около ТВ Европа и Института за дясна политика, Мисъль и пр., под диригентската палка на Георги Харизанов. Прочее, приятели, да попитам реторично какво стана със столчето на Ани? Ще ви кажа. По последна информация, на 20 април Ани Цолова ще води концерт на Плевенската филхармония, част от поредицата заключителни прояви на образователната програма „Фортисимо в клас”. Ето на това му се казва да те хвърлят в музиката. Буквално. Така че, проблемите са ясно очертани. В споменатото по-горе анимационно филмче, Джейми насочваше фенерчето си към пода – така се отваряше врата към една приказна страна (Cuckoo Land). Крайно време е обаче за полет над кукувичето гнездо. Страната България е реална. Героите не са измислени. Като не ги назовава, държавният глава постига противоположен на желания от него и екипа му ефект; демонстрира малодушие, липса на решителност. Така Радев подкрепя без да иска тезата на Цветан Цветанов – че от държавния глава нищо не зависи. Ясно е, че целта на иносказанията е Радев да не бъде обвинен в политическа пристрастност. Но, въпреки метафорите, така или иначе анализатори вече определиха думите му като атака срещу кабинета. Ако някой докачливо определя конституционната роля на президента на коректив на институциите като „вероломно нападение” това е негов (аналитичен) проблем. Няколко думи и за външнополитическото поведение, демонстрирано от авиатора. Не смятам, че разкрачената позиция по отношение на конфликта в Сирия, заета и от Радев, и от кабинета, е удачна за страна член на НАТО. Още по-трудно може да бъде рационализирано желанието на президента да посети Русия и се срещне с Владимир Путин през май. В ситуация, в която Русия и режимът, който я ръководи, са обект на все по-остра международна изолация и санкции, а реториката от времето на Студената война се завръща с пълна сила, България трябва да бъде последователна, да изпълнява ангажиментите си. Ние сме част от единия отбор, направили сме своя избор. Стремежът на Радев да се позиционира/брандира като натовски генерал, който обаче поддържа топли връзки с Кремъл, е наивен. Той категорично ще навреди на образа на страната ни. Ще подкопае и без това крехкото доверие към България, което имат нашите партньори в НАТО и ЕС. Радев за визитата при Путин, ударите в Сирия и стиропора", "date": "2018.04.19", "title": "Радев и вълшебното фенерче"}
{"url": "http://clubz.bg/66844-fejsbuk_vyvejda_licevoto_razpoznavane_i_v_evropa", "text": "Фейсбук подобрява опциите си за защита на личните данни, за да се съобрази с новите европейски правила за по-лесно даване и оттегляне на съгласие на потребителите за ползване на личните им данни, предаде Асошиейтед прес. Фейсбук въвежда новите настройки тази седмица в Европа, но в крайна сметка от всеки потребител на социалната мрежа ще бъде поискано да реши дали да ползва опции като лицево разпознаване и някои видове персонализирана реклама, съобщи компанията. Фейсбук те дебне и когато си извън мрежата Приетият в ЕС Общ регламент за защитата на личните данни GDPR влиза в сила от 25 май. В него се изисква формулярите за даване на съгласие за ползване на лични данни да са написани на ясен и разбираем за всички език, а съгласието да може да се оттегли също толкова лесно, колкото е било дадено. Потребителите на Фейсбук в Европа и Канада за пръв път ще могат да се включат в системата за лицево разпознаване на мрежата, която е достъпна в повечето други части на света през последните шест години. Потребителите също така ще бъдат запитвани дали позволяват на Фейсбук да ползва данни от партньори като приложения и сайтове, за да им предлага персонализирани реклами и дали са съгласни да споделят политическа или религиозна информация от профилите им, както и данни за личните им взаимоотношения. Оцеляване по време на фейсбук \"Искаме не просто да спазваме закона, а да отидем отвъд задълженията си, за да изградим ново и подобрено боравене с личните данни за всеки във Фейсбук\", заяви компанията. Оцеляване по време на фейсбук", "date": "2018.04.19", "title": "Фейсбук въвежда лицевото разпознаване и в Европа"}
{"url": "http://clubz.bg/66845-lekarite_izvadili_styklo_ot_okoto_na_ranenata_policajka_na_derbito", "text": "Подобрява се състоянието на 24-годишната полицайка, тежко пострадала на дербито ЦСКА-София - \"Левски\" (2:2) - тя ще запази окото си. Тя беше ранена от бомбичка по време на мача. Самоделното взривно устройство е избухнало до стъклопакетна врата в един от входовете на стадиона, като парчета от нея са ранили сериозно служителката на реда. Ранената полицайка може да изгуби част от зрението си Извадихме чуждо чуждо тяло от окото - стъкло с размери 4.5 мм на 2.5 мм на 2 мм, заяви началникът на Очната клиника в ИСУЛ Борислав Кючуков, който добави, че вече е по-голям оптимист, предаде Нова телевизия. Тя ще остане под лекарско наблюдение няколко дни, а от полицията задържаха 40 души в опит да установят кой точно от феновете е хвърлил бомбичката.  Полицайката се е намирала в един от входовете на стадиона (вх. 1, между секторите “А” и “Б”) заедно със свои колеги, а хвърлената бомбичка е счупила стъклопакета на вратата. По-леко е пострадал още един служител на реда. Жената е служител на жандармерията само от 6 месеца, каза в предаването „Тази сутрин” по bTV главният секретар на МВР Младен Маринов. Задържаните 40 души са били в непосредствена близост до мястото, откъдето се предполага, че е хвърлена бомбичката, допълни той. Взети са им натривки от ръцете, за да се търсят следи от взривно вещество. Прави се анализ и на видеоматериалите от заснемането на секторите. Продължава работата по издирване на лица, отбеляза още Младен Маринов. Има лица, които са маскирани, продължава работата по установяването и на тези лица и задържането им, каза главният секретар на МВР. Според него не трябва да се върви в посоката да се търси пропуск на полицията.", "date": "2018.04.19", "title": "Лекарите извадили стъкло от окото на ранената полицайка на дербито "}
{"url": "http://clubz.bg/66842-trymp_risuva_svetlo_bydeshte_za_severna_koreq", "text": "Президентът на САЩ Доналд Тръмп изрази надежда, че обявените безпрецедентни преговори със Северна Корея ще позволят на целия Корейски полуостров \"да живее в сигурност, благоденствие и мир\", предаде Франс прес. Помпео тайно при Ким за срещата с Тръмп Той обаче предупреди: Сред обсъжданите места за евентуалната среща на Доналд Тръмп с Ким Чен Ун е Швейцария, предаде американският тв канал NBC. Чиновници от администрацията на Белия дом, подготвящи разговорите, са посочили, че се предпочита неутрална страна в Европа за място на преговорите. Войната между Северна и Южна Корея може да приключи скоро Президентът на САЩ заяви, че Вашингтон ще положи големи усилия да постигне освобождаването на отвлечените преди десетилетия от Северна Корея японски граждани, предаде ДПА. Японският премиер Шиндзо Абе обяви, че неговата страна и САЩ ще обсъждат търговски споразумения, като същевременно призна, че по този въпрос все още са в разногласие с президента Тръмп, предаде АФП. Двамата лидери обаче не скриха, че са на различни мнения по този въпрос. Япония иска да върне САЩ в Транстихоокеанското партньорство (ТПП), което е подписано от 11 страни, а САЩ предпочитат двустранно търговско споразумение. \"Те се интересуват от двустранно споразумение. Позицията на нашата страна е, че ТПП е най-добрият вариант за двете страни\", заяви Абе, предаде БТА. Войната между Северна и Южна Корея може да приключи скоро", "date": "2018.04.19", "title": "Тръмп рисува светло бъдеще за Северна Корея"}
{"url": "http://clubz.bg/66841-ranenata_policajka_moje_da_izgubi_chast_ot_zrenieto_si", "text": "Десетки привърженици на \"Левски\" са в ареста във връзка с тежкия инцидент на дербито с ЦСКА-София (2:2), при който полицайка пострада тежко. Жената бе ранена от хвърлена бомбичка от запалянко на “сините” и е подложена на спешна операция в ИСУЛ. Съществува опасност тя да загуби зрението на едното си око, информира bTV. Четири гола, кръв и двама изгонени в поредното \"червено-синьо\" дерби Полицайката се е намирала във вход 1 на стадиона (между секторите “А” и “Б”) заедно със свои колеги. Те са били от така наречените резерви на полицията, които се намесват само при нужда. Стояла е зад врата от стъкло. Това означава, че взривното самоделно устройство е хвърлено напълно умишлено във входа откъм трибуната - сектор “Б”. Бомбичката е счупила стъклото на вратата. Парчета са попаднали в окото на пострадалата. Оттам идва рискът за зрението на жената. Тя е претърпяла операция, след като бе откарана в болница, окървавена в началото на второто полувреме. След дербито органите на реда направиха безпрецедентна акция в сектор “Б\" на ст. “Васил Левски”, където по традиция сядат \"сините\" фенове.  Те пропускаха зрителите един по един след щателна проверка, а заподозрените (след преглеждане на камерите на арената) бяха отведени в районното.", "date": "2018.04.19", "title": "Ранената полицайка може да изгуби част от зрението си"}
{"url": "http://clubz.bg/66834-sreshtata_na_vyrha_v_sofiq_vsichki_shte_dojdat_ne_e_qsno_kogo_shte_izpratqt", "text": "Нито една държава не е отказала участие в срещата на върха формат 28+6 на 17 май в София. Форумът ще събере лидерите на 28-те страни-членки и шестте държави от Западните Балкани - Сърбия, Черна гора, Косово, Босна и Херцеговина, Македония и Албания. Това каза външният министър Екатерина Захариева пред журналисти, която в сряда отговаря на депутатски въпроси във външната комисия в парламента, но при закрити врата. Пред народните избраници обаче Захариева е посочила, че  , разказаха депутати след изслушването. Причината е участието на Косово и фактът, че независимостта й не е еднозначно призната, в т.ч. и от няколко страни-членки на Европейския съюз (ЕС). Затова към момента тече дебат в някои държави, като Словакия например, дали да не изпратят вицепремиер или министър. Както Клуб Z писа, Испания (заради Каталуня) и Сърбия (заради Косово) дадоха заявка, че може и да не присъстват на срещата. Причината е участието на Косово, с чийто лидери не желаят да седнат на една маса. Косово не е призната като държава от членките на ЕС Румъния, Гърция, Кипър и Словакия. Затова и в международните медии се появиха спекулации, че обмислят да бойкотират срещата на върха. Очаквано обаче испанският премиер Мариано Рахой ще дойде, но за формата 28 (страните от ЕС) на 16 май. Става въпрос за неформална вечеря по покана на Европейския съвет. На нея  . Ще бъде ли бойкотирана срещата на върха ЕС-Западни Балкани Срещата е предвидена в два панела - 28-те държави-членки на Съюза и 28+6, т.е. ЕС плюс Албания, Босна и Херцеговина, Сърбия, Черна гора, Македония и Косово. Неин домакин е премиерът Бойко Борисов, но формалният такъв е председателят на Европейския съвет Доналд Туск и поканите за срещата идват от негово име. Той ще представлява ЕС заедно с председателя на Европейската комисия Жан-Клод Юнкер.  Участието на   като се посочва, че това участие не определя развитие на статута й (Названието \"Косово\" не засяга позициите по отношение на статута и е съобразено с Резолюция 1244(1999) на Съвета за сигурност на ООН и становището на Международния съд относно обявяването на независимост от страна на Косово).  С присъщата й ведрост, Захариева подчерта, че Сърбия никога не е заявявала, че няма да присъства и че \"подготовката върви и това ще е една много успешна среща\". Захариева не била чула слуха, че , с която да поискат по-твърд ангажимент за бъдещо присъединяване. Такъв вече получиха Македония и Албания, за които преди ден Европейската комисия препоръча да започнат преговори за членство в Общността. Според неофициална информация кандидат-членките не са съгласни темите да се фокусират само около свързаността в региона – инфраструктурна, цифрова и пр. Искат финалната декларация да е от името на 28-те плюс 6-те, защото в противен случай биха били като \"притурка към събитието\". В същото време обаче някои страни не желаят да парафират декларация заедно с косовския президент Хашим Тачи. Самата Захариева смята, че най-удачният вариант за финалния документ е да бъде от името на 28-те. Павлова призна - има въпросителни около срещата за Западните Балкани Преди дни и ресорният за председателството министър  .  Една от главните цели на България е на срещата \"ЕС-Западни Балкани\" да се постигне политическо съгласие и да се приеме Декларация от София. С нея лидерите трябва да постигнат съгласие за това, че интеграцията на Западните Балкани минава през свързаността в региона – транспортна, дигитална, енергийна, образователна и културна, посочи Павлова Павлова призна - има въпросителни около срещата за Западните Балкани", "date": "2018.04.19", "title": "Срещата на върха в София - всички ще дойдат, не е ясно кого ще изпратят"}
{"url": "http://clubz.bg/66849-sluchaqt_s_ivancheva_e_vsichko_za_koeto_edin_prokuror_moje_da_mechtae", "text": "Прокуратурата има записи и събрани доказателства, представляващи   по случая с арестуваната с подкуп кметица на столичния район \"Младост\" Десислава Иванчева. Това каза пред Нова тв тази сутрин Иван Гешев - административен ръководител на Спецпрокуратурата. След запомнящия се арест на кметицата на район \"Младост\" и още две лица той направи днес минитурне по трите основни телевизии   допълни прокурорът, след като същото каза и вчера на извънреден брифинг. Всъщност истината е, че за броенето и отбелязването в протокола на банкнотите с поредните им номера и пр. действия Но тезата вчера на прокуратурата и на председателя на КПКОНПИ Пламен Георгиев бе, че по този начин са се подсигурили срещу това - евентуално обвиняемите да твърдят, че им е направена постановка. Това пък сподели Гешев вече в ефира на БНТ. Става въпрос не за изолирано деяние, а за десетки случаи и   и тази тенденция не е тайна за никого в Софийска голяма община, каза прокурорът, повтаряйки казаното вчера на пресконференция. Тя не била тайна и за \"всеки, който се е докоснал до община \"Младост\". Иванчева получила 70 000 евро - \"най-големия подкуп досега\" Според обвинителя, който е отявлен любимец на Сотир Цацаров, днес наблюдаващите прокурори ще решават дали да бъде поискан постоянен арест за Десислава Иванчева, нейната заместничка и посредника при предаването на подкупа - бившия кмет на района Петко Дюлгеров. Той обясни, че преговорите за подкупа са траели повече от 3 месеца, не е бил единичен. От 1 млн. евро след пазарлък се стигнало до 500 000 евро, а за първоначална цена на един обект са били договорени 250 000 евро. Дадените онзи ден €70 000 са първата вноска, а иначе за плащане на сумите е направена програма във времето - според хода на разрешителното за строителство. Той бе категоричен, че се изключва версията за подхвърляне на парите в колата на кметицата. Всичко е документирано със СРС-та, има и личен обиск на кмета на \"Младост\", има достатъчно доказателства, че парите не са подхвърлени. Те са били белязани с вещество, което е намерено и по нея, засега това са фактите, съдът ще прецени дали са виновни, каза още Гешев. След което явно специално за зрителите уточни, че \"това е в рамките на шегата\". Парите били 4-5-годишни заплати на един магистрат и затова звучи несериозно да се подхвърлят, изведе логика Гешев. А пред бТВ бе доброжелателно саркастичен, при това съветвайки защитата и обвиняемите:", "date": "2018.04.19", "title": "Случаят с Иванчева е \"всичко, за което един прокурор може да мечтае\""}
