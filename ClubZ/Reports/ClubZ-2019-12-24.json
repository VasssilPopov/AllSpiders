{"url": "https://clubz.bg/92181-21_kreativni_idei_kakvo_oshte_da_se_obloji_s_danyk", "text": "Има затишие. Няколко дена минаха и никакъв нов данък не е наложен или повишен. Усещам леко напрежение сред депутатите. За да съм мил и конструктивен, какъвто съм от скоро, веднага се втурвам на помощ. Целият пакет от мерки срещу Airbnb е вече приет Ето 21 креативни идеи какво може да се обложи с данък: 1. Корпоративни постове във Фейсбук. Когато компаниите печелят, трябва и Държавата да печели. 2. Личните постове във Фейсбук. Няма да се прави сегрегация, я. Всеки пост подлежи на облагане. 3. Лайковете на постовете във Фейсбук. Лайковете носят полза. Значи трябва да има полза и за Държавата. 4. Сърчицата, като реакция по социалките. Няма безплатна любов. Вие обичате, държавата печели. Всичко точно. Даже тук данъците може да са тройни. И без това влюбените са като загубени, никой няма да гледа. 5. Данък пращане на мейли. Особено по празниците. Не, не е достатъчно, че плащате за интернет. Трябва самите мейли да носят доходност. Не може само вие да печелите. А ако не плащате, ще искат по едно копие на всеки мейл да остава в Министерски Съвет. За всеки случай. 6. Данък лигави съобщения в уотсъп. Само замърсяват средата и натоварват мрежите. Поне да пълнят бюджета. 7. Данък прелистване на книга. Хем правите шум, хем топлите атмосферата, а даже има шанс да станете по-умни. Трябва да се обложат с данък бъдещите ви ползи. 8. Дишането. Хората издишат въглероден двуокис. Значи замърсяват. А България ще се присъединява към Зеления пакт. Всеки трябва да даде своя принос. Всяко вдишване и издишване трябва да се заплащат. 9. Гледането на Витоша. Ще плащате да гледате Star Wars, а няма за патриотичната изконна родолюбива гледка? Срам сте, а не сте патриоти. Гледай Витоша, пълни бюджета! 10. Данък дъжд. Пълни язовирите, чисти въздуха, напоява земята. Не може хората да се облагодетелстват, а Държавата не. 11. Данък сняг. Искате сняг за Коледа, нали? Ама не плащате. Е, затова няма. 12. Данък пързаляне. Знаете ли колко топлина се отделя при търкането на шейните и ските по пистите. Трябва всеки отговорно да си поеме задълженията към света. И да плаща за всяко влачене на индивидуален спортен компонент по снега. 13. Данък секс. Така и така политиците ни оправят. Поне да го извадим от сивия сектор. Само не е ясно как ще се формира този данък. Различните финансови школи имат различни концепции. Може да е на движение. А може да е на използван презерватив. А ако е на часова ставка, ще го закъсаме. 14. Като бонус, надявам се да не обложат гушкането преди и след секс. Че съвсем ще се фалира. 15. Данък целувка. Все пак удоволствията се заплащат. Не може вие да целувате, а бюджетът да е празен и депутатите тъжни. Всяка целувка – стотинка за стабилността! 16. Данък подаръци. Как така хората ще получават подаръци, а Държавата нищо няма да изкярва от това. Не е справедливо. Особено по Коледа. Или Свети Валентин. 17. Данък пеене на Джингъл белс. Или на която и да е коледна песен. Как така безплатно ще се радвате? Стабилността трябва да се поддържа, бюджетът трябва да е подсигурен. 18. Данък усмивка. Като се хилите, първо може да се заразите. После може чистият въздух да ви съсипе дробовете. Пък и прецаквате емайла на зъбите. Което си е натоварване за НЗОК. Изобщо, трябва да си платите, че се правите на тарикати и искате безплатно да се усмихвате. А тези, които непрекъснато пожелават усмихнат ден, направо не мога да ги мисля. 19. Данък вицове. Така хем хората ще се чувстват спокойни, че могат да хейтят политиците, хем бюджетът ще се пълни. Даже ще се препълни. Уин- уин ситуация отвсякъде. 20. Данък мислене. Основно действие, което затопля главата, а от там и световната стратосфера. За всяка мисъл по левче. Евтинко. Ама бюджетът ще остане стабилен. И може да остане за някоя библиотека. Колкото с таксите за синя и зелена зона се направиха паркинги. А и този данък ще е горещо приветстван от доста партии и много религиозни деноминации. Няма да засяга техните последователи… 21. Данък 21 точки. Който пише с повече от 21 точки, ще плаща сурово.  Ангелкова: И досега имотите в Airbnb трябваше да се регистрират Знам, мислите си, че това е майтап. То мислехме, че предложението министърът на туризма да налага глоби на Фейсбук за обяви е майтап, ама депутатите го гласуваха. Дефиницията за майтап отдавна не е това, което беше…   Ангелкова: И досега имотите в Airbnb трябваше да се регистрират", "date": "2019.12.24", "title": "21 креативни идеи какво още да се обложи с данък"}
{"url": "https://clubz.bg/92175-kolkoto_poveche_se_sebehulim_tolkova_poveche_pomagame_na_tezi_koito_ni_teglqt_nazad", "text": "Филип Димитров: България стигна далеч Нормална държава не значи нито прекрасна държава, нито най-богата държава, нито държава, в която всички са щастливи и доволни. Нормална държава значи държава с всичките проблеми, които имат държавите от кръга, който ние считаме за развит, достатъчно напреднал, който не спада в категорията на застрашителни диктатури или екзотични развития. България, мисля, отговаря на тази дефиниция. Тази част само показва, че дори хора като мен, които се имат за разумни, невинаги са реалистични. Личен избор на хората е колко горди да се чувстват, не можем да дадем рецепта. Гордостта и пламъкът от 90-те години бяха свързани с твърде специфични дела и очаквания. Вероятно това, което съм се опитал да кажа, е, че хората не трябва да ги е срам дори когато някакви неумели или мърляви дела стават наоколо. Мисля, че България в момента има основание да не се срамува от своето поведение в света. Разбира се, сто на сто има много проблеми, има бакии за разчистване, има неща, които са недогледани, недоправени, но в същото време има немалко свършена работа. Как ги оценява човек вече е въпрос на лична преценка, дали ще има гордост в очите или не – също. Според мен непрекъснатото обясняване как България не е със света е вредно. Изстъпления от типа на „няма такава държава“ са твърде евтини. Много е важно това, че колкото повече се себепринизяваме и себехулим, толкова повече помагаме на тези, които ни теглят назад. Когато говоря и казвам „ние“, имам предвид „ние, европейците“, „ние, Западният свят“. И мисля, че съм лоялен към своята държава. Когато някой казва „те, европейците, а ние не сме точно като тях“, той просто налива вода в чужди мелници – я на евразийците, я на някакви други такива. Това значи, че той самият не приема своята дефиниция като човек, принадлежащ към Западния свят. Мисля, че всички, които се чувстват като членове на Западния свят, имат основание, ако не чак толкова гордо, то поне да не гледат срамежливо наоколо си. А онези, които не вярват в това и още се питат дали пък мястото им не е някъде в Евразия, имат очевидно друг вид проблеми. Някой беше измислил, че чувството за национална принадлежност не е важно. Има такъв един космополитен импулс, който аз усещам и у себе си – да желая да бъда гражданин на света. Има една интелектуална нагласа, която ме кара да се възхищавам и да обичам поравно хубавите примери от Англия и от България и в този смисъл да се чувствам съпричастен и принадлежен там, както и тук. Но нищо не може да отмени това, че колкото и добре да говоря английски, аз все пак съм започнал да говоря на български. Нищо не може да отмени и това, че като дете в моята глава, наред с прекрасни образи от чуждата литература, има и образи, които са свързани дълбоко битово с това, което е българско. Не виждам нищо срамно в това. Има един провинциален патриотизъм, който се свежда до „аз съм хубав, другите са лоши“, „на мен да ми е добре, на тях да им е зле“, който е битов, на всички нива сигурно го има, съдържа примитивни нагласи, които човек има към съседите си понякога. Но има и друг – онази принадлежност към общността на някакви идеали, които ти можеш да принесеш към мястото, където живееш. Може би, ако бях роден някъде другаде, същите тези неща бих ги отстоявал там. Това, че твоите идеали са по-глобални, не значи, че нямаш право да ги реализираш там, където си роден и където някак си принадлежиш. Според мен тези, които си мислят, че могат да се отърват от усещането за национална принадлежност, бъркат. Това беше тенденция, която се развиваше бурно, особено в Европа, и за която сега плащаме по нещо. Въобще най-прекрасните идеи, когато се доведат до крайност, вредят. Това важи за общността на нациите, за човешките права, за любовта към природата. Всъщност това, което прави добри резултатите от една идея, е умереността в нейното прилагане. По тази причина вероятно в Европа сега има такава реакция. Връщане към темата за традициите и това, което сме правили по-рано. В момента, когато с един замах заличиш всичко, което се е случило, оставяш едни хора, децата може би, които няма да разбират какво четат. Те нито ще могат да схванат онези тръпки, които Илайза Бенет преживява от това дали ще се ожени или не, нито могат да разберат драмата на рицаря Ланселот, който трябва да реши дали да се качи на опозоряващата талига или не. Тези неща, които са част от цивилизацията, започват да се загубват. Можем ли да си позволим да живеем без тях и да станем рожби само на компютърните игри? За мен е очевидно, че не. Прекаляването с отказа от традиция води до изблиците на реакция и, надявам се, че това няма да доведе до по-страшни последици. Мисля, че България е поставена добре в това отношение. При нас една разумна приемственост по отношение на традициите продължава да съществува. Може би не е случаен фактът, че и български политици успяват да намерят тоя много тънък баланс между хем следването на новите стандарти, хем запазването на по-обикновени, битови, колоквиални форми на представяне на нещата. Което според мен е добре. Не точно дали им се вярва, а дали може да им се вярва. Но все едно: В момента светът, по-специално Западният свят преживява голяма драма в това отношение. Демократичните институции са поставени под много голямо съмнение. Първо, демокрацията е способ за вземане на решения в една общност. Тя не е начин на живот. Тя не е „нормативно желаното“. Не, демокрацията е най-лошата форма на управление с изключение на всички останали, както казва Чърчил, и аз съм много по-склонен да приема неговото определение.  Демокрацията по дефиниция поставя определени хора в положение тяхното разбиране за решенията да бъде пренебрегнато. Но това става по правила и процедури, които практиката и животът са показали, че горе-долу в най-голяма степен могат да осигурят нормализиране на обстановката и следване на взети решения. А решенията трябва да могат да се привеждат в изпълнение. Поради объркването на тези понятия и това, че има голям брой хора, които, било поради своята академична позиция, било поради това, че са се назовали организация на обществено мнение, било поради това, че като политици им се иска добросъвестно или не да лансират идеи, демокрацията ни се представя като набор от съвършенства. И тъй като виждаме, че тези съвършенства не са налице, разочарованието е огромно, а това поражда недоверие към институции. Второ: Демокрацията е конфликтно състояние, защото в нея трябва да се вземе решение от хора, които не са на един и същи акъл. Затова и когато се градят демократични институции, властите се разделят – било по американски модел, било по възприетия в Европа. В това разделение те не могат да не се сблъскват. И в тези конфликти те трябва да имат своите оръжия. И те трябва да са реципрочни – може да не са еднакви, но да са съпоставими. Парламентът може да свали кабинета, ама като кабинетът не може с цената на оставка да предизвика разпускането на парламента, той е лишен от едно оръжие, което е много важно. В Европа има различни хибриди, защото европейската конституционна система е изградена постепенно и затова съдържа множество компромисни, хибридни конструкции. Но като цяло системите са две. Едната е тази в Америка – трите власти са несвързани и се сблъскват. Другата е върховенството на парламента в Англия, но парламент, който включва всичко, в това число и краля или кралицата. И вътре се разделят властите. Не знам дали съм прав, но в моята книжка, която споменахте, в частта, където се говори за Уестминстърската система, застъпвам позицията, че системата е много добра. Това беше през 2010 г. През 2011 г. си я усъвършенстваха хората, така че... Много се усъвършенстваме напоследък. Свободата на словото не изключва такива нападения. Друг е въпросът, че в голямата си част те са търсене към връщане на пряка демокрация в съдебната система, а другото име на това е съдът на Линч. Пряката демокрация е опасно нещо, затова във всички демократични държави тя се прилага с определени ограничения. Затова и демократичните държави се крепят на представителна демокрация. Някой понеже сигурно смята, че думата „пряка“ е по-народолюбива от думата „представителна“, е решил, че едното по дефиниция е по-хубаво от другото. Единственият философ, поддържал такава теза, е Русо, но мисля, че резултатите са известни. Не е вярно, че пряката демокрация е по-хубава демокрация от представителната по един куп причини и затова се надявам, че и тези бурни изяви в момента ще останат само в рамките на свобода на словото. В момента, в който вестниците и телевизиите започнат да диктуват на съда какво да решава – ще стане страшно. От друга страна, във всички демократични страни се знае, че такава възможност съществува, затова там, където съдът заседава с жури, се изисква от членовете на журито до края на делото да не четат вестници и да не гледат телевизия. По някакъв начин този съветски модел, по който институцията се конструира в източноевропейските държави, до голяма степен се съхрани. Нещо повече – има ги и в Западна Европа. Решенията за мястото на прокуратурата са различни, но очевидно е, че у нас конструкцията поставя доста въпросителни и това не е само мое мнение, това е и мнението на Венецианската комисия (като по отношение на България аз нямам право на глас, не се изказвам и нямам отношение към това). Очевидно тази централизация и известна допълнителна мощ на прокуратурата е проблем. Не мисля, че широко прокламираните конституционни изменения съществено промениха картината. Още по-малко пък мисля, че големият хленч в коя камара на ВСС по колко души да има има каквото и да било значение. Аз не бих се ангажирал в момента с конкретно предложение във връзка с прокуратурата. От една страна – защото нямам право на това от позицията, в която се намирам, а от друга – защото, след като, когато ми е било времето, не съм дал нещо по-смислено, не е редно да го правя и сега. Но в добавка: голяма част от недоразуменията при нас стават от това, че хората четат наполовина книгите и след това излизат с някакви становища, които носят само по-голяма бъркотия. Много е хубаво например главният прокурор да е attorney general – или да е част от изпълнителната власт. Ама това става, когато прокурорите отдолу по места се ползват със специфична независимост, минават по процедури, съвсем различни от тези, които се използват в изпълнителната власт, и т.н. Даването на рецепти от недоизяснени примери е опасно. Имаме в Европа различни системи, нито една от тях не е перфектна. Изобщо съдебната власт и в Европа е подложена на много коментари. Разбира се, не така сурови, каквито наблюдаваме в България, но така или иначе неудовлетворение има. Не трябва да схващаме проблемите в правораздаването като някакъв български проблем. Но безспорно у нас има неща, които заслужават да им се обърне внимание. Първо за цялостната оценка. В четвъртък в 10,15 ч. някой, след като се е скарал с жена си, може да обяви, че няма нищо по-ужасно от неговия брак и отношенията са отвратителни. Това не пречи, ако в събота бъде попитан за оценка на брака си, да заяви, че всъщност този брак е много хубав. Същото важи и за промените в България, както и във всяка друга страна. Да си говорим само колко хубаво е станало нито е реалистично, нито има смисъл. Важното е да не загубваме перспективата и да не си мислим, че бакиите, в които всекидневно попадаме, изчерпват смисъла на нещата. Що се отнася до поуките – тук ме затруднявате. Трудно е да се говори за историята от гледна точка „какво би било, ако беше било“. Затова много мразя да коментирам така наречени грешки. Всеки греши, но този марксистки подход към грешките като отклонение от историческата предначертаност намирам за недоразумение. Всъщност историята е процес на решения, а всяко решение отваря едни перспективи и затваря други. Много е трудно да се разсъждава чисто теоретично, някой хора го правят с удоволствие, но това е опасно занимание. Едно от нещата, от които можем да се поучим, сигурно е, че тогава, когато сме действали решително и от гледна точка на принципи – това винаги е давало по-добри резултати, отколкото когато сме се колебаели. Това, разбира се, не изключва прояви на дипломатичност. В деня, в който признах Македония (акт доста решителен), докато някои хора се чудеха как точно да ми вземат главата, аз вече пишех на ръка писмо до, Бог да го прости, Константинос Мицотакис, който беше разумен човек, но естествено ангажиран с политическа позиция на Гърция. В това писмо по най-смирен начин се опитах да обясня, че това е наша позиция, която във всеки случай ще продължим да отстояваме, но от друга страна, нашите отношения с Гърция... и т. н. Давам пример със себе си, имам примери с други хора, но не ми се иска да говоря за конкретни политически фигури от днешния ден. Дипломацията не е говорене гръмко или безкомпромисно. Важно е да не отстъпваш реално от позициите си. Слава Богу, има такива примери и хора в управлението на България и мисля, че това е добре. Ако това е едната от поуките, то друга е, че опитите да се настоява на това колко ние сме оригинални, особени и самобитни, обикновено не водят до големи резултати. Следването на общи стандарти е препоръчително също и поради разделеността на българската нация, защото у нас остротата на различните мнения е много силно изразена – ние сме сред страните, в които има много буйно обществено мнение и остри конфликти по определени въпроси, и е важно да се следва тенденцията, към която си решил да принадлежиш. Такива решения са взети. Екзотични изяви едва ли е разумно да се правят. Това имам предвид, да. Всякакви хитрини по тази тема обикновено завършват зле. Когато сме хитрували, са се натрупвали и проблеми, и задължения. И третото нещо, което може би си струва да се извлече като поука, е това, че идеалните решения не помагат много. Върти ми се в главата отново темата за балансите, които успяваме да постигаме. Понякога този подход е критикуван, но в нашия случай ми се струва от полза. Аз не знам дали от българския опит може да се направи извод, но наблюдавах в дългия си живот различни държави, които са имали сходна съдба, прекарах 4 години в Грузия. Там има период, на който аз не съм бил свидетел, това е периодът на Звиад Гамсахурдия (първия демократично избран президент на страната след обявяването на независимост – б.р.). Той е интелектуалец, от много добро семейство, с много благородни идеали и може би някои разбирания, които подхождат повече на предходния век, от гледна точка на политическите процеси в света, но който, струва ми се, доста добросъвестно е подходил към поправянето на държавата си. Като изключим това, че вероятно са го самоубили, общо взето, последиците за Грузия са били плачевни. Остър конфликт, пълно объркване на нещата за много дълъг период, който, слава Богу, е преодолян, но едва с Революцията на розите. Като погледне човек – всичко е било много благородно. Но трябва да се внимава, да се търси мярката, която помага да не се разруши постигнатото. Интересен период е в контекста на нашето място в света. Става дума за време, когато идеята за единството на християнството е била подложена на доста противоречиви въздействия, някои от които са свързани и с нашето богослужение, в което идеята за световната империя не е била чужда и на българите. Това е време, когато въпросът за магията на езика е бил разглеждан по начини – трудно разбираеми за нас днес, когато говорим по много езици. В тази първа българска империя, в нейната християнска част, има едно световно домогване, което е интересно. И могат да се проследят неща, които е добре да се знаят. познаваме като духовници, което значи, че там има по-малко място за навлизане в сферата на човешки отношения. И все пак... От друга страна, тяхната значимост е безспорна. И то значимост, която често се обърква с едни провинциално-патриотични амбиции.  са също много интересни. Симеон е носител на идеята, която скоро след това ще рухне – идеята за световна империя на християнството, която е оставила своята следа върху България много силно. – много хора, когато говорят за Роман, по-скоро мислят за Самуил. Но това е една двойка, която поради разнопосочния характер на човеците дава възможност да се навлезе по-дълбоко в някои психологически драми на хората, които наблюдават разклащането на устоите на нещо, което изглежда много стабилно и възходящо.  са особено интересни от гледна точка на обединяването на България и Византия в рамките на хипотетичната християнска империя. А мястото на българските родове в тази картина е нещо, което често остава за читателя в периферията. Алусиян, разбира се, е и много противоречива фигура, защото се свързва по-скоро с предателството на Петър-Деляновото въстание. Но нещата, разбира се, не са толкова прости. Да си призная, първата ми мисъл за писане дойде оттам, но си дадох сметка, че процесите, които се развиват и на които тези хора са рожба или жертва, или кой знае какво – не могат да бъдат разбрани, без да се върнем назад към онова могъщо събитие, каквото е приемането на християнството, привеждането му в досег с човеците на разбираем език и произтичащите от това претенции, които неизбежно изникват в българската държава и които днес може да ни се сторят не за вярване. ----", "date": "2019.12.24", "title": "Колкото повече се себехулим, толкова повече помагаме на тези, които ни теглят назад"}
{"url": "https://clubz.bg/92191-borisov_sybra_krizisniq_shtab_na_pernik", "text": "Премиерът Бойко Борисов събра в Министерския съвет представители на кризисния щаб на Перник, сформиран заради бедственото положение в общината. На срещата присъстваха вицепремиерът Томислав Дончев, министърът на икономиката Емил Караниколов, кметът на града Станислав Владимиров и областният управител Емил Костадинов, съобщиха от правителствената информационна служба. \"Демократична България\": Перник не е локален проблем, а национална криза В хода на разговора премиерът Борисов беше информиран за предприетите мерки във връзка с водната криза в района. Още днес започва обследването на загуби по мрежата по Клон 2, където по моментни изследвания се губят по около 90 l/s. За целта ще се направят изкопи през около 150-200 м. в участъка, за да се разбере дали става въпрос за авария или за нерегламентирано отклонение, се казва в съобщението. \n\t На 27 декември на р. Владая ще се постави табела, че изграденото съоръжение за отклоняване на водата към яз. „Студена“ е временно, до преминаване на бедствието, пише още там. Кметът на Перник обяви бедствено положение Премиерът Борисов беше информиран и за предстоящия монтаж на разходомери на събирателна тръба след „Врелото“, на р. Кладница, на р. Матица, в участъка между Чуйпетлово и Боснек, на шахтата след ВЕЦ. Кметът на Перник обяви бедствено положение", "date": "2019.12.24", "title": "Борисов събра кризисния щаб на Перник"}
{"url": "https://clubz.bg/92192-patriarshesko_i_sinodalno_rojdestvensko_poslanie", "text": "Христос се ражда - славете Го! Христос слиза от небесата - срещнете Го! Христос е на земята - възнесете се! Възлюбени в Господа чеда на светата ни Църква, С неизказана радост и синовно преклонение пред дивния Божи промисъл, в святата нощ на Рождеството отново посрещаме Божия Син, Който се ражда за нас от пречистата утроба на Пресветата Дева. Ражда се и влиза в нашия свят, приел човешката природа, за да я възстанови и да я върне обратно в нейната първоначална чистота, да обнови нашето изгубено богосиновство и „да възкреси падналия образ\" (тропар на Предпразненството на Рождество Христово). Да освети човечеството, света и цялото творение с божественото Си присъствие и да засвидетелства по най-категоричен начин Божията жертвена любов към нас. Любов, достигаща дотам, че Бог „отдаде Своя Единороден Син, та всякой, който вярва в Него, да не погине, а да има живот вечен\" (Йоан. 3:16). Посрещайки днес Богомладенеца, Който идва, за да ни помири с небесата, ние също ликуваме, заедно с небесното войнство, и казваме: „Слава във висините Богу, и на земята мир, между човеците благоволение!\" (Лука. 2:14). Със светлата радост и с удивлението на витлеемските пастири ние също притихваме пред нечуваната вест за Неговото раждане (Лука. 2:8-20) и подражавайки на мъдреците от Изтока, ние също Му се покланяме (Мат. 2:1-12), защото днес се изпълнява древното пророчество за спасението на човешкия род. Славим Го и изповядваме светото Му име, защото с Неговото Рождество за изстрадалия и потънал в грехове свят на нашите праотци започва нова епоха - епоха на светлината и на надеждата, епоха на Божието присъствие сред човеците, в която ние вече не сме сами, защото „с нас е Бог\" (Ис. 8:10). В тази епоха живеем и ние днес, и затова от нас Той очаква да бъдем верни Негови изповедници и свидетели в нашия свят, съвременни Негови апостоли и носители на тази божествена светлина, която със Своето въплъщение Той донесе за всички: на светлината, която божественият евангелист свидетелства, че „... в мрака свети, и мракът я не обзе\" (Йоан.1:5). А не я обзе и не може да я обземе затова, защото тази светлина извира не от ръкотворен източник, а от Самия Извор на живота, Който от Син Божи днес става и Син Човешки, Богочовек. „Бог става човек, за да може човекът да стане бог\" - както казва през четвъртото столетие дивният отец на Църквата свети Атанасий Велики. В очакване на Рождество Христово Нека в нощта на Рождеството всички ние, които сме Христови, сторим място на раждащия се заради нас и за нашето спасение божествен Младенец, като отворим за Него нашите домове и нашите сърца. Нека не само със слово, но и с дела на милосърдие да покажем принадлежността си към Неговата света Църква, като според силите и възможностите си се погрижим сред нас да няма вече страдащи и нуждаещи се, гладни и жадни, не само за храна или питие, а и за топла дума, за най-елементарно човешко внимание. Към това ни призовава не само в тази свята нощ, но и във всички дни от живота ни, християнската ни съвест, това очаква от нас раждащият се днес Господ и Спасител наш Иисус Христос. Отечески приветстваме и поздравяваме с Христовото Рождество всички верни чеда на светата ни Православна църква, в Родината и далеч от нея, като на всички всесърдечно благопожелаваме душевно и телесно здраве, апостолски дух и богоблагословени успехи във всяко богоугодно и доброполезно начинание! Благодатта и мирът на раждащия се днес Богомладенец, и общението в Светия Дух да бъдат с всички нас! ЧЕСТИТО РОЖДЕСТВО ХРИСТОВО! ПРЕДСЕДАТЕЛ НА СВ. СИНОД † НЕОФИТ ПАТРИАРХ БЪЛГАРСКИ И МИТРОПОЛИТ СОФИЙСКИ ЧЛЕНОВЕ НА СВ. СИНОД: † Сливенски митрополит ЙОАНИКИЙ † На САЩ, Канада и Австралия митрополит ЙОСИФ † Великотърновски митрополит ГРИГОРИЙ † Плевенски митрополит ИГНАТИЙ † Ловчански митрополит ГАВРИИЛ † Пловдивски митрополит НИКОЛАЙ † Доростолски митрополит АМВРОСИЙ † Западно- и Средноевропейски митрополит АНТОНИЙ † Варненски и Великопреславски митрополит ЙОАН † Неврокопски митрополит СЕРАФИМ † Русенски митрополит НАУМ † Старозагорски митрополит КИПРИАН † Врачански митрополит ГРИГОРИЙ † Видински митрополит ДАНИИЛ", "date": "2019.12.24", "title": "Патриаршеско и Синодално рождественско послание"}
{"url": "https://clubz.bg/92193-preduprejdeniq_za_poledici_v_noshtta_sreshtu_koleda", "text": "В следващите часове на нощта се очаква понижение на температурите, а по високопланинските райони е възможно дъждът да премине в сняг, като с това се увеличават и предпоставките за поледици. За това предупреди Агенция \"Пътна инфраструктура\" (АПИ). Прогнозата е, че на 24 срещу 25 декември във вечерните и ранните сутрешни часове на места в Западна България и Предбалкана дъждът ще се примесва със сняг. В тази връзка АПИ призовава шофьорите да тръгват на път с автомобили, подготвени за зимни условия, да карат със съобразена скорост и да не предприемат рискови изпреварвания и маневри. Идва застудяване. Силен вятър ще има в 19 области Всички машини на фирмите, които поддържат републиканските пътища, са в пълна готовност за почистване и обработване на настилките. От АПИ предупреждават, че при нужда е възможно затваряне на определени участъци за обработване на настилките с химически вещества и инертни материали.", "date": "2019.12.24", "title": "Предупреждения за поледици в нощта срещу Коледа"}
{"url": "https://clubz.bg/92184-ruskoto_pravitelstvo_moje_da_pridobie_kamchiq_i_da_go_prevyrne_v_meka_sila%C2%A0", "text": "Собствеността на почивния комплекс \"Камчия\", намиращ се на 30-на километра южно от Варна, може да премине в ръцете на федералното руско правителство. Това става ясно от   на министъра на външните работи на Русия Сергей Лавров на въпрос зададен от депутат от думата. В момента собственик на комплекса е московското кметство, пише \"Дневник\". Няма защо Русия да благодари на България. Просто да спре да й пречи В отговора си Лавров се съгласява, че това е уникален проект и  \". Той си спомня, че мястото се радвало на огромна популярност сред младите хора, сред спортистите и сред желаещите да развиват контакти \"  Лавров обаче вижда и проблеми. След това идва и възможното \"решение\", което руската власт смята да приложи. Именно - одържавяването на комплекса. По думите на Лавров идеята съществува още от посещението на премиера Дмитрий Медведев в България. Радев бил готов да върне България към здравия разум. Според Лавров Лавров обаче изразя съжалението си, че \"бюрократичната машина се върти бавно\", но допълва, че се надява скоро въпросът да бъде разгледан на оперативна среща на постоянните членове на Съвета за сигурнсот на Руската федерация (бел. ред. - на който член е президентът Путин). Санаторно-оздравителният комплекс \"Камчия\" беше създаден с договор между България и Русия през 2008 г., когато беше одобрен от правителството, ръководено от Сергей Станишев, и подписан от Емилия Масларова - тогавашен социален министър. Според текста на споразумението \"Камчия\" е еднолично акционерно дружество със собственик местното московско правителство. Освен това - Министерски съвет отпусна близо 8 млн. лв. за подпомагане на изграждането на инфраструктура около проекта.  Москва се отказа да продава комплекса \"Камчия\" Москва имаше планове да се раздели с комплекса още през 2015 г., когато той беше обявен за продан с начална цена от близо 70 млн. евро. След като обаче продажбата не беше осъществена, явно руската държава най-накрая намери приложение за мястото - мека сила, прокарваща интересите на Русия.  Всъщност самият комплекс е разположен на повече от 300 дка земя, върху които са построени хотелски комлекс, детски лагери, лечебни центрове, възпитателни центрове и малко вилно селище. Според официалната информация в комплекса могат да бъдат настанени до 2000 гости в малко над 600 стаи.  Радев бил готов да върне България към здравия разум. Според Лавров Москва се отказа да продава комплекса \"Камчия\"", "date": "2019.12.24", "title": "Руското правителство може да придобие \"Камчия\" и да го превърне в \"мека сила\" "}
{"url": "https://clubz.bg/92190-putin_rusiq_e_edinstvenata_dyrjava_v_sveta_koqto_ima_hiperzvukovo_oryjie", "text": "Русия е единствената държава в света, която има хиперзвуково оръжие, обяви президентът Владимир Путин, съобщава АП. Пред годишната среща на борда на руското министерство на отбраната в Националния център за контрол на отбраната в Москва, Путин заяви, че за първи път в историята Русия има предимство в проектирането на нов клас оръжия, за разлика от миналото, когато догонваше САЩ. Падна самолет от системата \"Кинжал\" По думите му първото звено, оборудвано с хиперзвукови \"Авангард\" започва дежурство този месец, докато хиперзвуковите ракети \"Кинжал\" вече са разположени. Путин спомена за първи път \"Авангард\" и \"Кинжал\" сред други перспективни оръжейни системи в държавното си обръщение към нация през март 2018 г. Тогава той каза, че \"Авангард\" има междуконтинентален обхват и може да лети със скорост 20 пъти по-висока от скоростта на звука. И отбеляза, че способността на оръжието да променя както курса, така и височината си по пътя към целта, го прави имунизирано срещу прихващане от врага. В речта си във вторник той описа \"Авангард\" като \"оръжие на бъдещето, способно да проникне както в съществуващите, така и в бъдещите системи за противоракетна отбрана\". Русия изпробва в Арктика супероръжието „Кинжал“ \"Кинжал\", които са оборудвани на изтребители МиГ-31, влезе в експлоатация с руските военновъздушни сили миналата година. Путин обясни, че ракетата лети 10 пъти по-бързо от скоростта на звука, има обхват над 2000 километра и може да носи ядрена или конвенционална бойна глава. Военните заявиха, че са способни да удрят както сухопътни цели, така и кораби на флота.   Русия изпробва в Арктика супероръжието „Кинжал“", "date": "2019.12.24", "title": "Путин: Русия е единствената държава в света, която има хиперзвуково оръжие"}
{"url": "https://clubz.bg/92194-zaradi_vodnata_kriza_zapochva_proverka_na_stomana_pernik", "text": "Полиция е била изпратена по време на проверка дали пернишкия завод „Стомана” използва питейна за промишлени цели. Първоначално бТВ и Нова телевизия съобщиха, че служители на МВР са провели акция в завода, но в последствие пресцентъра на министерството опроверга информацията.   Днес в Перник, който е на воден режим, започна обследване на загуби по мрежата по Клон 2.Там се смята, че се губят по около 90 литра на секунда. Това е тръбопроводът, който преминава през индустриалната зона, но захранва с питейна вода два квартала на града. Ще бъдат правени изкопи през около 150-200 м. в участъка, за да се разбере дали става въпрос за авария или за нерегламентирано отклонение. Борисов събра кризисния щаб на Перник От МВР съобщават, че след проведената по-рано днес среща с премиера Бойко Борисов и набелязаните мерки за действие предвид кризисната ситуация в Перник, министрите Младен Маринов и Емил Караниколов бяха на място на стартиралите ремонтно-монтажни дейности и обследването на трасето на Клон 2 от водопреносната мрежа на гр. Перник. \"Демократична България\": Перник не е локален проблем, а национална криза Двамата провериха и организацията за обследване на трасето, част от което минава през територията на \"Стомана\". Целта на проверката е да се установи точната локация на оттечките и дали става въпрос за авария или за нерегламентирано включване в мрежата. \"Демократична България\": Перник не е локален проблем, а национална криза", "date": "2019.12.24", "title": "Заради водната криза започва проверка на \"Стомана\" Перник "}
{"url": "https://clubz.bg/92186-kakvo_vi_pojelaha_poslanicite_govoreshti_bylgarski_ezik_video", "text": "Празнични послания за Коледа и Нова година към българите записаха дипломатите от Клуба на посланиците, говорещи български език. Пожеланията са изпълнени с добро настроение и топлота и са на български език - с който техни превъзходителства се справят с различен успех, но с желание. Сред пожеланията има за здраве, за \"топлина, любов и близост\", за \"красота, поезия и музика\", за \"смелост, сила и прозорливост\", за \"успехи, които надминават вашите мечти\", \"приятели, с които си струва да бъдете\", \"мечти, за които се струва да се борите\", \"да сте горди с вашата родина, \"да сте сами творци на вашето настояще и бъдеще\". Клубът е основан по инициатива на Н.Пр. Мачей Шимански, посланик на Република Полша. Ето и пожеланията:     ", "date": "2019.12.24", "title": "Какво ви пожелаха посланиците, говорещи български език (ВИДЕО)"}
{"url": "https://clubz.bg/92195-i_tazi_godina_bylgarite_zad_granica_sa_naj_golemiqt_investitor_v_bylgariq", "text": "И тази година българите зад граница са най-големият инвеститор в страната. Над 920 милиона евро са изпратили в България нашите сънародници, които работят в чужбина през първите 9 месеца на годината, предаде Би Ти Ви. Справка на БНБ показва, че от януари до септември българските емигранти са насочили към страната повече от 200 млн. евро в сравнение с преките чуждестранни инвестиции за периода - 715 млн. евро. За 2018 г. нашите сънародници бяха изпратили над 1 млрд. евро на своите близки в България Българите в чужбина са пратили в страната над 1 млрд. евро през 2018 г. Предложение: окончателно да отпаднат BG паспортите за инвеститори Най-много средства идват от Германия - почти 190 милиона евро, следвани от САЩ - 171 млн. евро, и Испания - 110 млн. евро. Парите от българи, които работят зад граница, нарастват в сравнение с изминалите години - за същия период на 2017 г. те са били 880 млн. евро, а през 2018 те са 906 млн. евро. Ескперти посочват, че от икономическа гледна точка няма голямо значение откъде идват парите. Евростат: Едва 2% от българите пътуват зад граница за удоволствие Калоян Стойков от Института за пазарни изследвания посочи, че проблемът е по-скоро на структурно ниво. Предложение: окончателно да отпаднат BG паспортите за инвеститори Евростат: Едва 2% от българите пътуват зад граница за удоволствие", "date": "2019.12.24", "title": "И тази година българите зад граница са най-големият инвеститор в България"}
{"url": "https://clubz.bg/92182-za_dobriq_samarqnin_i_nesluchvaneto_mu", "text": "Обичам, когато в тези дни се прокрадва темата за Христос, за Рождеството, за Богомладенеца, за старта на най-важния път откакто изобщо пътища съществуват - пътя към опрощението... (стига, разбира се, да не е станало нещо по-интересно за централните новини). Вярно, справяме се богословски кой колкото може - и телевизиите, и ние, но то сигурно и св. Василий Велики не се е \"родил научен\". Има ли стая за Тях?  Далеч не толкова харесвам анаболно-стероидната ни добродетелност, която буквално избухва тия дни и аха да ни удави в лепкавата си добротия... Чрез есемеси, разни акции, кампании, коктейли на стойността на БВП-то на малка африканска държава. Честно, прилича ми на напомпана и напомадена фолкпевица. Не че може да има нещо лошо за нуждаещия се, който ще получи нужното. Не. Просто в лошия си вариант това извращение има същата цел като момчетата от финеса, които се качват по потник в метрото - просто да изкрещят в лицето ти за постигнатите \"резултати\".  И понеже за Христос и Рождество не мога нещо смислено да добавя, а пък ставам заядлив, като пиша за нашето \"два-дни-в-годината\" добротворство и ВиК-християнство*, се сетих друго. Тези, които уж ходим на църква, само преди няколко седмици слушахме пак и пак притчата за Добрия самарянин. Със сигурност всички я знаят - за добродетелния непознат, който не подминал, а превързал, отнесъл, настанил и платил за един бит и ограбен клетник. Скучна работа. Ако отворим една скоба, добродетелта винаги е скучна. Напротив – грехът, разтлението и хедонизмът весело се клатушкат по изгрев, прибирайки се от кръчмата - около тях винаги има някаква „забавна\" случка. Но това е само докато внезапно не ни изненада последната повиквателна. Както и да е...  Нашият проблем е, че имайки всеки себе си за свестен, дори не съзнаваме пропастта, която ни дели от този човек - самарянина. Катастрофата ни е в това именно, че не откриваме около себе си много ситуации и много жертви, които днес се нуждаят от   по раните. Айде - и от чаша вода да е... И не бихме си мръднали пръста. Студентка събра 20 000 паунда за просяк-самарянин Ние сме си достатъчни, ок сме си.   сме в някаква релативна паралелна наша си представа и най-кофти е, че това ни стига. А сега да си отговорим - ако   срещнехме този човек, щяхме ли да си кажем: ... Със сигурност мога да си правя още такива шегички. Или да питам: той дали би се тагнал от мястото, дали би си направил селфи с обекта на благодеянието си и дали би качил едно от онези състояния \"чувства се щуро...\" Ако спрем с майтапите, проблемът е, че от този човек ни дели цяла непреодолима пропаст. Тя е точно както и една друга пропаст – между богатия и бедния Лазар след смъртта, описана в друга притча на Христос. Защото богатите - да, на Рождество, ще извадят нещо от джоба си. Ще отнесат и в някой манастир или в Църквата \"за късмет\". Но богатите, властните, именитите на днешния ден вижте как живеят през другите 360 дни? Личи ли им да се притесняват, че неминуемо следва смърт, а после съд? Как мислите... Жалко, защото в умението да развращаваме всичко понякога ми се струва, че сме развратили и собствените си съвести  Съветвани биваме от вилнеещите ни похоти, за които гледаме само едно - да откликнем на всички до една! Да не оставим една незодоволена И в това е катастрофата ни - че ние \"празнуваме\", а дори се изхитрихме и благотворителност някаква да симулираме, за да задоволим егото. В неговата паст да хвърлим и него да нахраним първо - не толкова оня, който е от отсрещната страна на линията  И тарикатски да включим пералнята на съвестта за 2-3-5 дни - зависи кой с колко почивки е успял да надхитри шефа. Другото, което честваме, е покупките. Колко още ще можем да погълнем и да придобием... То и за това има притча – за онзи, на когото нивата се била много обродила, та си казал – натрупай душо, яж, пий и се весели. Обаче Господ знаете какво му отговорил –  Другото ни \"празнуване\" не е с вещи, а какви нови и нови, кое от кое по-налудничави забавления да си измислим. До какви дълбини може да стигнем в търсене на кефа. Знаете - кефът има тази неприятна черта, че е незадоволим. Това, за което някой би убил, за да му се наслади поне веднъж за 10 мин., някъде някой руски олигарх вече го гледа с накривена от досада морда. Проблемът ни със самарянина е в паралелната \"реалност\" - нашата и неговата, от които само едната може да е истинска. За пияницата, който става сутрин с 3 бири, а до обяд е направил и 4 водки, проблем му са не само самите бири и водки, а още повече фактът, че смята това за  Познавам такива души. Ти, като го погледнеш отстрани, ти се струва налудно, но той си е в паралелна –  . Затова и духовните болни сме най-лошите болни - тези, които не да нямат диагноза, а изобщо не подозират за болестта. Какво искам да кажа - в никой случай не да не даряваме, не да не правим добри дела. А да не си \"вярваме\". Да не се доверяваме ни най-малко на съзнанието си. Защото няма нищо по-измамно от съзнанието, особено на заслепения и  човек, каквито сме всички в този век. Ще кажете: е, днес не се срещат много паднали и окървавени жертви на грабеж по улиците... Да, благодарение на усилията на службите и лично на новия главен прокурор, бележим успехи в борбата с дребната битова престъпност (това - на майтап). Но дали не срещаме още и още  хора? Паднали на пътя, на ръба на духовната умирачка... Дали не ги срещат и свещениците и дяконите, и клисарите? И тогава милостиви ли сме с тях, превързваме ли им раните, или ги подминаваме като ония \"праведници\" от притчата. Христос не е някаква нравствена школа – ако попаднеш в ситуация, да се замислиш какво пише и тогава да реагираш, още нищо не си разбрал... Христос у самарянина е   какво да направиш – да не търсиш и да не анализираш причините \"за\" и \"против\". Но това е трудно за обяснение на който не желае да слуша. И още по-трудно за постигане. ... Едно си казвам по повод на големия празник: ако нямаше Христос, ако нямаше изкупление, ако дали живееш в грехове или не е все тая, ако всичко бе просто едно ядене и пиене... Тогава от всичко направено от самарянина - както и от хиляди и  хиляди други диаманти, бисери или поне малки бели камъчета на правдата - не би имало никакъв смисъл. Залудо щеше да е. В това е тайната на празника - в това са и влъхвите, и даровете, и звездата. Ако на такава пълна промяна допуснем да ни научи Рожденикът - няма по-хубаво!   \n\t  \n\t  Студентка събра 20 000 паунда за просяк-самарянин", "date": "2019.12.24", "title": "За Добрия самарянин и неслучването му"}
{"url": "https://clubz.bg/92180-i_danychnata_agenciq_vleze_v_bfs", "text": "Данъчната служба е започнала проверка на ръководството на БФС, включително и на президента в оставка Борислав Михайлов. Информацията беше съобщена първо в \"24 часа\", а след това и потвърдена от източник на Клуб Z  в Националната агенция по приходите (НАП). Проверката обхваща лични финанси и данъчни декларации за срок от пет години назад. При откриване на нарушения ще последва и персонална ревизия. Това е поредната проверка във футболния съюз след оставката на президента Борислав Михайлов. Домусчиев няма да се кандидатира за шеф на БФС, бил много ангажиран На 15 октомври ГДБОП и Спецпрокуратурата влязоха в сградите на БФС в Бояна, където се иззеха документи, свързани със съдийството. Няма все още официална информация какви са реузлтатите от тази проверка. За това време обаче беше сменен шефът на съдиите Йордан Сталев, а на негово място бе назначен Костадин Стоичков. БФС: Цинично е да се твърди, че злоупотребяваме с децата Последва проверка на Икономическа полиция за това как харчени държавните пари, отпускани за деца и юноши от Министерството на младежта и спорта. Паралелно с това и инспекторатът към министерството на младежта и спорта прави собствена проверка за същото. БФС: Цинично е да се твърди, че злоупотребяваме с децата", "date": "2019.12.24", "title": "И данъчната агенция влезе в БФС"}
{"url": "https://clubz.bg/92189-nad_20_tona_ptiche_meso_sys_salmonela_e_izzeto_ot_babh", "text": "Българската агенция по безопасност на храните (БАБХ) установи пратка с птиче месо от Полша за България, замърсена със салмонела. Цялото количество от 20 745 кг е поставено под забрана и не е допуснато търгуването му на българския пазар.  Месото е било предназначено за една българска фирма, съобщиха от агенцията. Пробата от птичето месо е взета във връзка със засиления контрол на БАБХ върху всяка пратка с птиче месо и субпродукти с произход Полша, предназначени за България. 100 т пилешко месо със салмонела е стигнало до България Материалът е взет от охладено цяло пиле, резултатът от анализа е получен на 20.12.2019 г., като е установена салмонела от вид, неопасен за здравето на хората, посочват още оттам.  Изготвена е нотификация по системата за бързо съобщаване на храни и фуражи (RASFF) за уведомяване на полските компетентни власти за откритото замърсяване.", "date": "2019.12.24", "title": "Над 20 тона птиче месо със салмонела е иззето от БАБХ "}
{"url": "https://clubz.bg/92187-nek_e_zamyrsqvala_reka_vycha", "text": "Националната електрическа компания (НЕК) ЕАД ще трябва да плати глоба в размер на 10 000 лева заради замърсяване на изтичащи води от ВЕЦ „Въча 1\",   Това е поредният екологичен проблем в реката след като през ноември стотици риби измряха заради намаляване на притока от работата на ВЕЦ-вете. ВЕЦ \"Въча-1\" принудително спрян - той замърсява реката На 14 декември по поречието на река Въча на територията на град Кричим жители сигнализираха за мазни петна във водата. При проверката, извършена от експерти на Басейнова дирекция „Източнобеломорски район\", Регионалната инспекция по околната среда и водите - Пловдив, и Регионална лаборатория - Пловдив, е установено, че от мястото на изтичане на преработени води от ВЕЦ „Въча 1\" на промеждутъци се оттичат в реката мазни петна на повърхността на водното течение. Замърсяването на въздуха убива повече хора от цигарите Лабораторните тестове, извършени на място, показват видим филм на повърхността на водата, а резултатът от изпитването е отчело 0.24 mg/l. нефтопродукти. Веднага, след сигнализирането на институциите, ВЕЦ \"Въча 1\" спря работа. Тогава при направените тестове на 3 от показателите не бяха констатирани отклонения в нормите. Предполагаемият замърсител беше изтекло масло от ВЕЦ при авария или от една от турбините. След всички допълнителни изследвания, направени от екоинспекторите вече на близо 20 показатели, става ясно, че има превишение на допустимите нива на нефтопродукти. Видимо е установен и мазен филм във водите на р. Въча. Екокатастрофа: рибата във Въча загина заради липса на вода НЕК може да обжалва наложената глоба. Само преди месец рибарски дружества сигнализираха за стотици умрели риби в р. Въча в района на Кричим. Коритото на реката пресъхва през нощта, тъй като водата от ВЕЦ-овете по течението й спира. Нивото на водата в реката зависи от количеството, което подават трите ВЕЦ-а, които се намират по-нагоре в Балкана. Два от тях – „Въча 1” и „Въча 2” са предупредили екоминистерството, че от 18 до 21 ноември спират работа заради ремонт. Ведомството нарежда на ВЕЦ „Кричим” да компенсира, но само за 18 часа в денонощието. Замърсяването на въздуха убива повече хора от цигарите Екокатастрофа: рибата във Въча загина заради липса на вода", "date": "2019.12.24", "title": "НЕК е замърсявала река Въча"}
{"url": "https://clubz.bg/92185-boris_djonsyn_propusna_brekzit_v_kolednoto_si_poslanie", "text": "Без да произнесе нито веднъж думата „Брекзит“ британският премиер Борис Джонсън се обърна за Коледа към британците за първи път на този пост, съобщава БНР. Последно коледно обръщение направи пък лидерът на лейбъристите Джереми Корбин. Кралица Елизабет Втора нарече отминаващата година „турбулентна“. Във видеообръщението си британският премиер Борис Джонсън не говори открито за излизането на Обединеното кралство от Европейския съюз на 31 януари.     Вероятно в последното си коледно обръщение като лидер на опозиционните лейбъристи Джереми Корбин отбелязва изборната загуба на 12-ти декември, като същевременно изразява надеждата си за „по-добър свят“. \"Не успяхме да постигнем промяната, от която толкова много хора отчаяно се нуждаят \", казва Корбин. Борис Джонсън ще се стреми към Брекзит по график Неочаквано лично звучи коледното обръщение на английската кралица Елизабет Втора. Днес от болница бе изписан съпругът и, принц Филип. \"Пътят не винаги е гладък и много често през тази година изглеждаше неравен, но малките стъпки, извървяни във вяра и с надежда, могат да доведат до голяма разлика“, ще каже утре в традиционната си коледна реч кралицата. Обръщението към нацията ще бъде и призив за помирение, на фона на разделеното британско общество по темата Брекзит и други въпроси. Джонсън забрани на министрите си да присъстват на Световния икономически форум в Давос Джонсън забрани на министрите си да присъстват на Световния икономически форум в Давос", "date": "2019.12.24", "title": "Борис Джонсън пропусна \"Брекзит\" в коледното си послание"}
{"url": "https://clubz.bg/92188-ot_1_qnuari_marihuanata_v_ilinojs_stava_legalna", "text": "От 1 януари 2020 г. всеки над 21-годишна възраст ще може легално да си купи до 30 грама марихуана в американския щат Илинойс, предава Ройтерс, цитирана от БНР. С влизането в сила на закона за употреба на канабис за забавление се очаква потребители да атакуват още на първия ден от новата година шепата лицензирани магазини в Чикаго. Ще съдят Вучич заради ферма за марихуана Търговец продал билети по 250 долара на клиенти, които искат да са на първа линия, когато магазинът му бъде отворен в сряда сутринта. Друг магазин пък ще използва високоговорител, за да привиква клиентите, които ще си чакат реда си в бар в съседство. Така Илинойс се присъединява към десет други щата и окръг Колумбия, в които притежанието на малки количества от дрогата за употреба от пълнолетни е законно. Медицинската марихуана в Илинойс е легализирана още през 2014 г. През юни губернаторът на щата Джей Би Прицкър, демократ, подписа закона, който разреши зачеркването на над 700 000 провинения и присъди, свързани с марихуана. Но не всеки одобрява промените. Законната марихуана намалявала смъртността от опиати Грузинският патриарх спря законопроект за легализация на марихуаната Законната марихуана намалявала смъртността от опиати Грузинският патриарх спря законопроект за легализация на марихуаната", "date": "2019.12.24", "title": "От 1 януари марихуаната в Илинойс става легална"}
{"url": "https://clubz.bg/92171-idva_zastudqvane_silen_vqtyr_shte_ima_v_19_oblasti", "text": "Досега температурите са около и над нормите и затова няма как да вали сняг. Понижението на температурите, което е вече факт, няма да е достатъчно да завали сняг в равнинната част на страната, но в планините такъв все пак ще има. Това прогнозира пред бТВ Анастасия Стойчева от НИМХ на БАН. В близките дни, включително и в София, дъждът ще се примесва със сняг.  По думите на Анастасия Стойчева Западна Европа ще посрещне новата година с топло време за разлика от Източна, където студът ще обхване по-голямата част от района. Средиземноморският циклон, който ще мине южно от България в дните между Коледа и Нова година, няма да донесе толкова много сняг. Студено на Коледа, топло на Нова Година Около 30 декември минималните температури ще са доста ниски. Вятърът вече ще е северозападен и с него ще усетим нахлуването на студения въздух и понижението на температурите. В Дунавската равнина и на места в Горнотракийската низина отново ще има силен вятър. Не е изключено на места да има заледявания. Вчера в Стара Загора се изсипа градушка. Анастасия Стойчева обясни, че с понижението на температурите няма как да не се развие облачност, от която да пада градушка. Жълт код за силен вятър е обявен за 19 области в страната, сочи справка на сайта на Националния институт по метеорология и хидрология. Предупреждението е валидно за областите Видин, Монтана, Враца, Плевен, Ловеч, Велико Търново, Габрово, Русе, Търговище, Разград, Сливен, Стара Загора, Хасково, Кърджали, Пловдив, Пазарджик, Благоевград, София-град и област София. Ще духа силен северозападен вятър със скорост 14 - 19 м/с и пулсации над 20 м/с. Във връзка с обявения код за опасно време, хората трябва да бъдат внимателни за летящи във въздуха предмети. По тази причина са възможни локални нарушения на обичайните дейности на открито.", "date": "2019.12.24", "title": "Идва застудяване. Силен вятър ще има в 19 области"}
{"url": "https://clubz.bg/92170-jens_stoltenberg_e_gotov_da_se_sreshtne_s_vladimir_putin", "text": "Генералният секретар на НАТО Йенс Столтенберг изрази готовност да се срещне с руския президент Владимир Путин. В интервю за ДПА Столтенберг поставя обаче и условия, за осъществяването на тази среща. „Във времена на кризи е важно да водим диалог“, казва генералният секретар на НАТО,  Думите му се приемат като протегната ръка към Кремъл, след като НАТО и Русия вледениха отношенията си след анексирането на Крим през 2014 година. От тогава не е имало и срещи на високо равнище. Столтенберг: Европа не може да разчита на френските ядрени оръжия Готовността за среща между Столтенберг и Путин идва, след като американският президент Доналд Тръмп призова за добри отношения с Москва. Тази позиция застъпват и Франция и Германия, но не се одобрява от някои източноевропейски партньори. Борисов към Столтенберг: Към края на 2019-а харчим 3,1% от БВП за отбрана Те изразяват съмнение, че с Москва може да се градят добри отношения на фона на военните действия в Източна Украйна и анексирането на Крим. „Дори и да не можем да подобрим отношенията си не трябва да се отказваме от диалога“, допълва Йенс Столтенберг в интервюто си за ДПА. Борисов към Столтенберг: Към края на 2019-а харчим 3,1% от БВП за отбрана", "date": "2019.12.24", "title": "Йенс Столтенберг е готов да се срещне с Владимир Путин"}
{"url": "https://clubz.bg/92168-iztrebitel_su_57_padna_v_habarovskiq_kraj_v_rusiq", "text": "Изтребител Су-57 падна в тайгата в Хабаровска област в Русия, но няма пострадали, предаде ТАСС, цитиран от БТА. Изтребителят падна при изпитания в тайгата. Пилотът успя да катапултира. Той не е получил травми, съобщи представител на администрацията на град Комсомолск на Амур. Източникът уточни, че става дума за модел Т-50 (официалното наименование на Су-57) на авиационния завод в Комсомолск на Амур, който правел изпитания. Турция преговаря да купи руски изтребители Изтребителят от пето поколение Су-57 е предназначен да унищожава всички видове въздушни, наземни и надводни цели. Самолетът има свръхзвукова скорост на полета, вътрешнофюзелажно въоръжение, радиопоглъщащо покритие (стелт технология), както и най-новото бордово оборудване. Су-57 е разработен като алтернатива на американските F-22 Raptor и F-35 Lightning II. Т-50 прави своя първи полет на 29 януари 2010 г. Неговият втори полет е месец след това. До средата на 2010 г. прототипът е извършил близо 20 полета. Изтребители на НАТО прехванали руски самолети край Литва Изтребители на НАТО прехванали руски самолети край Литва", "date": "2019.12.24", "title": "Изтребител Су-57 падна в Хабаровския край в Русия"}
{"url": "https://clubz.bg/92173-vyzhiteni_i_otvrateni_ot_%E2%80%9Evyzhodyt_na_skajuokyr%E2%80%9C_spojlyr", "text": "Може би и затова първите ревюта на филма са толкова противоречиви – някои го определят за блестяща лебедова песен, други – най-лошия филм от цялата поредица. Към момента зрителският рейтинг в IMDb е 7 от 10, като този резултат задължително ще се промени, тъй като филмът ще се върти по киносалоните още поне месец. Критическият отзив дотук не е особено положителен – 54 от 100 точки ( ). Ейбрамс е наясно с лошите ревюта за филма си, но вместо да се опълчи на критиците, той избра да ги защити: Критикът на „Ню Йорк Таймс“ А. О. Скот не е никак впечатлен – в ревю, озаглавено „Революция номер 9“, той твърди, че ако трябваше да подреди всичките девет филма в класация, щеше да се озове с 9 филма, които си делят четвъртото място. Нищо не може да промени мнението му, дори „Империята отвръща на удара“ и „Последният джедай“, изтъквани за най-добрите примери от целия франчайз. „Възходът на Скайоукър“ е най-лошият от всички филми, но същевременно и най-добрият, смята той. Основният проблем за критика явно е режисьорът, който е твърде  , за да пренесе на екрана драми за семейна и индивидуална съдба, солидарност и стремеж към власт  . Обичайно критичен, Питър Брадшоу от „Гардиън“ дава на продукцията 4 от 5 звезди. След края на междузвездната сага Брадшоу се чуди защо липсва секссцена между Кайло Рен и Рей, междугалактическите Ромео и Жулиета. Като цяло впечатлен от „Възходът…“, критикът не разбира защо филмите от звездната сага  “. Това обаче се променя в самия край, когато се появява истинска саможертва. Ричард Тренхолм от „cnet.com“ също изтъква огромния товар, с който Ейбрамс се е нагърбил – но според него режисьорът успява да създаде удовлетворяващ край на сагата, започнала преди повече от 4 десетилетия, и се справя със задачата да удовлетвори милиадите фенове. Ако феновете имат списък какво искат да видят в една последна част на „Междузвездни войни“, ще намерят всичко във „Възходът на Скайуокър“ – космически битки, дуели със светлинни мечове, шеги, тонове симпатични извънземни… Като недостатък е изтъкнато и въвеждането на новата ( ) заплаха за галактиката в началните надписи, вместо да бъде показано в първите кадри, което щеше да има далеч по-голям ефект, изтъква критикът. Във „Форбс“ Скот Менделсон не просто заявява, че „Възходът на Скайуокър“ е посредствен и очевидно насочен към масите фенове – той твърди още в заглавието на ревюто си, че това е най-лошият филм от „Междузвездни войни“ въобще. Феновете обаче са на друго мнение, приемайки далеч по-позитивно последната част на „Междузвездни войни“.  ", "date": "2019.12.24", "title": "Възхитени и отвратени от „Възходът на Скайуокър“ /СПОЙЛЪР/"}
{"url": "https://clubz.bg/92162-v_ochakvane_na_rojdestvo_hristovo", "text": "  Бъдни вечер (наричана в различните райони още Бъдник, Малка Коледа, Суха Коледа, Крачун, Наядка, Богата вечеря и др.) заема централно място в този преходен период и носи мощен потенциал за влияние върху предстоящия годишен цикъл. Това е време на радостно очакване на предстоящото Рождество, но също и момент, когато човекът има възможност да прозре бъдещето и дори да го „програмира” – да заложи в него сбъдването на своите желания, намерения и очаквания За това говори и самото название Бъдни вечер, което се извежда от „бъдеще”. Подобен смисъл има и названието на бъдника – дъбовият дънер, който се отсича и подготвя ритуално, за да гори цяла нощ в огнището. Според народната етимология тези названия имат връзка и с глагола „бдя”: хората не трябва да заспиват, а да бдят, да будуват, за да посрещнат раждането на Млада Бога и да следят пламъкът в огнището на не угасва. Както е обичайно за много празници, важна роля играе обредната трапеза. По традиция тя се нарежда върху тъкана покривка (месал), постлана направо на пода, върху слама – припомняне за това, че бебето Исус се ражда в обор върху слама, докато Богородица и Йосиф Обручник бягат от войниците на Ирод. Наред с това поставянето на храната върху земята отпраща към подземния свят и мъртвите, които даряват плодородие и богатство. Ястията са само постни, тъй като това е последният ден на Коледния пост, започнал 40 дни по рано, в деня на Св. Филип, 14 ноември. Бъднивечерската трапеза представлява своеобразна магия за бъдещото плодородие, затова тя трябва да е богата и изобилна. На нея присъстват всички плодове на земята, които селянинът отглежда: варен боб, сарми, пълнени чушки с булгур (счукано жито), боб или ориз, варено и сурово жито, ошав, лук, чесън, орехи, мед, постни баници като зелник (със зеле или праз) и тиквеник. Разпространено е вярването, че ястията трябва да бъдат нечетен брой, седем или девет. Това е свързано със символиката на числата във фолклорната култура, където нечетното число поради своята „незавършеност” се свързва с живота, а четното – със смъртта. Числата 7 и 9 имат особен магически смисъл, както и числото 12. Затова на някои места ястията могат да са и дванадесет като дванадесетте месеца на предстоящата година и дванадесетте апостоли. Почетно място на трапезата имат и обредните хлябове, чиято символика също е насочена към плодородие и изобилие, а кръглата им форма напомня за кръговрата на живота и безкрайното повторение на годишния цикъл. По традиция се правят три вида хляб. Първият е посветен на самия празник и на младия бог, който предстои да се роди, за което говорят и названията му в различните райони: боговѝца, богова пита, бъдняк, светец. Украсява се с тестени пръчки, които оформят фигури като кръг, кръст и „цветове” – спирали, които също могат да се свържат със слънчевата символика. Когато цялото семейство седне на празничната трапеза, хлябът се разчупва и разделя на всички, като едно парче се оставя при иконата за Божията майка и Младенеца, а друго се отделя за починалите членове на рода. На някои места се прави се и питка с парà и по нея се гадае за бъдещето: на когото се падне парата, той ще е най-щастлив и късметлия през годината.  Вторият вид обредни хлябове са посветени на селското стопанство и имат богата и интересна украса, насочваща към земеделието и животновъдството. Отделните елементи носят названия като хармàн, колà, рало, орач, бъчва, овчарник, кошара, крава, свинкя, кошер и др. Третият вид хлябове се месят главно от момите и са предназначени за коледарите, които се очакват в дома в нощта срещу Коледа. Тези хлябове са с дупка в средата, за да могат момците да ги нанизват на своите геги. Наричат се кравай, благословник, наречняк.  Тъй като Бъдни вечер е кадена вечер навсякъде из страната, обредната трапеза се прекадява с тамян, а след това се кади и цялата къща заедно със стопанските постройки. Така обитаваното от човека пространство се освещава и очиства, за да почне „на чисто” новата година. След приключването на вечерята, храната не се раздига, „за да не се вдига берекетът”, но и за да могат мъртвите и светците, които невидимо присъстват на празника, също да се угостят през нощта. Важно място има и „бъдникът“ – дебело крушово или дъбово дърво, което се донася ритуално от гората и трябва да гори в огнището чак до зори. На някои места от недогорелите му останки се изработвали части за ралото, с което напролет се оре земята, преди да се засее семето – пшеница, ечемик или просо. На следващия ден настъпва същинският празник – Христовото Рождество, широко известно у нас с названието Коледа (Колàда), а също и Божѝк или Божѝч. Централната роля в обредните действия се пада на коледарите, чиято обиколка започва в навечерието на празника и продължава през трите коледни дни до 27 декември. Според изискванията на традицията те са млади неженени момци, които обикалят ритуално селището и спират във всеки дом, където изпълняват своите песни и благословии. За тях самите участието в ритуала има смисъла на инициация (посвещение): след него те са вече пълноценни мъже и имат право да се женят. По правило коледарската дружина (наричана още чета или кỳда) се води то станеник (цар, кудабашия) – по-възрастен женен мъж, който обучава ергените. От Игнажден те започват да се събират в дома му и да разучават специалните коледарски песни, които по правило не могат да се изпълняват по друго време на годината. Това не е лека задача, тъй като репертоарът на една дружина включва около 50 текста, които се изпълняват върху няколко мелодии. Точно определени песни се изпълняват по пътя, пред портите и в дома. При пристигането си например коледарите символично будят стопанина и го приканват да им отвори и да ги посрещне: Коледарите посещават всички домове и наричат за здраве и благоденствие. В отговор домакините им дават дарове – пари и храна (краваи, сланина, суджуци, орехи, сушени плодове), вино и ракия. Момците носят празнично облекло: калпаците им са окичени с китки или венци от чимшир, цветя или пуканки, наметнати са с ямурлуци, а в ръка задължително носят криваци. От една страна те играят ролята на символично оръжие, а от друга им служат да събират (да се нанизват върху тях) краваите, с които ги даруват във всеки дом.  За всеки член от семейството коледарите пеят различна песен според статуса, пола и възрастта му, напр. за стопанина и стопанката, за възрастен човек или старица, за мома и ерген, за млада невеста и младоженец, за малко момче или момиче, за овчар, орач, даскал, поп, шивач, златар и пр. Много от песните описват и чудото на Христовото рождение, като включват различни митични и фолклорни елементи. В текстовете често се появяват образите на небесните закрилници на хората: Божа майка и Млада Бога, Архангел Михаил, свети Георги, който убива ламята или свети Никола, който спасява кораби. Характерни са героичните и епическите мотиви, свързани с факта, че изпълнителите са мъже, а и самата коледарска чета носи воински елементи. „Станеникът“ произнася коледарска благословия (блажанка). Доста дълга и сложна като текст, тя трябва да се каже бързо на един дъх и без запъване, за да хване и пожеланото да се сбъдне. Дружината отговаря: „Амин!” и така утвърждават пожелаваното. Освен коледуването, самият празник е съсредоточен главно около коледните трапези. След обредното колене на прасето се приготвят разнообразни „блажни” гозби и всички „отговяват“ след Коледния пост. Това е време за гостуване у роднини, кумове и близки, е привечер на мегдана се извива голямо празнично хоро, на което задължително се хващат и коледарите.", "date": "2019.12.24", "title": "В очакване на Рождество Христово"}
{"url": "https://clubz.bg/92134-konsumeristkata_vakhanaliq_i_radikalnite_alternativi", "text": "Безумието едва ли се отнася само до коледната консуматорска култура, но страстите за придобиване и консумиране по повод Рождество са особено отблъскващи, защото те предотвратяват възможността за милиони хора да преживеят този празник като истинско духовно събитие. Преди години се бях отвратил от коледна реклама в Прага, висяща пред голям универсален магазин: \"Ако малкият Иисус беше тук, той със сигурност би пазарувал при нас\". Превръщането на основни духовни събития в празници на настървеното потребление превръща съвсем остатъчната ни духовност в този свръх материален свят в съвсем закърняла добавка към неспирното надбягване с пазарното предлагане на нови и нови \"чудеса\". \"Черните петъци\", освен всичко друго са и свидетелство за пълното варваризиране на нравите сред яростно нахлуващите в моловете тълпи. Прагматично, консуматорско и изнежено поколение Ние сме вече част от консуматорската култура, макар и все още в периферията на истински заможния свят. Ние все още се радваме на факта, че не само по Коледа, но и през цялата година на щандовете има изобилие от банани. Ние все още не сме пропътували туристическите дестинации, за които сме мечтали цял живот. За нас все още е много важно да забогатяваме - дори и това да се случва бавно и неравномерно. Затова за нас са доста чужди и дори дразнещи феномените, идващи от истински заможния свят като Грета Тунберг, мощните зелени движения, налудните - по общото ни мнение - претенции да спрем да ядем месо, да летим със самолет, да затворим печеливши електроцентрали на въглища и т.н. Но консумеристката вакханалия, която създаде общества, в които консумирането е основен дълг, удоволствие, престиж и смисъл на живота за средния гражданин напълно логично поражда радикални алтернативи, които макар и звучащи налудно са по същество предупреждение, че човекът и светът вървят в погрешна посока, изоставяйки дълбоките основания и смисъл на човешкото съществуване. Аз не вярвам в климатична катастрофа, но вярвам, че ако човек не се обърне към самия себе си, към природата си, към Божията искра, днес едва мъждукаща в похода на масовото потребление, той окончателно ще изгуби себе си сред рафтовете с примамливо блещукащи, но ненужни предмети, услуги и псевдолуксове. Нашествието на консуматорските маси Нямам никакъв вкус към аскетизма, но смятам, че истинските наслади на белия свят се добиват по други начини - не чрез \"черния петък\". Давам си сметка, че консумеризмът е не просто култура - той е основата на настоящата икономическа система, чрез която се натрупва богатство, и чрез която се упражнява огромна власт. Нашето предизвикателство е да съчетаем материалното удовлетворение със съзнанието за принадлежност към една духовна реалност, благодарение на която живеем. Желая ви много Светлина за Рождество Христово!     Нашествието на консуматорските маси", "date": "2019.12.24", "title": "Консумеристката вакханалия и радикалните алтернативи"}
{"url": "https://clubz.bg/92172-tiha_nosht_svqta_nosht_istoriqta_na_edna_pesen_video", "text": "Коледният неувяхващ шлагер \"Тиха нощ, свята нощ\" премина непокътнат през десетилетия, изпят на японски, уелски и дори от козички. Но той никъде не е така обичан, като в селцето Оберндорф, където се е родил, пише Франс прес. Именно тук на 24 декември 1818 година песента \"Stille Nacht, heilige Nacht\" е била изпълнена за пръв път в местната църква. На Бъдни вечер тази година ще бъде спазена стародавната традиция и \"Тиха нощ\" отново ще зазвучи в параклиса на китното австрийско селце, разположено в близост до Залцбург. В очакване на Рождество Христово Автор на текста на коледната песен е свещеникът Йозеф Мор. Той едва ли е подозирал на каква огромна популярност ще се радва написаната от него творба, възпяваща Рождество Христово в момент, когато Европа е приключила с наполеоновите войни. Негов приятел, органистът Франц Грубер, композира музиката. Според легендата за първото изпълнение на \"Тиха нощ, свята нощ\" на 24 декември 1818 година Мор си акомпанирал с китара, защото лакоми мишки били прогризали и повредили органа на църквата. Но това не е попречило \"Тиха нощ\" да се превърне в извънредно популярна песен в местните църкви и официално да влезе в репертоара на Залцбургската енория през 1866 година.     Историята мълчи относно това как тази австрийска коледна приказка напуска Австрия и става една от най-популярните мелодии в света. Говори се, че тиролският майстор на органи Карл Маурахер, дошъл да поправя по тези места повредените музикални инструменти, \"изнесъл\" песента от родния й край. По време на Първата световна война, при временните спирания на огъня, на първата Коледа противникови войници за кратко са се побратимявали и са пели \"Тиха нощ, свята нощ\" в траншеите.     Първите английски версии на Stille Nacht излизат в средата на 19 век /Silent Night/, като стиховете й след това са преведени на 300 езика и диалекта. Тя е била изпълнявана от Елвис Пресли, от \"Мъпетите\" и от немска метъл банда. През 2015 година и Майли Сайръс си пробва късмета с хита. Черешката на тортата е изпълнението й от хор от козички, записано в албум в полза на неправителствена шведска организация.     БТА", "date": "2019.12.24", "title": "\"Тиха нощ, свята нощ\" - историята на една песен /ВИДЕО/"}
{"url": "https://clubz.bg/92169-voennoto_komandvane_na_sasht_sledi_dvijenieto_na_dqdo_koleda", "text": "Освен че е нащрек за евентуално изстрелване на ракета от Северна Корея, Северноамериканското военновъздушно-космическо командване има и друга важна задача - да следи движението на Дядо Коледа, който носи подаръци на децата по света, информира агенция Ройтерс.     Северноамериканското военновъздушно-космическо командване, известно със съкращението НОРАД (North American Aerospace Defense Command), е комбинирана военна агенция на САЩ и Канада. Повече от шест десетилетия НОРАД предлага анимирано проследяване на движението на Дядо Коледа, докато неговата шейна, теглена от елени, прекосява планетата, за да достави коледни подаръци на децата. Докато НОРАД изпълнява своята основна мисия да защитава Северна Америка от заплахи, с гордост продължаваме нашата традиция да следим пътешествието на Дядо Коледа по света, посочи командването в изявление. Сайтът на НОРАД за проследяване движението на белобрадия старец - www.noradsanta.org, има близо 15 милиона уникални посетители от над 200 държави и територии по света. През последните години НОРАД следи ракетните тестове на Северна Корея. Пхенян предупреди Вашингтон по-рано този месец за възможен \"коледен подарък\". Това стана, след като севернокорейският лидер Ким Чен-ун даде срок на Вашингтон до края на годината да предложи нови отстъпки в преговорите за севернокорейската ядрена програма. Психолози: Вярата в Дядо Коледа е полезна за децата Традицията за проследяване на Дядо Коледа от НОРАД започва през 1955 г., когато магазин в Колорадо Спрингс допуска печатна грешка в телефонния номер на Северния полюс в реклама във вестник. Първото обаждане идва от малко момиче, което се свързва с полковник Хари Шуп - директор на предшественика на НОРАД. Полковникът уверява детето, че Дядо Коледа е на път, а след като още деца се обаждат в командния център, армията добавя новата задача към своята отбранителна мисия. Спешно се търси дядо Коледа Командването е кръстено НОРАД три години по-късно и представлява комбинирана канадско-американска военна агенция. Оттогава мисията по проследяване на Дядо Коледа тече без прекъсване. Движението на белобрадия старец може да бъде проследено в профилите на НОРАД във Фейсбук, Туитър, Инстаграм и ЮТюб. Спешно се търси дядо Коледа", "date": "2019.12.24", "title": "Военното командване на САЩ следи движението на Дядо Коледа "}
{"url": "https://clubz.bg/92179-princ_filip_beshe_izpisan_ot_bolnica", "text": "Съпругът на британската кралица Елизабет Втора, 98-годишният принц Филип, херцог Единбургски, беше изписан от лондонската болница, в която беше приет в петък, и се очаква да се присъедини към други членове на кралското семейство за празнуването на Коледа, предаде Ройтерс. Принц Филип е приет в болница Филип беше видян да излиза от болницата \"Крал Едуард Седми\" и да се ръкува с медицинска сестра, преди да бъде откаран със семеен автомобил. Очаква се принц Филип да се присъедини към други високопоставени членове на британското кралско семейство в имението \"Сандрингам Хаус\" в Източна Англия за коледните празници. Принц Филип върна шофьорската си книжка Принц Филип беше приет в болница на 20 декември като предпазна мярка за лечение на старо заболяване. \n\t БТА Принц Филип върна шофьорската си книжка", "date": "2019.12.24", "title": "Принц Филип беше изписан от болница"}
{"url": "https://clubz.bg/92178-kak_igrata_na_belot_otstrani_kmeta_na_strelcha", "text": "Кметът на община Стрелча - Стойно Чачов, е отстранен от длъжност с решение на общинската избирателна комисия (ОИК). От присъстващите 10 представители на 11-членната комисия всички са гласували единодушно за това да освободи поста. На 17 декември до комисията е подаден сигнал от бившия кмет на Стрелча Ильо Ильов, че настоящият Стойно Чачов е собственик на търговско дружество „БЪЛГАРСКА АСОЦИАЦИЯ ПО БЕЛОТ” ЕООД, със седалище в Стрелча, като и в момента дружеството е действащо - нещо, което е категорично забранено от Закона за местното самоуправление.  Според справка в Търговския регистър „БЪЛГАРСКА АСОЦИАЦИЯ ПО БЕЛОТ” ЕООД се занимава с \"организиране, провеждане, администриране на спортни турнири по белот, както и други дейности и услуги, разрешени от закона\". Още на следващия ден - 18 декември, ОИК Стрелча разглежда сигнала срещу кмета. В протокола на комисията се посочва, че е поискана информация от Чачов дали е предприел действия по прекратяване на дейността на си в дружеството. Поискана е и справка от председателя на Общинския съвет на града дали кметът е подавал писмено уведомление за същото.  На 23 декември в ИОК е получено възражение от страна на кмета Чачов, в \"което отхвърля процесния сигнал като неоснователен\". Но там се казва и още: Решението на ОИК в Стрелча може да се обжалва пред Административния съд.", "date": "2019.12.24", "title": "Как играта на белот отстрани кмета на Стрелча "}
{"url": "https://clubz.bg/92174-borislav_sandov_es_ima_klyuchova_rolq_v_spasqvaneto_na_klimata", "text": "Това каза в предаването   Борислав Сандов, съпредседател на движение \"Зелените\" и представител на Фондация за околна среда и земеделие. Световните медии: Климатичната конференция се провали По думите му съществува научен консенсус за това, че съществуват изменения на климата, довели до криза, и за това, че причинител на тези промени е човешката дейност, особено през последните десетилетия с акумулацията на парникови газове: Според Сандов Европейският съюз има ключова роля в спасяването на климата като цивилизационен лидер. Радан Кънев: Идеята за съпротива срещу климатичните политики е безумна и носи само загуби Борислав Сандов коментира и инициативата в ЕС за спасяване на пчелите: European Green Deal и новите климатични политики Радан Кънев: Идеята за съпротива срещу климатичните политики е безумна и носи само загуби European Green Deal и новите климатични политики", "date": "2019.12.24", "title": "Борислав Сандов: ЕС има ключова роля в спасяването на климата"}
