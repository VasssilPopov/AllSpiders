{"url": "https://clubz.bg/82365-lideryt_na_islqmska_dyrjava_se_poqvi_vyv_videoklip", "text": "Лидерът на терористичната група Ислямска държава Абу Бакр ал Багдади се появи във видеоклип за пръв път от пет години, предадоха световните агенции, цитирани от БТА. \n\tЛидерът на \"халифата\", чието създаване джихадистите обявиха преди 5 години, признава, че \"битката за Багуз е приключена\" и обсъжда атентатите в Шри Ланка, при които загинаха над 250 души, отбелязва Асошиейтед прес.  Защо „Ислямска държава“ няма да умре", "date": "2019.04.29", "title": "Лидерът на Ислямска държава се появи във видеоклип"}
{"url": "https://clubz.bg/82364-hero_i_hubchev_sa_varianti_za_levski_dermendjiev_bil_greshka_video", "text": "Петър Хубчев и Димитър Димитров-Херо са сред кандидатите за нов старши треньор на \"Левски\", намекна изпълнителният директор на клуба Павел Колев пред журналисти на \"Герена\". По-рано днес Георги Дерменджиев беше уволнен заради липсата на резултати. Временно наставник ще бъде Георги Тодоров, който направи първа тренировка с отбора, асистиран от Красимир Петров и останалите от щаба на Дерменджиев. \"Левски\" освободи треньора си Георги Дерменджиев Колев повтори думите си отпреди няколко седмици, че на Георги Дерменджиев се е гледало като \"дългосрочно решение\", но сега изтъкна, че назначението му се оказало грешка. Той отрече Васил Божков да е взел решението за раздялата с бившият наставник на \"Лудогорец\". \"Берое\" развали празниците на \"Левски\" За Георги Тодоров той заяви следното: Кой ще бъде новият постоянен треньор на \"Левски\" и кога ще бъде взето решение за това? Любопитно е, че малко преди Великден стана ясно, че Хубчев е подал молба за напускане на националния отбор от 1 май. Досега Колев и \"Левски\" отричаха слуховете, че именно той ще се завърне на \"Герена\" през лятото. Петър Хубчев напуска националния отбор? Директорът призна за \"грешка\" с Дерменджиев. \n\t Той завърши със следното по повод думите на Дерменджиев, че решението идва от собственика на клуба: \"Берое\" развали празниците на \"Левски\" Петър Хубчев напуска националния отбор?", "date": "2019.04.29", "title": "Херо и Хубчев са варианти за \"Левски\", Дерменджиев бил грешка (ВИДЕО)"}
{"url": "https://clubz.bg/82357-zabraniha_na_puchdemon_da_se_kandidatira_za_evrodeputat", "text": "Испанската ЦИК забрани на каталунския спаратистки лидер Карлес Пучдемон да участва в изборите за Европарламента на 26 май, съобщи програмата ТВ3. Същата забрана бе наложена на двама негови съратници – бившите регионални министри Тони Комин и Клара Понсати. Решението бе взето след жалба от консервативната Народна партия и либералите от „Сиудаданос“ („Граждани“). Като аргумент те изтъкнаха, че тримата не могат да бъдат включени в кандидатска листа, тъй като са преследвани от правосъдието в Испания и се намират в изгнание в чужбина. Пучдемон става кандидат за евродепутат Пучдемон за Клуб Z: Независима Каталуня е икономически жизнеспособна Тримата бяха обявили кандидатурата си за евродепутати от името на сепаратистката партия“Заедно за Каталуня“. Тя спечели седем места на предсрочните парламентарни избори в Испания вчера. И има възможност премиерът социалист Педро Санчес да разчита на нейната подкрепа за формирането на правителство. Пучдемон бе премиер на Каталуня до 27 октомри 2017 г. Тогава парламентът в Барселона обяви независимост на автономната област. Централното правителство в Мадрид временно отне автономията на Каталуня. То уволни Пучдемон, който оттогава е в доброволно изгнание в Белгия. Испания иска екстрадирането му, за да го съди за сепаратистка дейност. Пучдемон за Клуб Z: Независима Каталуня е икономически жизнеспособна", "date": "2019.04.29", "title": "Забраниха на Пучдемон да се кандидатира за евродепутат"}
{"url": "https://clubz.bg/82363-stachka_na_skandinavskite_piloti_blokira_blizo_300_000_pytnici", "text": "Скандинавската авиокомпания CAC анулира още над 1200 полета, планирани за понеделник и вторник, заради навлязлата в третия си ден стачка на пилотите, която вече засегна около 300 000 пътници В Дания, Норвегия и Швеция, предадоха Ройтерс и Франс прес, цитирани от БТА. \n\tОтменени са 667 полета за понеделник и 546 за вторник, се казва в изявление на САС.  Стачката струва на авиокомпанията между $6 млн. и $8 млн. на ден. Диалог между нейното ръководство и стачкуващите обаче още няма. \n\tВ петък пилотите на САС излязоха в стачка след провал на продължили няколко месеца преговори за трудовите възнаграждения, условията на труд и работните графици, която предизвика отмяната на около 70 процента от полетите на авиокомпанията. \n\tВ стачката участват над 1400 пилоти. Тя засегна повечето вътрешни полети, както и европейски и междуконтинентални полети на САС", "date": "2019.04.29", "title": "Стачка на скандинавските пилоти блокира близо 300 000 пътници"}
{"url": "https://clubz.bg/82362-levski_osvobodi_trenora_si_georgi_dermendjiev", "text": "\"Левски\" се раздели със старши треньора си Георги Дерменджиев,  . В съобщението се посочва, че в плановете на ръководството на \"сините\" е влизало дългосрочно сътрудничество с наставника. То благодари на Дерменджиев за работата и му пожелава  \"Берое\" развали празниците на \"Левски\" Георги Тодоров ще води отбора до края на сезона, като негов помощник-треньор ще бъде Красимир Петров, се казва още в съобщението. Според него останалите треньори от щаба на Дерменджиев запазват постовете си и ще помагат на Тодоров, който в последните години е наставник в детско-юношеската школа на клуба. Херо и Хубчев са варианти за \"Левски\", Дерменджиев бил грешка (ВИДЕО) Бившият футболист на \"Левски\" е предпочетен, тъй като има нужния лиценз \"УЕФА Про\". Той има два престоя в миналото като старши на \"Герена\". Сега е четвъртият треньор на \"Левски\" от началото на сезона след Делио Роси, който беше пред лятото, Славиша Стоянович и Дерменджиев. Тодоров на теория беше начело и след раздялата с Делио Роси - именно заради лиценза, иначе наставник се водеше Тодор Симов. Георги Дерменджиев записа 11 мача начело на \"сините\" - 5 победи, 3 равенства и 3 загуби. Херо и Хубчев са варианти за \"Левски\", Дерменджиев бил грешка (ВИДЕО)", "date": "2019.04.29", "title": "\"Левски\" освободи треньора си Георги Дерменджиев"}
{"url": "https://clubz.bg/82354-putin_se_nadqva_da_se_dogovori_sys_zelenski_za_pasportite", "text": "Руският президент Владимир Путин изрази очакване, че ще успее да се споразумее с новоизбрания украински президент Володимир Зеленски за гражданството на руснаци и украинци, предаде ТАСС, цитирана от БТА. Путин дава лесно гражданство на всички украинци Путин иска да Крим-изира Донбас Путин също така посъветва Зеленски да защитава правата на човека, започвайки с грузинците, например с бившия им президент Михаил Саакашвили. Путин оправдава руските паспорти в Донбас, Западът ги критикува През мандата на Саакашвили през 2008 година Путин прати войски срещу Грузия и подкрепи отцепването на регионите й Абхазия и Южна Осетия, които сега се управляват от поддържани и признати само от Москва режими. В разговора с тогавашния френски президент Никола Саркози, който посредничи за прекратяване на въоръжания конфликт, Путин заплаши да \"обеси Саакашвили на топките му\". Новият украински президент влиза в първи сблъсък с Путин Правни експерти недоумяват какво би представлявало \"общо гражданство\" на две независими и суверенни държави. Ако е възможно, то би означавало, че Украйна трябва да забрави за европейската си интеграция, защото \"общото гражданство\" би отворило вратите на ЕС за практически неограничен брой руснаци. Путин иска да Крим-изира Донбас Путин оправдава руските паспорти в Донбас, Западът ги критикува Новият украински президент влиза в първи сблъсък с Путин", "date": "2019.04.29", "title": "Путин се надява да се договори със Зеленски за паспортите"}
{"url": "https://clubz.bg/82351-zapodozrqn_v_shpionaj_za_oae_se_obesi_v_turski_zatvor", "text": "Един от двамата задържани в Турция по подозрения за шпионаж в полза на Обединените арабски емирства (ОАЕ) се е самоубил в затвора, съобщи Ройтерс, като се позовава на източник от турското министерство на правосъдието. \n\tИзточникът съобщава, че заподозреният се е обесил. \n\tДвамата заподозрени са били задържани на 19 април и са признали, че са шпионирали арабски граждани. Турция разследва още дали пристигането в страната на единия от тях е свързано с убийството на саудитския журналист Джамал Кашоги. \n\tЕдиният от двамата задържани е пристигнал в Турция през октомври 2018 г., няколко дни след убийството на Кашоги в саудитското консулство в Истанбул. Другият е пристигнал по-късно, за да помогне на колегата си, твърдят от министерството на правосъдието. \n\tДвамата мъже бяха обвинени в международен, политически и военен шпионаж и бяха задържани в затвора в Силиври край Истанбул, съобщава Анадолската агенция. Самоубилият се е идентифициран като Заки Й. М. Хасан, предада БТА.", "date": "2019.04.29", "title": "Заподозрян в шпионаж за ОАЕ се обеси в турски затвор"}
{"url": "https://clubz.bg/82358-sasht_shte_prerazgledat_sytrudnichestvoto_si_sys_stranite_koito_pusnat_huavej_v_5dji_mrejite_si", "text": "Вашингтон не вижда никакви разлики между основните и неосновните елементи на комуникационните мрежи от пето поколение 5Джи (5G) и ще преразгледа споделянето на информация със съюзници, които използват оборудване на китайската корпорация Huawei (Хуавей) в изграждането им, предаде ДПА, цитирана от БТА. Мей пусна \"Хуавей\" в британската мрежа Според източници на Ройтерс миналата седмица британският Съвет за национална сигурност е решил да забрани използването на оборудване на Хуавей във водещи елементи на 5Джи мрежите, но да позволи използването им в периферни части на мрежите при засилени ограничения.", "date": "2019.04.29", "title": "САЩ ще преразгледат сътрудничеството  си със страните, които пуснат Хуавей в 5Джи мрежите си"}
{"url": "https://clubz.bg/82359-shvejcariq_se_prisyedini_kym_edin_poqs_edin_pyt", "text": "Швейцария днес официално се присъедини към китайската инициатива \"Един пояс, един път\", след като швейцарският президент Ули Маурер и китайският му колега Си Цзинпин подписаха меморандум в Пекин, предаде ДПА, цитирана от БТА. \n\tМащабната китайска търговска инициатива, пораждаща противоречиви реакции, предвижда строителство на пристанища, пътища, железопътни линии и други инфраструктурни обекти, за да се увеличи търговията с Китай. САЩ обвиниха инициативата \"Един пояс, един път\", че подмамва по-бедни страни, за да ги вкара в дълговия капан, като им предлага евтино финансиране, което обаче те не могат да си позволят. Според критици на инициативата тези страни могат да станат политически зависими от Пекин, а китайски компании изглежда печелят повече договори по проектите. \n\tПрез март Италия стана първата страна от Г-7, присъединила се към инициативата, за което беше критикувана от ЕС, Германия, Франция и Великобритания, припомня ДПА.  \n\tВ събота в Пекин приключи форум, посветен на инициативата \"Един пояс, един път\". На него Китай реагира на критиките, обещавайки да се придържа по-стриктно към международните стандарти и да разпределя финансирането на проектите между повече страни.", "date": "2019.04.29", "title": "Швейцария се присъедини към \"Един пояс, един път\""}
{"url": "https://clubz.bg/82360-borisov_pyrva_kopka_na_interkonektora_s_gyrciq_okolo_20_maj", "text": "Около 20 май ще бъде направена първата копка и ще започне строежът на интерконектора с Гърция. Това заяви пред медиите премиерът Бойко Борисов след разговор между него, вицепремиера Томислав Дончев и председателя на Института за енергийни изследвания във Вашингтон Том Пайл, предаде БТА.  \n\tТом Пайл взе участие в международния форум \"Отключване на бизнес потенциала на източноевропейските газови пазари - конкуренция, алтернативи, пазари, проекти, сигурност чрез диверсификация. Случаят LNG\" в София. Борисов коментира, че на срещата с Пайл е била обсъдена и възможността за държави дотации, които дават САЩ за своя газ, но отбеляза, че разговорът е много в началото.  Най-важен е проектът за интерконектора между България и Гърция, който ще даде сигурност в целия регион, посочи Петкова и допълни, че правителството има воля за изграждането либерализиран пазар. Страните в региона не успяха да изградят инфраструктура за доставка по различни маршрути, но сега този проблем може да бъде решен и регионът да тръгне в друга посока, отбеляза Петкова.  В Гърция пристигна първият кораб с втечнен газ от САЩ Друг важен проект е връзката между България и Сърбия, който трябва да е факт след няколко години. След реализирането на тези и други проекти, България ще стане средище на потоци както от север, така и от юг, посочи Петкова. До края на годината се очаква да заработи и платформа за търговия с природен газ. Германия ще строи два терминала за втечнен природен газ Германия ще строи два терминала за втечнен природен газ По думите му съществен недостатък е, че потреблението на газ у нас е сравнително ниско, а като има монополизъм, няма сигурност. Иванов отбеляза, че  \n\tтехнологията на втечняване на природния газ и преноса му позволяват той да достига до всяко кътче на земята.  \n\t  Германия ще строи два терминала за втечнен природен газ Германия ще строи два терминала за втечнен природен газ", "date": "2019.04.29", "title": "Борисов: Първа копка на интерконектора с Гърция - около 20 май"}
{"url": "https://clubz.bg/82353-es_otpuska_%E2%82%AC1_mlrd_na_mladite_fermeri", "text": "Европейската комисия и Европейската инвестиционна банка (ЕИБ) задействаха кредитен пакет от 1 милиард евро в помощ на младите фермери в ЕС. Това се казва в официално съобщение от централата на ЕК в Брюксел. Целта на мярката е насърчаване на младите земеделци. Според статистиката през 2017 г. на 27 на сто от тях е отказан заем от банки в сравнение с едва 9 на сто от останалите. ЕС увеличава до 25 000 евро националните помощи за фермерите Програмата ще се управлява на ниво страни членки на ЕС от банки и лизингови компании, които оперират в целия съюз. За бенефициентите заемите ще бъдат с по-ниски лихви. Периодите на изплащане ще започнат пет години след тегленето на заема. Средствата ще трябва да бъдат окончателно изплатени до 15 години - по-дълъг период, отколкото досега. Предвидени са и гъвкави условия, които да гарантират, че младите фермери ще могат да погасяват заемите и в трудни периоди.", "date": "2019.04.29", "title": "ЕС отпуска €1 млрд. на младите фермери"}
{"url": "https://clubz.bg/82355-bezraboticata_v_yugozapadniq_rajon_u_nas_%E2%80%93_poveche_ot_dvojno_po_niska_ot_srednata_v_es", "text": "Югозападният район в България е единственият у нас, в който през 2018 г. безработицата е била повече от два пъти по-ниска от средното за ЕС ниво. Това става ясно от разпространен днес доклад на Евростат. Безработицата в Югозападния район, в който влиза и столицата София, е била 2,6%. А средният показател за ЕС е 6,9 процента. Най-зле е положението в Северозападния район в Българя. Там без работа са 11,3 процента. Пет български района сред най-бедните в ЕС През 2018 г. общо 71 региона в ЕС от общо 280 са били с безработица два пъти или повече по-ниска от средното ниво за Съюза. Но пък в 30 региона процентите на незаетите хора са 13,8 (двойно над средната норма в ЕС) и повече. Добра новина е, че равнището на безработица е спаднало в 80 на сто от регионите. Отличниците на Европа са два региона в Чехия –  (1,3%) и  (1,5%). Следват германските региони –  и   и британският  . Най-зле е френската отвъдморска територия  в Индийския океан с безработица 35 процента. Сред най-закъсалите в това отношение региони има още един френски остров –  , гръцките региони   и   и граничещите с Мароко испански автономни градове  и  .", "date": "2019.04.29", "title": "Безработицата в Югозападния район у нас – повече от двойно по-ниска от средната в ЕС"}
{"url": "https://clubz.bg/82356-norvejci_otkriha_beluga_koqto_moje_bi_raboti_za_ruskiq_flot", "text": "Норвежки рибати откриха белуга на северното си крайбрежие преди седмица, съобщи Gizmodo. Забележителни при морския бозайник са били ремъците, с които е било опасано тялото му, както и неговото удобство и дружелюбност към хората. Учени от норвежкия Институт за морски изследвания предполагат, че става дума за операция на руските военни. Учени прогнозираха измиране на делфините Те са проследили белугата близо до града Ингой и са се опитали да премахнат ремъците, които са били доста затегнати. На тях видяли надпис \"екипировка от Санкт Петербург\". Ремъците са имали и закрепващ елемент, подходящ за екшън камера като GoPro, които често се закачат н големи животни. Такава обаче не е открита. Гренландските китове пеят джаз И американските, и руските военни многократно са се опитвали да ползват животни по различни начини - и то не само по време на Студената война. През 2017 г. руското министерство на отбраната сподели, че обучава делфини, тюлени и други китоподобни за военни цели. Морските животни се ползват за пренасяне на екипировка, разузнаване, и дори пазене на военни бази. В САЩ пък помагат за обезвреждането на морски мини.  За момента никой не е съумял да обучи китове, едни от най-интелигентните животни на планетата, да убиват хора по заповед. Гренландските китове пеят джаз", "date": "2019.04.29", "title": "Норвежци откриха белуга, която може би работи за руския флот"}
{"url": "https://clubz.bg/82349-idva_li_lqv_predsedatel_na_evropejskata_komisiq", "text": "Докато България е погълната от \"Апартаментгейт\", в Европа става нещо невиждано от 15 години. Традиционната десница в лицето на Европейската народна партия все повече губи позиции преди изборите за Европейски парламент на 23-26 май, а шансовете за сформиране на ляво-либерално мнозинство в бъдещия парламент растат. Възможно ли е начело на Европейската комисия през юни да застане социалист за първи път 2004 г. , когато изтече мандадът на италианеца Романо Проди? Шансът за това засега е само математически, но не може да бъде пренебрегван. Според   Европейската народна партия, която доминираше европейските институции през последните три мандата, продължава да губи подкрепа сред избирателите. Очертава се да има 171 места в бъдещия парламент при 217 сега. Тя все още е над минимума в прогнозите от 165 места, регистриран миналия декември. Социалистите и демократите (С и Д) също падат, но по-бавно. Прогнозата им дава 147 места при 191 спечелени на изборите през 2014 г. В последните седмици С и Д се качват над границата от 140 депутати, по която бяха паднали през март. На 15 март анкетите им даваха 129 места. Те имат шанс още да подобрят представянето си, ако Обединеното кралство проведе европейски избори, в които очевидният фаворит ще бъдат лейбъристите. Засега могат да бъдат очертани следните контури на евентуална лявоцентристка проевропейска коалиция в следващия Европейски парламент: С и Д (147) + либерали (97) + зелени (57) + крайна левица (49) = 350 места. Обикновеното мнозинство при 705-членен парламент е от 353 места. Не е изключено трите недостигащи да бъдат набавени от 77-те бъдещи евродепутати от нови и засега необвързани със съществуващите политически групи партии, които се очаква да влязат в следващия парламент. Два национални избора в последните седмици също потвърждават завръщане на лявото - във Финландия първи бяха социалдемократите на Анти Рине, който най-вероятно ще  преговаря за голяма коалиция. Финландия се готви за голяма ляво-дясна коалиция В Испания, една от големите държави в ЕС, социалистите отбелязаха решителен успех на вчерашните парламентарни избори, увеличавайки местата си на 123 от 85, докато представителството на Народната партия намаля двойно до 67 депутати. Соцлидерът и досегашен премиер Педро Санчес има всички шансове да състави коалциия заедно с радикалната левица и вероятно - с баските националисти, които не са сепаратисти. Вотът в Испания – облекчение за еврофилите Прогнозните данни за ЕНП и С и Д вече не им позволяват да имат заедно обикновено мнозинство дори в 705-местен парламент (171+147=318). Нова \"голяма коалиция\", която е традиционна за Европейския парламент, трябва да стане още по-голяма, като включи и либералите, чиито места се увеличават до 97 от 68 сега с представителите на френската президентска партия. Тази комбинация би дала солидно мнозинство от 415 места. Тя би означавала обаче ЕНП и С и Д да споделят постовете на върха на ЕС с либералите, които стават очевидния ключов балансьор сред проевропейските партии. Социалистите излязоха от голямата коалиция с ЕНП в средата на мандата на сегашната комисия, когато десницата им отказа да запазят председателския пост  на Европейския парламент, след като германският социалдемократ Мартин Шулц го напусна.  Шулц напуска Европарламента Освен това европейците са уморени от големи коалиции както на национално, така и на европейско ниво. Те означават много компромиси и малко решителни стъпки в ясна политическа посока, от които Европа отдавна се нуждае. Гласоподавателите се отвращават от разликите на думи и съвпаденията в делата на традиционното ляво дясно и център и от задкулисните им сделки, които предават избирателя заради позиции в ЕС. Означава ли това, че шансовете за лявоцентристки съюз са по-големи? Не непременно. Идеологоческите различия в него могат да се окажат непримирими, ако сравним пропазарните либерали и радикалната левица в икономиката и в социалната сфера. Те са на противоположни позиции и по ред въпроси на външната политика - например Русия. Във Франция, крайнолевият Жан-Люк Меланшон, лидер на \"Непокорна Франция\" е сред яростните критици на президента-либерал Еманюел Макрон. Обаче общата цел да бъдат спрени крайната десница, евроскептиците и антиевропейците, които са в подем, може да се окаже по-силна от различията. Освен това и либерали, и крайнолеви са показвали гъвкавост - гръцката СИРИЗА доскоро управляваше в коалиция с крайнодесни националисти. А лидерът на либералите в Европарламента Ги Верхофстадт беше готов да се прегърне с италианското левичарско антиелитистко движение \"5 звезди\", което до неотдавна искаше да извади страната си от еврото. Това желание им мина, след като влязоха в правителството през март 2018 г. - и то в коалиция с крайнодясната \"Лига\" на вицепремиера Матео Салвини. Другата въпросителна е дали така нареченият \"върхов кандидат\" на европейската левица, холандецът Франс Тимерманс ще стигне до номинация за председател на Комисията, на която сега той е първи зам. председател. Това зависи от резултатите от изборите, от съотношението на силите в бъдещия Европарламент и между държавите членки и от холандското правителство.   В момента ЕНП, С и Д и АЛДЕ (либералите) имат по осем държавни и правителствени ръководители от общо 28 в ЕС. Останалите четирима са от други политически семейства.  Държавните и правителствените ръководители съставят Европейския съвет, който след дискретни консултации номинира председателя на Комисията. След сформирането на новото финландско правителство неговите членове от С и Д е възможно да станат девет,  а от АЛДЕ - седем. Това означава, че между правителствата в ЕС силите преди номинацията на следвашия шеф на Комисията са на практика изравнени между трите най-големи европейски политически семейства. Предстои да видим ще оцелее ли възприетата на предишните европейски избори практика на водещите кандидати. Тя означава, че националините лидери трябва да изберат председателя на Комисията между кандидатите, посочени от политическите групи в Европарламента. Спорно е дали Лисабонският договор ги задължава да направят това. Тази практика има влиятелни опоненти, като например френския президент Еманюел Макрон. Но ако Европейският съвет я отхвърли, рискува евродепутатите да бламират предложения от държавните и правителствените ръководители кандидат. Кого би номинирал Европейският съвет първично зависи от взаимодействието между двете му водещи държави - Германия и Франция. На германската канцлерка Ангела Меркел остават около две години до края на мандата й, който тя обяви, че ще бъде последен. Приемничката й начело на християндемократите Анегрете Крамп-Каренбауер има да  се пребори за канцлерския пост на следващите федерални избори, които би трябвало да бъдат между август и октомври 2021 г. Не е ясно дали отслабената Меркел ще може да наложи дясноцентристки кандидат за шеф на Комисията, докато Макрон не крие амбициите си за повече власт в Европа. Тимерманс няма за гърба си правителство, което да го предложи. Неговата Работническа партия претърпя тежко поражение в изборите през 2017 г. и падна до седма политическа сила в парламента със само девет депутати. Но тя беше младши коалиционен партньор на все още управляващия либерал Марк Рюте и Тимерманс беше негов външен министър. Рюте го номинира за сегашната Комисия. Ако шансовете за лявоцентристко мнозинство между евродепутатите и между държавите членки са реални, ще бъде интересно да видим дали Рюте би се отказал от шанса да има холандец на най-високия пост в Брюксел. Тимерманс е по общо признание отличен администратор, дипломат със солиден опит, несъмнен проевропеец, впечатляващ полиглот, оратор и полемист. Той беше най-одобряваният онлайн участник в   на водещите кандидати на европейските политически семейства в Атина, предаван пряко по You Tube. Най-големите му противници биха били Полша и Унгария, с чиито консервативни правителства той влезе в челен сблъсък по въпроси на върховенството на закона през сегашния си мандат. На него поляците дължат процедурата за лишаване на страната им от членски права, която все още е в ход, а унгарците - дълга поредица от процедури за нарушения. Отвъд идеологическите особености, либералите изглеждат не по-малко заинтересовани да подкрепят Тимерманс, отколкото кандидата на ЕНП, баварския християндемократ Манфред Вебер, който не участва в атинския дебат. Зависи какви позиции в ЕС биха им предложили единият и другият. Предвид засилените си позиции, те могат и сами да поискат техен човек да оглави Комисията. Макрон не е далече от такава амбиция, а и неведнъж беше писано, че негова фаворитка е датчанката Маргрете Вестагер, сега комисарка по конкуренцията.  Едно е ясно отсега - с хегемонията на ЕНП на върха на ЕС е свършено. Партията няма как да запази всичките постове, които сега са нейни - на председател на Комисията (Жан-Клод Юнкер), на Европейския парламент (Антонио Таяни) и на Европейския съвет (Доналд Туск). Не бива да се изненадваме, ако махалото се отклони в обратната посока.  Въпросът е, че, поне на фона на практиката от последните 15 години, е трудно да си представим проевропейско мнозинство в ЕС без ЕНП. Тя може да продължи да бъде част от него, но (не е изключено) - като младши партньор на С и Д. Тенденцията за изравняване на силите на двете най-големи сега групи в Европарламента е очевидна и тя се подсилва от реалната перспектива Фидес, партията на унгарския премиер Виктор Орбан, да напусне ЕНП, след като последната замрази нейното членство. Самият Орбан заплаши с това в своя неотдавнашна реч.   Орбан поднови атаките срещу Юнкер, заплаши да напусне ЕНП Това би могло да означава нова голяма проевропейска коалиция в парламента, но вече - под доминацията на левицата и на либералите, ако дясноцентристите не се изкушат да се заиграят с умерените евроскептици от Европейските консевратори и реформисти.  Вотът в Испания – облекчение за еврофилите Шулц напуска Европарламента Орбан поднови атаките срещу Юнкер, заплаши да напусне ЕНП", "date": "2019.04.29", "title": "Идва ли ляв председател на Европейската комисия?"}
{"url": "https://clubz.bg/82361-nova_opasna_moda_%E2%80%93_v_germaniq_praznuvat_svatbi_po_magistralite", "text": "Всъщност не парализират движението напълно, а само частично – карайки с 80 км/час с включени аварийни светлини, но това е достатъчно притеснително за непразнуващите шофьори, които гонят времето. Само през последния уикенд има два такива случая, а зачестяването им вече е причина да се говори за тенденция. Случва се обаче и напълно да спрат на предназначения за високи скорости аутобан – за да правят снимки. „Блокирането на магистралата представлява опасна намеса в уличното движение и може и да доведе до сериозни санкции“, казват от полицията. Някой път колите са само седем, друг път 15, при това се случва пасажерите им да разполагат с оръжие, чийто изстрели във въздуха на свой ред вероятно допринасят за празничното настроение на сватбарите. Полицията се опитва да ги озапти, но невинаги успява – просто хората се радват на възможността да карат по луксозните магистрали почти толкова, колкото китайските туристи, които при пристигането си в Германия специално си наемат коли, за да усетят как изглежда шофирането по пътища без ограничения. През 1932-ра година, при откриването на аутобана Кьолн-Бон, лентичката прерязва тогавашният кмет на Кьолн и бъдещ канцлер Конрад Аденауер. През 2005-та и Ангела Меркел прерязва лентичка – на 323-километровата автомагистрала от Шверин до Полша, наречена „жизненоважна артерия“. Все пак въпросната А 20 бие всички рекорди до момента и е най-дългата отсечка, построена от 1945-та насам, при това - за изключително кратки срокове. Оттогава до днес пускането в действие на нови участъци не е събитие и се възприема като нещо делнично, макар и скъпо. Към настоящия момент Федералната република разполага с мрежа от високоскоростни пътища с обща дължина 13 009 километра (на четвърто място в света след Китай, Съединените щати и Испания) и не спира да да я разширява – за да улесни шофьорите, пътуващи нерядко по стотина километра за работа. Магистралите с едноцифрен номер – като А3, например, са с национална или дори международна важност, тези с двуцифрени номера са предимно надрегионални, а трицифрените вече могат да бъдат определени и като такива със съвсем местно значение. От 2005-а тежкотоварните камиони плащат такси за минаването по автомагистралите в Германия, но за леките автомобили подобна мярка трудно би намерила приложение, макар за нея да се говори интензивно. Магистралите и в Германия са любима тема на политиците, но не като събитие, а като даденост, която трябва да се поддържа и да се експлоатира. Ремонтите са перманентни и това е неизбежно, но задръстените в колоните шофьори са благосклонни, тъй като са наясно, че всичко се прави за тяхно добро, а и покрай мантинелите любезно са поставени табелки, които им благодарят за търпението. Непрестанно напомнят и да бъде оставена свободна средната лента, за да може полицията да стигне до мястото на случилия се инцидент. И полагат усилия да разпръснат зяпачите, които след катастрофа или подобно се струпват и пречат на органите на реда. В Германия може и да въведат такси за ползването на удобните пътища, но това със сигурност ще навлече доста негативи на съответните управляващи след десетки години „разгул“, а темата така или иначе се актуализира единствено и само по избори. И е под достатъчно строг контрол и надзор – дори крайпътните заведения могат да бъдат единствено и само от определен вид, със съответните високи цени както за кафето, така и за ползването на тоалетната. Да не говорим за скоростта – принципно неограничена извън участъците с предупредителни табели, с което Федералната република продължава да държи уникална позиция в Европа. Спорът е като този за кокошката и яйцето и вероятност скоро да намери еднозначен отговор няма, особено като се имат предвид силните позиции, които имат автомобилните концерни в Германия.", "date": "2019.04.29", "title": "Нова опасна мода – в Германия празнуват сватби по магистралите"}
{"url": "https://clubz.bg/82344-votyt_v_ispaniq_%E2%80%93_oblekchenie_za_evrofilite", "text": "Резултатите от парламентарните избори в Испания могат да бъдат възприети с облекчение от привържениците на по-дълбоката европейска интеграция в навечерието на вота за Европарламента. Така Ройтерс коментира факта, че крайно дясната партия „Вокс“ не успя да получи ролята на ключов играч в иберийската страна. Това става на фона на прогнозите, че на изборите за Европарламента след месец успех ще постигнат крайната десница и популистите евроскептици. Испанската социалистическа работническа партия (ИСРП) на премиера Педро Санчес спечели изборите, но без абсолютно мнозинство. Тя почти със сигурност ще направи коалиция с радикалната лява коалиция „Унидас подемос“ („Обединени можем“). И въпреки че пак няма да съберат половината депутати, социалистите могат да не прибегнат до подкрепата на сепаратистите в лицето на Републиканската левица на Каталуня (РЛК) и „Заедно за Каталуня“. Испания: Санчес може да управлява без сепаратистите от Каталуня Санчес може да състави правителство само с гласовете на „Унидас подемос“ на втори тур, ако не успее на първия опит. Тогава ще му трябват просто повече на брой гласове „за“, отколкото „против“, а не над половината. На теория съществува възможност и за коалиция между ИСРП и либералите от „Сиудаданос“ („Граждани“). Още повече че двете партии, взети заедно, ще имат абсолютно мнозинство. Но много малко хора залагат на този вариант, пише в. „Ел Мундо“. Санчес и лидерът на „Сиудаданос“ Албер Ривера имат коренно противоположни възгледи по въпроса за сепаратизма в Каталуня. Докато Санчес е готов на отстъпки и повече автономия за най-богатата испанска област, Ривера (който е каталунец) е категорично против. Пък и най-твърдолинейните социалисти вчера заявиха, че не може да става и дума за съюз със „Сиудаданос“. Педро Санчес би могъл да потърси и подкрепата на Баската националистическа партия (БНП), която не е сепаратистка, и други по-малки формации. Той допълни, че споразумение за бъдещ кабинет няма да бъде постигнато преди европейските избори, които ще се състоят от 23 до 26 май. Пет важни неща за испанските избори в неделя Управлявалата до вчера консервативна Народна партия (НП) вкара над два пъти по-малко депутати в парламента. Това е най-слабото й постижение в историята. Което не попречи на лидера й Пабло Касадо да заяви, че той „ще води опозицията отговорно“ и че „ще бъдат подобрени нещата,които тя не е направила добре“. Претенции да води опозицията обаче изрази и Албер Ривера. Още преди изказването на Касадо лидерът на „Сиудаданос“ заяви, че неговата партия ще бъде основната опозиция срещу социалистите. НП и „Сиудаданос“ се бяха договорили преди изборите за коалиция в парламента. С тях бе и „Вокс“. Но дори взети заедно, депутатите от трите партии не събират абсолютно мнозинство. И все пак социалистите имат абсолютно мнозинство – в Сената. Те си върнаха контрола върху горната камара на парламента след 26 години. Така Педро Санчес постигна това, което не успя и предишният премер социалист Хосе Луис Сапатеро, спечелил изборите през 2004 и 2008 г. ИСРП ще има 139 депутати в 266-членния Сенат. Така тя постига най-добрите резултати след управлението на премиера (1982-1996) Фелипе Гонсалес - бащата на \"голямата промяна\" в Испания и човека, вкарал страната в ЕС. Така говорителят на Еврокомисията Маргаритис Схинас отговори на ъпроса какво смята за пробива на крайно дясната формация „Вокс“ в парламента в Мадрид. Председателят на ЕК Юнкер е поздравил Педро Санчес за победата. В Брюксел вярват, че в съответствие с испанските конституционни процедури Педро Санчес ще може да формира стабилно проевропейско правителство. И Това ще поволи на Испания да играе важна роля в ЕС, каквато винаги е имала. Според него резултатите в Испания показват, че  . А консерваторите нямат нищо положително, което да предложат. Пет важни неща за испанските избори в неделя", "date": "2019.04.29", "title": "Вотът в Испания – облекчение за еврофилите"}
{"url": "https://clubz.bg/82352-alternativa_ama_ne_syvsem", "text": "Краткият разказ за историята на българските политически алтернативи в годините на прехода е следният. Те изгряваха на хоризонта, обещавайки най-общо истинска демокрация, истинско върховенство на закона, истинска пазарна икономика, реално, а не само формално членство в ЕС и т.н. Много от тези алтернативи допринесоха за положителното развитие на България. Но всички те в една или друга степен в крайна сметка се превръщаха в политическо статукво, което се опитва да запази каквото може от порядките отпреди 1989 г. и да не къса тотално с Евразия. Статуквото, независимо от цвета си, винаги е работило за това у нас да има демокрация, върховенство на закона, пазарна икономика, реално членство в ЕС, ама... не съвсем. Първата алтернатива в годините на прехода беше СДС. Тази политическа формация и до днес е символ на романтичните представи на българите от началото на 90-те години на XX век, които бяха твърдо убедени, че след като БКП и Тодор Живков вече не са на власт, България до 2-3 години ще стане най-прекрасното място на света не само заради красивата си природа и стратегическото си местоположение. Още в началото на своята история обаче СДС даде признаци, че в неговите редици има хора, които са по-скоро пета колона на статуквото, олицетворявано по това време от БКП, преименувана в БСП. Много скоро стана ясно, че в СДС е пълно с бивши ченгета от Държавна сигурност. При това не става дума за хора, които са подписали някакви документи само и единствено за да спасят себе си от режима. А за хора, които са виждали в това възможност за лична кариера. Още на т.нар. Кръгла маса, както и по време на приемането на настоящата ни Конституция от страна на СДС бяха направени сериозни отстъпки пред БКП. A Star is Born СДС много бързо се разпадна на три части, което наложи първото му идване на власт с премиер Филип Димитров да стане с подкрепата на ДПС – друга партия, която се оказа пълна с ченгета, макар да бе възникнала като съпротива срещу т.нар. възродителен процес. В крайна сметка СДС като основна част от коалицията ОДС дойде на власт през 1997 г. На тези избори ОДС реализира най-високия изборен резултат в цялата история на прехода – 2 223 714 гласа и 137 депутатски мандата. До голяма степен управлението на ОДС с премиер Иван Костов оправда надеждите за коренна промяна и бе истинска алтернатива на управлявалата преди това БСП. Именно правителството на ОДС направи така, че влизането на България в НАТО и ЕС да се превърне в единствения възможен път за бъдещето. Дотогава политиците, а и обществото имаха своите колебания по темата. Може само да се предполага дали, ако СДС и ОДС имаха още един управленски мандат, България нямаше отдавна да е и реален, а не само формален член на ЕС. Защото реформите, започнали от ОДС, веднага след тях забуксуваха и не са завършени и до днес. Управлението на ОДС обаче така и не намери достатъчно кураж, за да реализира ефективна лустрация. Това бе една от причините, поради които сините разочароваха мнозина свои избиратели. Липсата на лустрация и до ден днешен е един от основните проблеми в нашето общество, тъй като все още дългата ръка на ДС се усеща в почти всички обществени сфери. Другата сериозна грешка на това управление бе фактът, че след приватизацията голяма част от българските предприятия се оказаха в ръцете на бивши комунисти, които успяха да трансформират политическата си власт в икономическа. Факт е, че реално парите бяха в тях и според икономическата логика нямаше кой друг да стане собственик. Управлението обаче има не само икономическа, а и политическа логика. Тя сочеше да не се дава икономическа власт на бившите комунисти. Тази логика убягна на правителството на Костов. В крайна сметка той даде икономическа власт в ръцете на тези, чиято алтернатива беше. По време на управлението на ОДС се зароди една нова алтернатива – движение „Гергьовден”. Гергьовденци спечелиха на своя страна много симпатии, тъй като бяха създадени от млади хора, придобили известност най-вече покрай съпричастността си с популярното предаване „Ку-ку”. „Гергьовден” успя да събере достатъчно голяма подкрепа, за да бъде сигурен участник в следващия парламент. В него депутатите му вероятно щяха да са ключов играч, от който да зависят решенията. Това обаче така и не се случи, тъй като те бяха залети от следващата голяма алтернатива – Симеон Сакскобургготски и създадената от него партия НДСВ. Като се има предвид последвалата политическа съдба на основните лидери на „Гергьовден”, може да се предполага, че и те щяха да са алтернатива, но не съвсем. Много бързо неговите идеолози станаха част от статуквото, а някои и досега са такива. Например Петър Курумбашев, който първо беше депутат, а сега е евродепутат от БСП. Що се отнася до царската партия, тя обяви нов морал, почтеност във всичко и се провъзгласи за алтернатива и на БСП, и на СДС. Нейният изборен успех бе зашеметяващ – 1 952 513 гласа и 120 мандата в парламента, особено като се има предвид, че към момента на вота тази партия съществуваше само от няколко месеца. Създадените две „ментета” на царската партия – коалиция „Симеон II” и Национално обединение за цар Симеон Втори, събраха съответно 157 141 гласа и 77 671 гласа. Тези ментета бяха създадени от предишната „алтернатива” – СДС. С тази маневра сините постигнаха успех в това да лишат НДСВ от самостоятелно мнозинство. Но и показаха, че много бързо са усвоили някои от задкулисните прийоми на статуквото. Кастинг за месия В историята има много примери за това, че онези, които обещават почтеност, нов морал и т.н., накрая се превръщат или в диктатори, или в огромно разочарование. И досега е спорно какво постигна НДСВ за 800 дни – за толкова Симеон бе обещал преди изборите, че в България животът ще се промени към по-добро. Но горе-долу за толкова време НДСВ се смъкна от първо на трето място според резултатите от изборите за общински съветници, проведени през 2003 г. Бързо натрупаното доверие скоро бе изгубено. Безспорно е, че Симеон допринесе за членството на България в ЕС. В крайна сметка той бе човек, на когото дори президентът на САЩ правеше път, защото е роден цар. А в Камарата на лордовете във Великобритания му ставаха на крака, защото – по сполучливия израз на един тогавашен депутат от БСП – в сравнение с него тези лордове са селяци. От друга страна обаче, именно на Симеон Сакскобургготски дължим неособено щастливото си настояще на формални, но не и реални членове на ЕС. Още в първото си правителство той назначи министри от БСП. Във второто правителство, в което НДСВ участваше, бе направена и коалиция с БСП, въпреки че преди изборите лично Симеон обеща, че такава коалиция няма да има. Това обещание и лъжата избирателите не му простиха. Именно при управлението на НДСВ реформите забуксуваха и в крайна сметка България бе приета в съюза с мониторинг. А и достатъчно е да се припомни, че Бойко Борисов и Делян Пеевски започнаха политическите си кариери именно от НДСВ. Не друг, а точно Симеон размрази проекта АЕЦ „Белене”. И продължава и досега да обяснява колко е важно за България да бъде в добри отношения с Русия. Така се стигна и до следващата ни „алтернатива” – ГЕРБ. Тя започна своя политически път като алтернатива на Тройната коалиция. Сухите факти показват, че тази партия е най-успешната различна възможност от гледна точка на изборни резултати и присъствие на властта. Бойко Борисов е за трети мандат премиер, което е феноменално постижение не само за годините на прехода, а и за цялата история на Третата българска държава. Борисов също като своите предшественици от Тройната коалиция се старае да запази интересите на олигархичното мнозинство, което управлява България. Но все пак за разлика от тях върши някаква работа и в полза на обществото. Факт е, че по време на управлението на Борисов България се промени много от гледна точка на инфраструктурата. И с голяма доза сигурност може да се твърди, че ако за същото това време на власт бяха БСП и ДПС примерно, всички тези положителни промени едва ли щяха да се случат. ГЕРБ обаче също вече е част от статуквото. Партията трудно може да се нарече демократична, а лесно – лидерска. Тя упорито отказва да работи за истинско върховенство на закона и реална пазарна икономика. А напоследък дори започна да ни дърпа обратно към Евразия. Заради всички тези дефицити в обществото с основание започват да витаят различни въпроси. Като например дали изградената от ГЕРБ инфраструктура нямаше да бъде по-качествена и по-евтина, ако у нас бяха налице всички онези условия, за които Борисов и компания твърдо отказват да работят. Така стигаме и до въпроса какво трябва да представлява следващата алтернатива, която всички търсят. На идейно ниво отговорът е лесен – тя трябва категорично да препотвърди евроатлантическия път на България. Доскоро нямаше съмнения, че това е единствената ни възможност, но през последните години, включително заради колебанията на ГЕРБ, подобни съмнения започнаха да се появяват. А пропагандаторите им стават все по-кресливи и все по-самоуверени. Тази алтернатива трябва да е готова да довърши реформите в администрацията, в съдебната система и т.н. На практическо ниво за тази алтернатива трябва да се намерят хора, които да обиколят България и да я създадат във вид на партийни структури. Годна за властта алтернатива изисква единна формация Има и друг вариант за алтернатива, а именно обновяване на утвърдените партии откъм лица и послания. Подобно обновяване обаче е трудно постижимо за почти всички партии у нас. А някои от най-големите партии – ГЕРБ, ДПС – са откровено лидерски. В тях е невъзможно някой да се обяви за алтернатива на лидера и ръководството. Би било чудесно, ако следващата алтернатива не се окаже свързана със задкулисната олигархия. Така както се случи с всички алтернативи досега. Отказът от подобна обвързаност ще създаде сериозни затруднения в началото, но в дългосрочен план е гаранция за по-продължителен политически успех. ---- Кастинг за месия Годна за властта алтернатива изисква единна формация", "date": "2019.04.29", "title": "Алтернатива, ама не съвсем"}
{"url": "https://clubz.bg/82346-andrej_rajchev_borisov_si_vze_partiqta_ot_cvetanov_chrez_apartamentgejt", "text": "Бойко Борисов си взе партията от Цветан Цветанов чрез \"Апартаментгейт\". Това заяви пред бТВ социологът Андрей Райчев. Според него от скандала с апартаментите на властта ГЕРБ е загубила няколко процента и може би първото място, но рейтингът на Цветанов се е сринал драматично - повече от този на Жан Виденов. Според анализа на Райчев Бойко Борисов е бил роб и на собствения си календар, в който вижда бъдещето си като президент. Според него трагичният пътен инцидент с участието на Лютви Местан означава, че Ахмед Доган също вече е по-свободен в политическо отношение. Относно предстоящите избори за евопарламент Райчев коментира, че кой ще е първи зависи от броя на хората, които ще отидат да гласуват.", "date": "2019.04.29", "title": "Андрей Райчев: Борисов си взе партията от Цветанов чрез \"Апартаментгейт\""}
{"url": "https://clubz.bg/82348-kak_da_namalim_riska_ot_diabet", "text": "Учени от университета на Аделаида и Южноавстралийския институт за здравеопазване и медицински изследвания установиха, че приемът на храна в ограничен период от време през деня намалява риска от диабет тип 2, съобщи сайтът   ,цитиран от БТА.  \n\tИзследването обхванало 15 души, които можели да консумират обичайната за тях храна от 8 ч. сутринта до 17 ч. следобед или от 12 ч. на обяд до 21 ч. вечерта. Концентрацията на глюкоза в кръвта им била изследвана ежедневно. Оказало се, че 9-часовият \"прозорец\" за прием на храна подобрява метаболизма и улеснява контрола на кръвната захар.  \n\tУчените смятат, че този ефект е получен посредством намаляване на телесното тегло.  \n\tПо думите на специалистите, резултатите показват, че за да намалим риска от диабет, не е нужно да се отказваме от любимите си хранителни продукти. Ограниченото време за прием на храна подобрява контрола на кръвната захар, независимо дали по-рано или по-късно през деня сме преустановили храненето. \n\tУчените все пак отбелязват, че са нужни допълнителни изследвания, които да потвърдят ефикасността на метода. \n\tРезултатите от изследването са публикувани в Obesity.", "date": "2019.04.29", "title": "Как да намалим риска от диабет?"}
{"url": "https://clubz.bg/82345-futbolist_na_livyrpul_otnovo_e_%E2%84%961_za_sezona_v_angliq", "text": "Върджил ван Дайк от \"Ливърпул\" очаквано спечели наградата за играч №1 на отиващия си сезон във Висшата лига на Англия в класацията на Асоциацията на професионалните футболисти. Това е анкетата, в която гласуват самите състезатели. 27-годишният холандец изпревари звездите на \"Манчестър Сити\" Рахим Стърлинг, Бернардо Силва и Серхио Агуеро, своя съотборник Садио Мане, както и Еден Азар от \"Челси\". Битка на милиметри - \"Манчестър Сити\" е на два мача от титлата Той наследи с отличието друг ас на \"Ливърпул\" - Мохамед Салах, спечелил вота за сезон 2017-2018. Наградите бяха раздадени на церемония в Лондон. Върджил ван Дайк бе привлечен от \"червените\" за рекордните за защитник 75 милиона паунда през зимата на 2018 г. Той има основна заслуга отборът да реши проблемте си в отбрана и този сезон да е в битките за титлите на Англия и Европа. Той е първият защитник с отличието от 2005 г., когато №1 в гласуването стана Джон Тери от \"Челси\". Рахим Стърлинг бе избран за №1 сред младите футболисти. И в тази категория има предаване на щафетата в един тим - преди 12 месеца първи бе Лерой Сане. Върджил ван Дайк взе още две награди - на Би Би Си, на читателите на сайта на британската обществена медия и на футболните анализатори, след които са все бивши звезди. Един доста странен избор в идеалния отбор на Висшата лига Идеалният отбор на сезона бе обявен през миналата седмица. В него има шестима играчи на \"Манчестър Сити\", четирима от \"Ливърпул\" и един от \"Манчестър Юнайтед\" - Пол Погба. Един доста странен избор в идеалния отбор на Висшата лига", "date": "2019.04.29", "title": "Футболист на \"Ливърпул\" отново е №1 за сезона в Англия"}
{"url": "https://clubz.bg/82347-zapadnite_balkani_na_sreshta_s_merkron_v_berlin", "text": "Германската канцлерка Ангела Меркел и френският президент Еманюел Макрон се срещат с лидери от Западните Балкани в Берлин днес, за да обсъдят процеса на бъдещо разширяване на Европейския съюз в региона. Централни теми се очаква да бъдат възстановяването на прекъснатия диалог между Сърбия и Косово и евентуалното начало на присъединителни преговори между ЕС и Албания и Северна Македония. Решения не се очакват. Меркел подчерта, че ЕС има институционален процес на разширяване, в който Берлин и Париж не възнамеряват да се месят. Диалогът между Сърбия и Косово беше прекъснат миналия декември, след като тайни преговори между Белград и Прищина за евентуална размяна на територии станаха обект на ожесточени критики. Външните министри на ЕС трябва да вземат решение за началната дата на преговорите на Албания и Северна Македония през юни. 28-те се съгласиха да преговарят със Скопие, след като то реши почти 30-годишния си спор за името на бившата югорепублика с Атина по време на Българското председателство на ЕС през май 2018 г. По настояване на Франция и Холандия обаче началото на преговорите беше отложено с една година. Германия е категорично против размяната територии между Сърбия и Косово, бившата нейна провинция, която обяви независимост през 2008 г. Според Берлин такава размяна би отворила \"кутията на Пандора\" на Балканите, които са пълни с исторически териториални проблеми. САЩ и дипломатическата служба на ЕС обаче допускат възможност за размяна на територии, която би позволила на Сърбия да признае Косово - нещо, което тя досега категорично отказва. Евентуалното признаване би дало силен тласък на преговорите й за членство в ЕС, които вече са в ход. Сръбският президент, националистът Александър Вучич, е заявявал, че за да признае Косово, би трябвало да получи в замяна компенсация, оправдаваща такъв компромис. Такава би могло да бъде гарантираното приемане на страната му в ЕС. То обаче би изисквало единодушното съгласие на членките на съюза, което засега не е гарантирано. Председателят на Европейската комисия Жан-Клод Юнкер е изказвал лично мнение, че Сърбия и Черна гора, държавите с най-напреднали преговори в Западните Балкани, имаш шанс да се присъединят към ЕС през 2025 г. България, Румъния и държави от Вишеградската четворка като Унгария подкрепят приемането на Сърбия и Черна гора и изобщо - ускореното разширяване на ЕС в Западните Балкани при условие, че държавите от този регион направят необходимите реформи и отговорят на критериите за членство. Някои от старите държави членки да по-резервирани от страх, че разширяването би усилило евроскептицизма и еврофобията в ЕС, който още не е намерил съгласие по бъдещата си посока след Брекзит. Вучич беше песимист за резултатите от берлинската среща в интервю за телевизия \"Пинк\" снощи. Той нарече \"странен\" подборът на участниците. Белград се надява, че може да размени южносръбските територии около Буяновац и Прешево, където населението е предимно от етнически албанци, с преобладаващо етнически сръбското северно Косово, където се намират и множество паметници на средновековната сръбска култура и история.  Успоредно с тайните преговори, Вучич направи демонстративни стъпки на икономическо и военно сближаване с Русия и с Китай. В същото време той се оказа изправен пред серийни улични протести у дома на десетки хиляди граждани недоволни от неговото управление. Косовското правителство на премиера Рамуш Харадинай още повече усложни ситуацията миналия ноември, налагайко 100-процентови мита върху вноса то Сърбия и заяви, че ще ги дърги, докато тя не признае Косово.", "date": "2019.04.29", "title": "Западните Балкани на среща с \"Меркрон\" в Берлин"}
{"url": "https://clubz.bg/82350-ek_nqma_da_se_mesi_v_bylgarskiq_%E2%80%9Evilagejt%E2%80%9C_video", "text": "Еврокомисията няма да се меси в скандала с частните вили в България, строени с пари от еврофондове. Това стана ясно днес от отговор на говорителя на ЕК Маргаритис Схинас на въпрос на Клуб Z в Брюксел. Александър Манолев вече е обвиняем за далавери с евросредства Той бе попитан известно ли му е, че уличеният  доскорошен зам.-министър на икономиката Александър Манолев вече е обвинен в злоупотреби с европейски средства. Миналата седмица подобно изявление направи и заместничката му Мина Андреева. Тогава обаче Манолев все още не бе обвинен, а само бе подал оставка. Андреева заяви, че не е работа на Еврокомисията да разследва директно такива твърдения. Тя имаше предвид публикации в медиите. Говорителката допълни, че тези фондове се управляват от компетентните български власти. \n\t", "date": "2019.04.29", "title": "ЕК няма да се меси в българския „Вилагейт“ (ВИДЕО)"}
{"url": "https://clubz.bg/82269-smqna_vyrhu_hrizantemoviq_tron", "text": "Престолонаследникът на Япония принц Нарухито и съпругата му Масако ще бъдат императорска двойка пионер в много отношения: университетско образование, владеене на чужди езици и дългогодишен опит от пребиваване в чужбина, по време на което Нарухито дори е перял сам дрехите си.  Докато двамата се готвят да изградят своите образи като император и императрица на Япония, има големи надежди, че те едновременно ще придадат на институцията по-международен характер и ще я направят по-близка до живота на обикновените японци.    Абдикацията на Акихито - първата от близо 200 години - разпали дискусия дали това е правилният подход. Въпреки че 59-годишният Нарухито възнамерява да продължи делото на своите родители, той казва също, че монархията трябва да се приспособява. Според наблюдатели това може да означава да говори повече и да протяга ръка към повече хора, за да повиши стойността на семейството като част от японската идентичност.  Продължителната борба на Масако с това, което придворни наричат \"психическо разстройство, водещи до проблеми с адаптацията\", се помни от всички, главно защото това я държа далеч от очите на обществеността близо десетилетие. За разлика от нея Мичико често е определяна като \"безупречна\" в своята отдаденост.  В посланията си за рождени дени Масако често изразява загриженост за бедните и проблемните деца. Това навежда на мисълта, че тя ще преследва именно тези каузи.  \n\tНарухито, който е изучавал речния транспорт през Средновековието, се интересува от водни въпроси и консервация. Той е намеквал, че може да се заеме и с промените в климата.  Ще е нужно обаче време в неохотната към промени Япония. БТА", "date": "2019.04.29", "title": "Смяна върху Хризантемовия трон"}
{"url": "https://clubz.bg/82342-grijnpijs_bylgariq_osporva_razreshitelno_za_gorene_na_otpadyci_v_tec_bobov_dol", "text": "Да бъде оспорено решението на Изпълнителната агенция по околна среда ТЕЦ „Бобов дол“ да може да гори отпадъци, призоваха от \"Грийнпийс - България\".   и гражданска подкрепа за инициативата си. Утре - 30 април, изтича срокът, в който решението на агенцията може да се обжалва. Оттам припомнят още, че по официални данни, ТЕЦ „Бобов дол“ гори отпадъци „за експериментални цели“ от ноември 2018 г. с разрешение на министъра на околната среда и водите Нено Димов. Когато от \"Грийнпийс - България\" правят опит да научат повече детайли за документа, министерството отказва информация с аргумент за защита на националната сигурност. По думите й „новото при ТЕЦ „Бобов дол“ е, че им се разрешава в горивото – вместо да горят само въглища, да добавят и други видове горива\". И добави, че когато се горят такива неща, остава и отпадък, който също е опасен за здравето.  ", "date": "2019.04.29", "title": "\"Грийнпийс - България\" оспорва разрешително за горене на отпадъци в ТЕЦ \"Бобов дол\""}
{"url": "https://clubz.bg/82343-nov_spad_za_grigor_dimitrov_v_ranglistata", "text": "Григор Димитров не успя да защити четвъртфинала си от 2018-а на турнира в Барселона и отбеляза нов спад в световната ранглиста на ATP. Първата ни ракета отстъпи шест места и вече е 49-и. Това е най-ниското му класиране от октомври 2012 г. насам. За първи път от дълго време той има под 1000 точки - 985. 50-ият Джон Милман (Австралия) е много близо - 965. Както и следващият - Жоао Соуза (Португалия), активът на когото е 947 т.  Григор Димитров отпадна рано в Барселона През следващата седмица Димитров ще участва на Мастърс турнира в Мадрид, следва Рим (пак от същата категория), а в края на месец май започва \"Ролан Гарос\". В топ 10 на ранглистата няма големи промени. С по едно място напредват (съответно до №8 и №9) Хуан Мартин дел Потро и Джон Иснър, а Стефанос Циципас отстъпва две и вече е десети. Доминик Тийм (Австрия), който спечели убедително титлата в Барселона с победи с по 2:0 сета над Рафаел Надал и Данийл Медведев на полуфинала и финала, остава пети, но е все по-близо до четвъртия Роджър Федерер. Точките на Тийм са 5085, а на швейцареца - 5590. Надал загуби много точки с отпаданията си в Монте Карло и Барселона, но остава втори със 7765 т., а третият Александър Зверев има 5770 т.", "date": "2019.04.29", "title": "Нов спад за Григор Димитров в ранглистата"}
{"url": "https://clubz.bg/82339-bylgarskite_romi_v_germaniq_predubejdeniq_i_istini", "text": "Смятани са за “мръсните деца” на Европа. Където те се заселят, там се ширят боклуци и мръсотия, жилищата им са порутени, в тях лазят плъхове. Мнозина живеят от социални помощи и вземат добавки за деца, които не съществуват. Атанас Муров отблизо познава тези предубеждения, защото самият той е ром, четем в обширна публикация по темата на германското издание  . Изданието проследява историята на 53-годишния Атанас Муров от Шумен, който живее със семейството си в печално известния квартал на Дуисбург - Хохфелд. Като своя баща и дядо, Муров се издържа като свири на цигулка по сватби, в ресторанти и понякога, дори и да го е срам от това, на улицата. Съпругата му, Ромни, работи като чистачка на 9-часов работен ден в луксозен хотел в Дюселдорф. Семейството от години не взима социални помощи и редовно плаща данъци. Защо тогава в Германия се ширят толкова много предразсъдъци срещу ромите от България и Румъния, пита \"Ханделсблат”. С присъединяването на двете страни към ЕС и свободното движение на хора, информациите за социален туризъм и организирана престъпност в Германия зачестиха. Миналата година кметът на Дуисбург Зьорен Линк заяви: \"Ромите от векове са приклещени в капана на негативните клишета и митове, посочва още изданието”. И днес те се сблъскват с \"подчертано безразличие\" или \"явно отхвърляне\", според проучване на Федералната агенция за борба срещу дискриминацията.  Много роми, сред които и семейството на Атанас Муров, работят усилено за по-добър живот в Германия. Според последните данни на Федералната агенция по заетостта, българите и румънците, много от които са роми, са с относително висока заетост - 63%, което е над средното спрямо останалите граждани на ЕС. Въпреки че тази група извършва предимно нискоквалифициран труд, според Центъра за работа в Дуисбург едва 30% от тях са безработни. За злоупотреби със социални помощи се говори само в \"изолирани случаи\". Муров споделя пред изданието, че не познава никого, който да е забогатял за сметка на държавата, но затова пък познава много други, които живеят в мизерия и порутени къщи. Според Йоахим Краус от Центъра за изследване на антисемитизма в Техническия университет Берлин, \"хората не са виновни за развалините, в които живеят, нито за плъховете. Те са съществували и преди. Просто сега са видими, защото някой живее там.”, твърди Краус, цитиран от \"Ханделсблат\". Според Краус, състоянието на къщите дори се е подобрило, защото хората са поправяли по-големите щети, за да не живеят съвсем в мръсотия”. Погрешно е да се твърди, че имигрантите от Югоизточна Европа са причинили тези проблеми, смята той. И критикува интеграционната политика. Според него, заради липсата на “устойчиви структури”, мнозина са оставени да се справят сами и стават жертви на престъпни мрежи. Марио Тержич, от общинския център за интеграция в Дуисбург, смята, че състоянието на хората, натъпкани в една стая и плащащи по 15 евро на нощ, е симптом на по-дълбок проблем. Според него, вината трябва да се търси в някои недобросъвестни собственици, за които отдаването под наем на рушащи се жилища се е превърнало от доходоносен бизнес в истинска индустрия. Общината се бори с проблема, като изкупува рушащите се имоти и в същото време се опитва да убеди собствениците да продават. Градът също така разполага с \"работна група\", която работи по \"стратегия за нулева толерантност\" срещу \"престъпните машинации\". Въпреки това, пише “Ханделсблат”, проблемът с наемателите остава неразрешен. Те обикновено се преместват  при съседи или роднини, където продължават да живеят в мизерия. Ако бяхме информирали първите новодошли по-добре за правата им, \"незаконните структури\" нямаше да са толкова много, казва Краус. Обратно в Шумен Атанас Муров показва на екипа от “Ханделсблат” мястото, където е израснал: Като момче мечтата му била да пълни големите концертни зали, подобно на известния български композитор Панчо Владигеров, който също е живял в Шумен. Муров искал да учи музика в консерваторията в Пловдив, \"но там не искаха роми\", казва той с горчивина пред изданието. Много от къщите в неговия квартал са необитаеми. \"Сега момчетата живеят в Хохфелд\", обяснява Муров, а от каменна стълба една жена се провиква жена: Има различни инициативи, финансирани от чужбина, които се борят срещу основната причина за бедността: липсата на образование, посочва изданието. Децата от ромските семейства трябва да имат по-добър достъп до училища и детски градини. Серги Каракашев, лидер на ромската организация „Искра”, също пропагандира за това в кварталите. \"Но честно\", казва Каракашев, цитиран от \"Ханделсблат\", \"дори и да сте добре квалифицирани, като роми, няма да получите прилична работа тук.\" Има адвокати, бизнесмени, лекари сред ромите, но те предпочитат да пазят своя произход в тайна. Освен това расизмът се е увеличил, особено след като политици като вицепремиерът на България Красимир Каракачанов отново открито се противопоставя срещу ромите, отбелязва германското издание. Светлана Маркова, заместник-кмет и комисар по социалната политика и здравеопазването в Шумен, смята, че не съществува дискриминация. Който желае, може да си намери работа тук. Ромите, които се преместили в Германия, искали социални помощи вместо работа, за да си купуват коли и мобилни телефони с парите, изтъква Маркова, цитирана от \"Ханделсблат\".  Каракашев не е съгласен. За някои работни места ромите получават само по три лева на час, което се равнява на около 1,50 евро. Дори един автобусен билет струва два лева, така че не е изненадващо, че хората напускат страната. Муров иска скоро да се върне за постоянно в България. Купил е къща на входа на стария си квартал, която ремонтира от години. С оранжерия и красива гледка към града. Животът в Дуисбург е забързан и \"мултикултурен\", казва той. ", "date": "2019.04.29", "title": "Българските роми в Германия: предубеждения и истини"}
{"url": "https://clubz.bg/82341-qponskiqt_imperator_abdikira_v_polza_na_sina_si_utre", "text": "С традиционен ритуал утре в императорския дворец в Токио император Акихито ще се оттегли след 30 години от Трона на хризантемата, предаде ДПА, цитирани  от БТА. \n\tНа церемонията на 30 април 85-годишният император в традиционно облекло ще обяви оттеглянето си пред своите предци. Това ще бъде първата абдикация в Япония, откакто император Кокаку напуска трона през 1817 г. \n\tАкихито се възкачва на трона на 8 януари 1989 г. на 55-годишна възраст, след смъртта на баща му, император Хирохито.  \n\tБлизо 300 души, включително премиерът Шиндзо Абе и министрите от кабинета му, ще присъстват на церемонията, по време на която министър-председателят ще изрази благодарността си към императора, съобщи правителството. \n\tНа следващия ден ще има втора церемония, с която престолонаследникът - 59-годишният принц Нарухито, по-големият син на Акихито, ще се възкачи на трона и ще приеме традиционните регалии - свещен меч и скъпоценности, като белег за наследяването на трона.  \n\tСтарая се да водя различни разговори с обществеността, така че да добия адекватна представа какво трябва да направи за тях императорският двор, каза престолонаследникът на пресконференция през февруари. Нарухито добави, че смята подобно общуване за \"важен стълб\" на своята роля в управлението и че ще продължи да прави същото, след като стане император. \n\tЯпонската общественост ще има възможност да приветства императора, съпругата му, 55-годишната императрица Масако и други членове на императорската фамилия на 4 май, когато те ще се появят на балкона на двореца. Император Акихито и императрица Мичико, които ще станат съответно почетен император и почетна императрица след абдикацията, няма да присъстват на събитието. \n\tЗа Япония възкачването на трона на Нарухито означава начало на нова ера. Месец преди наследяването на трона правителството обяви, че тя ще се нарича Рейва, \"красива хармония\". \n\tАмериканският президент Доналд Тръмп и съпругата му Мелания ще посетят Япония следващия месец като първите чуждестранни държавни гости след възкачването на трона на новия император. По-късно тази година японското правителство също ще покани гости от близо 195 държави за събития в чест на възкачването на трона на Нарухито. \n\tИмператор Акихито изрази желанието си да се оттегли в необичайно видеопослание през август 2016 г., като обясни, че се опасява, че напредналата му възраст и крехко здраве може да му попречат да изпълнява официалните си задължения като символ на държавата. \n\tТъй като императорът не притежава някаква политическа власт, той не можеше да обяви директно абдикация, затова японският парламент прие специален закон през юни 2017 г., който му позволи да абдикира. \n\tПо време на епохата на император Акихито Япония преживя няколко природни бедствия и най-тежката ядрена авария в света след Чернобилската през 1986 г. През 1995 г. земетресение с магнитуд 7,3 разтърси големия западен град Кобе, като отне живота на повече от 6400 души. През 2011 г. Североизточна Япония беше разтърсена от земетресение с магнитуд 9, което предизвика цунами, отнемайки живота на близо 18 500 души и причинявайки катастрофата в АЕЦ Фукушима. \n\tИмператорът бил трогнат, че толкова много хора са се притекли на помощ на сънародниците си в засегнатите от бедствието райони, призна самият той на правителствено събитие през февруари, отбелязващо 30-годишнината от възкачването му на трона. \n\tВ цялата страна хората споделяха мъката на онези общности, като че ли бе тяхна собствена и застанаха до сънародниците си по всякакъв начин. Това ще остане сред най-незабравимите спомени от моето време, каза той. Акихито изрази също задоволство, че от страна на международната общност и световни организации е била предоставена толкова необходимата помощ след подобни бедствия.     Японският престолонаследник Нарухито, най-големият от синовете на император Акихито и императрица Мичико, ще се възкачи на Хризантемения трон на 1 май. \n\tНарухито, който е роден на 23 февруари 1960 г., стана наследник на престола през януари 1989 г. след смъртта на дядо си император Хирохито. Той официално бе провъзгласен за престолонаследник на церемония през февруари 1991 г. \n\tНарухито се дипломира от катедрата по история в Университета \"Киокушин\" в Токио през 1982 г., а година по-късно се записва в Колежа \"Мъртън\" в Университета в Оксфорд, като учи там още три години. Той е завършил още първата част на докторантура в областта на хуманитарните науки в следдипломния институт на Университета \"Киокушин\" през 1988 г. \n\tПрез 1993 г. Нарухито влезе във водещите новини по света, когато императорският дворец оповести дългоочаквания му годеж с Масако Овада - дипломат от кариерата, завършила Харвардския университет, специалност икономика. Брачната церемония се състоя през юни същата година. \n\tНарухито и принцеса Масако имат 17-годишна дъщеря - принцеса Аико, родена през 2001 г. - осем години след сватбата им. Тъй като Мичико страда от предизвикано от стрес психическо разстройство, причиняващо проблеми с адаптацията, и премина лечение, Нарухито, за разлика от мнозинството японски бащи, изигра активна роля в отглеждането на дъщеря си. \n\tПрез 2011 г. семпло облечени, Нарухито и Масако посетиха засегнатите райони след земетресението и катастрофалното цунами, причинили аварията в АЕЦ \"Фукушима\", и разговаряха с пострадали хора. Нарухито е известен още с научната си дейност в областта на водните ресурси и е изнесъл множество речи на конференции по целия свят. \n\tПрестолонаследникът е любител на тениса, джогинга и планинското катерене, а също така свири на виола и е изнасял концерти пред публика. \n\tЗа да помогне за насърчаването на двустранните отношения, Нарухито е пътувал също до няколко страни, включително до Малайзия през 2017 г. за отбелязване на 60-годишнината от установяването на дипломатически отношения между Токио и Куала Лумпур. Докато премиерът Шиндзо Абе омаловажава военновременните жестокости и военни престъпления на Япония, което обтегна отношенията с други азиатски държави, по-конкретно с Китай и Южна Корея, престолонаследникът очевидно предложи алтернативен подход.", "date": "2019.04.29", "title": "Японският император абдикира в полза на сина си утре"}
{"url": "https://clubz.bg/82340-sasht_harchat_za_oryjie_10_pyti_poveche_ot_rusiq", "text": "Глобалните военни разходи миналата година са достигнали най-високото си равнище от три десетилетия, като най-голям дял имат САЩ и Китай, според годишния доклад на шведския изследователски институт СИПРИ, предаде ДПА. \n\tСтокхолмският международен институт за изследване на мира съобщи, че военните разходи в света през 2018 г. възлизат общо на 1,8 трилиона долара, с 2,7 процента повече от 2017 г., или по 239 долара на човек.   остават страната с най-големите военни разходи в света с 649 милиарда долара, повишение спрямо предишната година с над 4 процента. Техният дял възлиза на 36 процента от световните разходи през 2018 г. САЩ са изхарчили за военни цели почти толкова, колкото следващите осем страни в класацията взети заедно. \n\tВтори е   с 250 милиарда долара, или 14 процента от световните разходи. Това е увеличение с 5 процента спрямо 2017 г. - най-ниското годишно увеличение от 1995 г. насам, отразяващо по-слаб икономически растеж.  остава на трето място с 67,6 милиарда долара въпреки съкращенията на разходите с над 6 процента в сравнение с 2017 г.  . На първите пет страни се падат 60 процента от глобалните военни разходи.  е слязла до шесто място, с разходи за военни цели от 61,4 милиарда долара. Тя не е в челната петица за първи път от 2006 г. Въпреки това разходите й все още са с една четвърт по-високи в сравнение с 2009 г., отбелязва СИПРИ. \n\tОстаналите в десетката на страните с най-големи военни разходи са    \n\tОбща тенденция според СИПРИ е, че военните разходи като дял от БВП е намалял във всички региони от 1999 г. насам. \n\tШест от 10-те страни, в които военните разходи представляват най-големият дял от БВП, са в Близкия изток. Сред тях са Саудитска Арабия с 8,8 процента, Оман с 8,2 процента и Израел с 4,3 процента. Мозъчният тръст не разполага с данни за няколко страни, включително Сирия, Обединените арабски емирства, Катар и Йемен, но въз основа на наличните данни средният показател за Близкия изток възлиза на 4,4 процента от БВП.  \n\tВ Европа той е средно 1,6 процента от БВП, малко по-малко от Африка и региона на Азия и Океания. Двете Америки имат най-нисък дял - 1,4 процента. \n\tДанните включват заплати, разходи за операции, покупка на оръжие и оборудване, както и изследвания и разработки, пише БТА.", "date": "2019.04.29", "title": "САЩ харчат за оръжие 10 пъти повече от Русия"}
