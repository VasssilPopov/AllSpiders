{"url": "http://clubz.bg/76270-%E2%80%9Enie_sme_syglasni_da_poluchim_hlqb_sreshtu_mylchanie%E2%80%9C", "text": "-    В България е доказано, че дъно няма. Отдавна то е задминато и продължаваме все по-надолу дотогава, докато се разбием в нещо, което е очакваният провал. Близо сме до точката на самоубийство, явно си го произвеждаме сами, но някак си този акт е пожелан от цялото ни природонаселение. Това не е вследствие на чужда намеса, а е наше родно самоубийство. -    Отдавна сме го подминали. Ако стане дума за съществуващия политически разврат и нещастие, това са достатъчни доказателства за задминаване на дъното. То обаче ни преследва отвсякъде в една напълно напусната и превзета държавност. Управляват ни лоши хора, които са склонни към всякакъв вид плячка, напълно неграмотни, без образование, придружени от група най-обикновени тарикати в съдружие. -    Доброто е, когато държавата и държавната администрация са произведени от гражданско осъзнато общество. Тогава има някакъв резултат. Този фактор действа относително добре в европейските демокрации. Демокрацията не е нещо, което може да бъде облечено в термина стабилност. Демокрациите са нестабилни общества и в това е тяхната красота. Стабилни са диктатурите. И тази непрекъсната хвалба на нашето правителство за стабилност означава, че ние имаме управляваща диктатура. И това не е от днес, а беше процес, който постигнахме с наше желание в последните 15 години. -    В тази разклатена стабилност кабинетът е относително стабилен, независимо от протестите. Протестите са нещастни в своята характеристика, защото хората протестират срещу следствието, а не смеят да протестират там, където се е родило тяхното нещастие. Ако протестирате за цената на бензина, има конкретни причини. Ако протестирате срещу действащата и управляваща корупция, ние сме допуснали тази корупция. Когато има затъмнение на мнението, това е защото съществува маса от глухонеми хора у нас при подтиснато гражданско право на свободно изразяване. Превзета държава от всяка гледна точка. -    Ще започна от тези неприятни чувства за имотното състояние на водещи български политици. Такова нещо се чува през ден. Доколкото разбирам и бившият министър Московски има апартамент в същата сграда, където е настанен сегашният финансов министър Владислав Горанов. За мен беше много по-съществено, че г-н Горанов се оказа в една снимка сътрапезник на Делян Пеевски. Това обаче не беше забелязано в началото на неговата кариера. Показаха в много медии съмнителни имоти, дворци, които едва ли могат да бъдат постигнати с честен труд и лична инициатива. И това не доведе до скандал. Хотелът в Алпите на министерски син остана в затъмнение. Прокурор живее в дворец, „Шато Валон“ собственост на съмнителен бизнесмен. Всичките тези загадки бяха постепенно изчистени. И вероятно скоро всичко ще бъде забравено и за Горанов, независимо от прокурорската заплаха срещу него. Специализираната прокуратура се превърна в опричниците на Иван Грозни. -    Бедата е в основата. Ние се съгласяваме да бъдем корумпирани, да мълчим за това, с което ставаме съучастници. Ние сме съгласни да получим хляб срещу мълчание, това е масово и затова няма големи протести. Гражданското общество е напълно унищожено, не само в София, но и в малките градове, където съществува феодално господство, което не позволява никакви лични свободи. Системата е феодална и тя казва: „Ти си с нас, ще бъдеш нахранен, макар и мизерен, иначе оставаш на улицата“. Оттук изходът е много труден. Вероятно е да се събере много недоволство. Вероятно е това да стане, когато българинът се почувства ощетен и финансово пропаднал. Но и това да се случи, това не е естественият процес. Естественият процес е да осъзнаем, че сме управлявани от негодни хора. И това трябва да се промени. Държавата трябва да се управлява от интелигентни и достатъчно честни граждани, неподкупни, свободни духом с желание за бъдеще и добри намерения. -    Такива хора има, но за съжаление техният глас е изцяло подтиснат. Те са в големите забранителни списъци на българските медии. Ние сме в менгемето на една диктатура, която не позволява изгряването на каквато и да е личност. -    Това вече сме го виждали, да. Първото и основното за което си говорихме обаче е нуждата от гражданско общество, а не спящи нещастни люде, които трупат зимнина, за да изкарат зимата до пролетта. Без гражданско общество промяна не е възможна. Ако има някой, който е по-буден, той е обречен на самота и не е разбран от масата хора. -    Това беше една малка демонстрация на едно наше неспокойствие. Надявам се от това да се случи нещо повече. Книгите биха послужили за библиотеката за г-н премиера, която е украсена само със снимки, с които се гордее. Това е много тъжно и потресаващо. Бедата е в това, че хората, които ни управляват са примитивни и ниско образовани. Самият възход е странен, не можеш да започнеш в охранителна групировка и да се превърнеш в падишах. В България, която е част от европейската общност, е не само срамно, но би трябвало да е и невъзможно това да се случи. Вижте какви хора има в парламента, председател е човек не само без юридическо образование, но и неграмотен, за да бъде поставен на такъв пост. Какво работи министърът на правосъдието? Погледнете министерството на културата, което се занимава с разпродаждаба на културното ни наследство. Защо да нямаме министерство на космонавтиката, щом имаме министерство на спорта? А патриотизмът на патриотите не струва и лев. -    Въпросът не е в колекцията от книги, а до колко е годен човекът, който е поставен на този отговорен пост. Той може да бъде почтен и честен администратор, това е основното. А ако е прочел книги, това е полезно. Да се интересуваш от книгата, да я цениш, да я целуваш и обичащ, да я цитираш - това е нещо съвсем различно. Такова нещо в българската политическа каста почти не съществува.      ", "date": "2018.11.24", "title": "„Ние сме съгласни да получим хляб срещу мълчание“"}
{"url": "http://clubz.bg/76230-test_kojto_da_izmerva_riska_ot_diabet_po_blqsyka_na_kojata", "text": "Рискът от диабет може да се хване по блясъка на кожата Има тест, който може да прогнозира какъв е рискът от развиване на диабет тип 2 или сърдечносъдово заболяване по блясъка на кожата. Това показват резултатите от ново изследване, пише \"Таймс\". Според експертите неинвазивният тест може да се предлага в аптеките и супермаркетите. Той лесно ще дава възможност на хората за първична проверка на това доколко са застрашени да се разболеят от тези болести. Ракът, диабетът и сърдечните болести са убийци номер едно Блясъкът на кожата е израз на състава на определени вещества в нашето тяло, които се срещат по-често при пациенти, които имат диабет тип2. Изследването е проследило 73 хил. пациенти в Холандия и е публикувано в сп.  . То стига до извода, че хората с по-висока автофлуоресценция са с по-голям риск от диабет, сърдечносъдови и белодробни заболявания и преждевременна смърт - това е показател, който е независим от нивото на глюкоза в кръвта. Пациентите с диабет тип 2 имат натрупване на вещества, т.нар. крайни гликирани продукти (AGE). Някои от тях флуоресцират през кожата. Тестът представлява поставянето на 4-сантиметрова лепинка върху кожата и осветяването ѝ с UV лампа, след което се измерват промените в дължината на вълните,свързани с химическите вещества. Брус Волфенбутел, ръководител на изследването на научния екип от университета на Крьонинген, обяснява: \"Това не може да бъде видяно с невъоръжено око\". Той казва, че технологията вече е била изпробвана при пациенти с диабет, но новото изследване е било насочено към това да се провери дали тя ще е надеждна за прогнозиране на риска при хора, които все още не са се разболели. След като се вземе предвид затлъстяване, метаболитния синдром и кръвната захар една единица от флуорисценция на кожата е равна на 26%, 33% и 96% по-голям риск от развиването съответно на диабет тип2, сърдечносъдово заболяване или от преждевременна смърт.  Люси Трелфа, изследовател от Центъра по диабет на Великобритания, коментира изследването: \"Този неинвазивен тест представлява интересен подход, но както и самите автори на проучването отбелязват, той се нуждае от още проби преди да можем да кажем, че е напълно достоверен начин да оценяваме риска при отделните индивиди от разболяване от тези тежки болести\". Прокуратурата: Диабетиците дискредитират властта в Русия \"Има множество рискови фактори, които са намесени при развиването на диабет тип2 и сърдечносъдовите болести. Ние не можем да контролираме фактори като възраст, пол или етнически произход, но да се търсят нови начини за оценяване на индивидуалния риск е нещо много важно. Това ще позволи на хората, които са в рискови групи, да се концентират върху факторите, които могат да променят - да намалят теглото си, да започнат да се хранят по-здравословно, да спрат да пушат, да правят упражнения\", обяснява тя. Прокуратурата: Диабетиците дискредитират властта в Русия", "date": "2018.11.24", "title": "Тест, който да измерва риска от диабет, по блясъка на кожата"}
{"url": "http://clubz.bg/76279-mej_vinagi_shte_podkrepqme_gibraltar", "text": "Великобритания винаги ще подкрепя Гибралтар, увери днес в Брюксел премиерката Тереза Мей. Тя пристигна за среща с председателя н Еврокомисията Жан-Клод Юнкер и на Европейския съвет Доналд Туск. Това става в навечерието на решителната среща на върха на ЕС за Брекзит. Туск се споразумя с Испания и спаси срещата за Брекзит Утрешната среща бе спасена в последния момент след телефонен разговор между Доналд Туск и испанския премиер Педро Санчес. Испания заплашваше да провали Европейския съвет, ако не получи гаранции, че ще има решаваща дума за спорния полуостров след излизането на Великобритания от ЕС. В крайна сметка тя получи исканите гаранции.", "date": "2018.11.24", "title": "Мей: Винаги ще подкрепяме Гибралтар"}
{"url": "http://clubz.bg/76268-hora_koito_se_protivopostavqt_na_mafiqta_gi_iztezavat", "text": "Свобода и право. Под този лозунг започна шествието, организирано от националната инициатива \"Правосъдие за всеки\" в София днес. Демонстрантите тръгнаха от колоните на НДК и спряха при Съдебната палата, където обявиха исканията си. Граждани от шествието заявиха: \"Това е марш на свободата. Хората, които се противопоставят на мафията, ги изтезават\". Обрат: Десислава Иванчева и заместничката ѝ остават зад решетките  Недоволството им е породено от \"тежкия процес и нарушените права на две обвинени в искане на подкуп жени\" - бившият кмет на столичния район \"Младост\" Десислава Иванчева и заместничката й Биляна Петрова. Те са от 7 месеца в ареста.   Според граждани подобни показни мерки не са прилагани дори и срещу тежко провинили се престъпници. Татяна Христова от \"Младост\" казва пред БНР: Иванчева и Петрова, както и бившият районен кмет на \"Младост\" Петко Дюлгеров са подсъдими по обвинение, че са поискали половин милион евро от бизнесмена Александър Ваклин, за да бъде придвижена преписката му за строеж в района.  Некролози приживе за адвокатка на Иванчева и Петрова Прокуратурата обаче протестира решението пред Апелативния съд, който спря изпълнението на съдебния акт, а в началото на седмицата на двете подсъдими беше наложена забрана за напускане на страната - въпреки че се намират в следствения арест. В \"Шоуто на Слави\" тази седмица главният прокурор Сотир Цацаров заяви, че прокуратурата не отговаря за условията в арестите - това е работа на правосъдното министерство. Председателят на инициативата \"Правосъдие за всеки\" Велислав Величков обаче смята, че прокуратурата трябва да предприеме незабавни действия срещу властващата корупция в страната. Ако държавата не изпълнява указанията на прокуратурата, трябва да се носи наказателна отговорност, защото в противен случай стигаме до пълно беззаконие в държавата, заяви адвокат Величков. От \"Правосъдие за всеки\" подкрепят изказването на председателя на Върховния касационен съд Лозан Панов, според когото съдът не бива да се превръща в орган по осъществяване наказателната политика на държавата. Привърженици на Иванчева поискаха незабавното й освобождаване Величков посочи, че българското общество няма доверие в съдебната система и липсва чувството за справедливост. По думите му, казусът с Десислава Иванчева ясно показва как в страната ни се изтърпява наказание, без реално доказана вина. Некролози приживе за адвокатка на Иванчева и Петрова Привърженици на Иванчева поискаха незабавното й освобождаване", "date": "2018.11.24", "title": "\"Хора, които се противопоставят на мафията, ги изтезават!\""}
{"url": "http://clubz.bg/76059-lale_v_nebeto_nad_london", "text": "Лондон си има кулата Геркин (Краставичката), небостъргача Уоки-токи, а сега, ако плановете бъдат одобрени, нова кула, наречена \"Лалето\" (Tulip), ще се присъедини към изумителните нови сгради в столицата на Обединеното кралство. С височината си от 305 метра, тя ще бъде най-високият небостъргач в Лондон - и с около 3 фута по-ниска от най-високата сграда Шард (The Shard). През 2012 г., когато е завършен, The Shard е най-високият небостъргач в Европа със своите 309,6 м. Ръбестите му страни дават и името му, което означава парче счупено стъкло. Новата кула ще бъде просто атракция за посетители, без офиси и търговски площи. Tulip ще е в съседство до 30 St Mary Axe, по-известна като Краставичката. И двете сгради са проектирани от архитектурното бюро на известния Норман Фостър - Foster + Partners. Предвидени са около 20 000 безплатни посещения за ученици от държавни училища всяка година. Кулата за наблюдение ще се конкурира с подобни платени атракции в района, предлагани от The Shard и London Eye. Основателят и изпълнителен директор на архитектурното бюро Норман Фостър заяви, че Лалето ще бъде \"културна и социална забележителност\". Плановете показват високо стeбло, покрито със стъклени пъпки, където ще са разположени галерии, бар и ресторанти, предлагащи 360-градусова гледка към града. Джейкъб Сафра, чиято компания Bury Street Properties финансира проекта - и е собственик на Краставичката, отбелязва, че \"елегантността и меката сила на Лалето допълват емблематичния Геркин\". Ако разрешението за строеж на необичайно оформената сграда бъде издадено, компаниите казват, че строителството ще започне през 2020 г. и ще завърши до 2025 г. Новата туристическа атракция ще се впише в плановете на местните власти да създадат така наречената \"Културна миля\" (Culture Mile), която да привлече повече посетители в Лондонското Сити.", "date": "2018.11.24", "title": "Лале в небето над Лондон"}
{"url": "http://clubz.bg/76273-slavi_ni_napravi_golqma_dobrina", "text": "  Десет дни чакане за едно голямо нищо. Така можем да обобщим, макар и преди последния гост - председателя на парламента Цвета Караянчева, резултата от разговорите на Слави Трифонов с водещите държавници у нас. След три проведени интервюта - с премиера Борисов, главния прокурор Цацаров и омбудсмана Манолова, дългогодишният шоумен не просто показа на всички, че далеч не е подготвен за политик, но и бе публично поставен на мястото си от хора с опит в играта, в която изглежда няма да участва. Борисов-Трифонов: Слави не прави партия, ще се обявява печалбата при горивата Осланяйки се на популярността, добита с близо 30 години ефир, Трифонов опита да смени жанра и да направи серия от публицистични беседи с представителите на властта. Да ги притисне в ъгъла и да им зададе неудобните въпроси, дошли пряко от народа. Защото нему се пада тая чест. В интерес на истината е редно да отбележим, че на 14 ноември той не обеща нищо повече от това, във Facebook профила си. Там той обяви като повод за серията от интервюта ситуацията в страната, а именно протестите на майките на деца с увреждания и на стотици граждани, недоволни от високите цени на горивата у нас. И призова хората да зададат своите въпроси към гостите му, поставяйки се не просто като медиатор между народ и власт, а като “гласа на народа”. Цацаров смело обяви мерки срещу министри, че и срещу кабинета Е, от днешна гледна точка можем да смело да обявим резултата за плачевен. В рамките на три интервюта, Трифонов не просто не беше на нивото на своите събеседници, но и многократно поставян на място от тях. Пръв беше премиерът Борисов, който започна разговора в Шоуто с въпрос дали говори с партиен лидер, или с журналист. Слави избра да се самоопредели като второто. Но снощи омбудсманът Мая Манолова му заяви в прав текст, че се справя по-добре като водещ на развлекателно шоу, отколкото като журналист - нещо, което видимо го афектира. Манолова към Слави: По-добър сте като водещ, не като журналист. Трифонов: Е, заяждате ли се? Главният прокурор в свой стил не беше агресивен в раздаването на обвинения - и се задоволи с това да обясни многократно на Трифонов, че не разбира разликата в работата на отделните правораздавателни институции. Така той успя да отклони половината въпроси с довода, че не трябва да бъдат насочени към него. Разбира се, от интервютата с премиера, прокурора и омбудсмана все пак излязоха няколко новини. Първо е заявената от Борисов готовност да предложи намаляване на държавната субсидия за партиите, преминали бариерата от 1% от гласовете на парламентарни избори от 11 на 1 лев на глас. Този казус отразява един от въпросите на проведения през 2016 година референдум. Тогава промяната получи подкрепата на 72% от гласувалите в допитването, или малко над 2.5 милиона души. Биберони и салфетки Вместо АЕЦ \"Белене\" по-добре да отворим Царичинската дупка Без реакция от Трифонов, а и от медии и общество, остана гаф на Борисов по темата за АЕЦ “Белене”. Попитан за развитието на ситуацията около централата, премиерът почти благодари за това, че България беше осъдена да плати 1.2 милиарда лева на Русия за два реактора, които надали някога ще ползва. “Съдът в Париж направи една голяма добрина - реши всички спорове, които имахме и спорове, ако щете в обществото, и каза: додайте си тези пари и си получете реакторите. И България в момента като държава е собственик на два нови реактора. И ние, според мен всеки отговорен човек, ако имаш в килера два реактора, няма ли да се помъчиш по някакъв начин да ги вкараш в експлоатация, или да ги продадеш, или да ги използваш за нещо, след като си дал толкова пари? Това искам да направя”, каза той. \n\tОт своя страна, Цацаров няколко пъти клъвна на подадената от Трифонов стръв и обеща, че прокуратурата ще провери финансовия министър Владислав Горанов заради чуждия луксозен апартамент, в който живее безвъзмездно, и целия Министерски съвет - заради липсата на действия по нарушенията на концесионния договор за ски зона Банско. Мая Манолова пък остави широко отворена вратата за евентуалното си връщане в активната политика - нещо, което не беше изненада за никого, предвид медийната кампания, опитваща да я представи като човек от народа за народа. Каква е била първоначалната цел на екипа на Трифонов, можем само да гадаем. Но обществената реакция, вкарала в Шоуто в обяснителен режим, показва, че резултатът е далеч от желаното. Сценарист на Слави: При кого дойде да ревеш от Пеевски, г-н Комарницки?!  В пространен текст, споделен през профила на Слави във Facebook, неговият сценарист Тошко Йорданов отправи остра атака срещу журналисти, питайки ги кога са задавали остри въпроси на премиера. С което използва същия маниер, присъщ за Борисов в ранния му период като политик. (Нали помните онова “А вие къде бяхте…” от първия му мандат.) От късането на ризи стана ясно, че Йорданов не прави съществена разлика между журналистите и работата им, както и това, че сценаристът смята, че Жан Виденов е паднал заради Трифонов и компания. Дали арбитражът по делото “Белене” е направил услуга на България, като я е лишил от избора дали да хариже още милиард на Русия за проект, който няма да се осъществи, е много спорен въпрос. Няма спор обаче, че за три дни Шоуто на Слави сътвори голяма добрина, като ни избави от нов месия и показа на всички кое направи Трифонов това, което е. Фактът, че е добър водещ, който умее да привлече вниманието на публиката, а не журналист или политик. „Генерация Z“ – с подкрепата на „Америка за България“ Цацаров смело обяви мерки срещу министри, че и срещу кабинета Манолова към Слави: По-добър сте като водещ, не като журналист. Трифонов: Е, заяждате ли се? Биберони и салфетки Вместо АЕЦ \"Белене\" по-добре да отворим Царичинската дупка Сценарист на Слави: При кого дойде да ревеш от Пеевски, г-н Комарницки?!  „Генерация Z“ – с подкрепата на „Америка за България“", "date": "2018.11.24", "title": "Слави ни направи голяма добрина"}
{"url": "http://clubz.bg/76269-kakvo_nalaga_pyrvata_dama_da_izpolzva_tezi_svetlinni_signali", "text": "Председателят на ПГ на ГЕРБ Цветан Цветанов отхвърли критиките към управляващите относно инцидента на автомобил на НСО, свързан със съпругата на президента Румен Радев - Десислава. Авторът на клип, публикуван в социалните мрежи, заяви, че съпругата на президента е пътувала в автомобила на НСО, движил се в насрещното движение в центъра на София. Инцидентът с НСО и първата дама е въпрос на манталитет и на поведение, коментира Цветанов пред журналисти на политически форум на ГЕРБ в Поморие. Според него това не се случва за първи път - той съпостави с поведението на няколко президентски съпруги. \"НСО е пряко подчинено на Румен Радев. Няма как госпожа Радева да не е знаела какво се случва в ситуацията от преди няколко дни. Нека да търсим вината защо госпожа Радева е допуснала това да се случи и какво налага първата дама да използва тези светлинни сигнали\", каза още Цветанов. Той не подмина и протестите, които определи като \"демократична форма\". Когато се заяви и е ясно кой стои зад протестите, те не представляват проблем за демократичните общества. Проблем е, когато се правят опити за блокиране на кръстовища, на пътища, с което се нарушават правата на хората, които се връщат от работа или пътуват със семействата си, заяви Цветан Цветанов. \"За всички стана ясно, че в немалката си част протестите са добре организирани. Видяхме много политически лица, които днес предлагат своята \"визия за България\". Но ние не трябва да забравяме периодите, когато точно тези лица са имали възможността да оставят много тежко наследство и са имали възможността покажат какво могат да решават като политики. Днес безработицата е 5%, а минималната работна заплата е 510 лева, а от догодина тя ще бъде 560 лева\", каза още Цветанов. Нашата цел е до края на мандата ни да имаме минимална работна заплата 650 лева.", "date": "2018.11.24", "title": "\"Какво налага първата дама да използва тези светлинни сигнали?\""}
{"url": "http://clubz.bg/76244-idvaha_i_ni_otnemaha_vsichkoto_zyrno_koj_naredi_tova", "text": "Тя, за разлика от майка си и малкия си брат, оцелява благодарение на непознати, които споделят храната си с нея \"до последния грам\". Деветдесет и седем годишната Оксана Остапенко не е забравила за големия глад, покосил украинците през 30-те години, пише Франс прес. \n\t Една трета от българите приемат практики от сталинизма и комунизма Този въпрос разискват и историците. По заповед на Сталин съветските власти започват през 1932 г. кампания за принудителна колективизация, в рамките на която конфискуват зърнените култури, житото, маслото, зеленчуците и добитъка на селяните, като по този начин ги обричат на глад. Тази трагедия, която според някои историци е причинена умишлено от съветската власт, за да пречупи копнежите на Украйна за независимост, причинява смъртта на милиони хора. Има данни и за случаи на канибализъм. Съветските власти, които с десетилетия крият случилото се, блокират доставките на хранителни продукти в засегнатите от глада региони и продължават да изнасят жито в чужбина, въпреки че всеки ден хиляди хора умират от глад. 10 000 души – роби в ГУЛАГ в Донбас Семейството на Оксана живее тогава в село Козлив в региона на Киев. Баща й, който имал парче земя, бил обявен за \"кулак\" (богат селянин) и изпратен от съветските власти за пет години в Далечния север на Русия. Останала сама с пет деца, майката на Оксана я изпраща да работи в съседно село. 12-годишно момиче пасе кравата на мелничар.  Работникът от мелницата Егор Кривенко се смилил над детето и го поканил да живее с неговото семейство. \"Те ми казваха: дете, не се връщай в твоето село, там ще умреш\", спомня си Остапенко, която сега живее в Киев заедно с една от дъщерите си. Един ден майка й дошла да я види, \"а след това ми казаха, че е починала\", разказва бавно възрастната жена. Малкото й братче също починало. За да оцелеят, Кривенко разделял малкото, което имало за ядене, между двете си деца и Оксана. \"Всичко до последния грам се пресмяташе и делеше на малки порции за определен брой дни. По една лъжичка за неговите деца и за мен също, казва Остапенко. С риск да бъдат наказани членовете на семейството успяват да скрият малко зърно и картофи и да ги заровят дълбоко в земята. Оксана ходела и на гарата да събира разсипаните зърна, когато товарели на влаковете конфискуваното от селяните жито. С тези зърна варели нещо като супа. Украйна, където четвъртата събота на ноември е Ден на преклонение пред жертвите на глада, обяви през 2006 г. Голодомора за геноцид срещу украинския народ. Близо 15 други страни, сред които САЩ и Канада, последваха примера на Украйна. Русия, където няколко милиона души също стават жертва на глада през 1933 г., от години се противопоставя на подобно тълкуване. В навечерието на 85-ата годишнина от Голодомора в Украйна бе публикувана книга с десетки разкази като този на Оксана Остапенко. Казва се \"Човечност в нечовешки времена\". Според Володимир Тилишчак, един от авторите на книгата, много украинци са вкарани в затвора заради това, че са помагали на сънародниците си да оцелеят. Независимо дали са били учители, ръководители на колхози или просто селяни, те се осмелявали да дават на гладуващите част от реколтата или тайно да организират обеди за учениците. 10 000 души – роби в ГУЛАГ в Донбас", "date": "2018.11.24", "title": "\"Идваха и ни отнемаха всичкото зърно. Кой нареди това?\""}
{"url": "http://clubz.bg/76277-hakeri_udariha_sajtovete_na_dve_ministerstva", "text": "Хакери блокираха днес сайтовете на Министерството на правосъдието и на Министерството на икономиката, съобщи Нова телевизия. В мейли до новините на NOVA група, представяща се като \"Анархистите\", съобщи предварително, че ще блокира сайта на правосъдното министерство, парламента, а след това и на министерството на икономиката \"като поздрав към Емил Караниколов\". Сайтовете на двете министерства останаха недостъпни за кратко, но достъпът до този на парламента не беше преустановен. От правосъдното министерство съобщиха, че за около час и половина, \"поради технически проблеми\", страницата е била недостъпна. Мотиви за атаката не се съобщават.", "date": "2018.11.24", "title": "Хакери удариха сайтовете на две министерства"}
{"url": "http://clubz.bg/76246-koj_naema_hora_za_ruskata_chastna_armiq", "text": "Наемниците на частната военна компания (ЧВК) \"Вагнер\" през 2014-2015 г. са сключвали договори с петербургската компания \"СМК\", чийто номинален шеф е бил роденият в Луганска област (Източна Украйна) Денис Прибилов, съобщи руската служба на BBC в свое разследване за ЧВК и предполагаемите й връзки със структурите на бизнесмена Евгений Пригожин. Наемниците на Вагнер вземат добри пари, но ги третират като скотове Пригожин е човекът, за който се смята, че контролира Агенция за интернет изследвания - в действителност фабрики за тролове, чиято основна дейност е писане на платени коментари в социалните мрежи, както и ЧВК \"Вагнер\", изпращаща бойци във войната в Сирия и конфликта в Донбас. В САЩ на Пригожин са предявени официални обвинения за намеса в американските избори. Пред журналистите Денис Прибилов разказал, че намерил работата по обява във вестника: \"Търси се номинален директор\". Умишлено ли пожертваха “Вагнеровците“? \"Зелените човечета\" били от секретния отряд \"Вагнер\" Руските журналисти в Африка може да са убити заради „частната армия“ на Путин Умишлено ли пожертваха “Вагнеровците“? \"Зелените човечета\" били от секретния отряд \"Вагнер\" Руските журналисти в Африка може да са убити заради „частната армия“ на Путин", "date": "2018.11.24", "title": "Кой наема хора за руската частна армия"}
{"url": "http://clubz.bg/76271-tusk_se_sporazumq_s_ispaniq_i_spasi_sreshtata_za_brekzit", "text": "Споразумение, постигнато в последната минута между ЕС и Испания за Гибралтар, спаси насрочения за утре извънреден Европейски съвет, посветен на Брекзит. То е постигнато от председателя на Съвета Доналд Туск, съобщи говорителят му Пребен Ааман. Това се случва броени часове преди предвидените срещи на британския премиер Тереза Мей с него и с председателя на Еврокомисията Жан-Клод Юнкер в Брюксел. Испания: Европейският съвет за Брекзит може да не се състои Испанският премиер Педро Санчес бе заплашил с бойкот срещата на върха, ако страната му да има решителна дума за Гибралтар, след като Великобритания напусне ЕС на 29 март 2019 г.   Британското правителство разпространи писмо от посланика на Обединеното кралство в ЕС Тим Бароу до шефа на секретариата на Туск. В него се казва, че Лондон няма да смята за даденост, че всяко бъдещо търговско споразумение между ЕС и Великобритания ще се отнася и за Гибралтар. В Брюксел преговарящите за Брекзит от британска и испанска страна разговаряха през цялата нощ срещу събота в опит да постигнат споразумение. То трябва да даде на Мадрид гаранции по какъв начин договорите за Брекзит ще се отнасят за малкия полуостров и как Испания ще има думата за тях, без обаче текстовете да бъдат преправяни. Тези гаранции трябва да бъдат част от кратка декларация, договорена между 27-те страни членки на ЕС (без Великобритания) и да бъде добавено към утрешната едночасова среща. Тя ще бъде последвана от срещата на 27-те. Това, което постигна Испания, се нарича „тройна защита“, обясни Педро Санчес на пресконференция веднага след завръщането си от официално посещения в Куба. Той потвърди, че е постигнато споразумение и че по тази причина той ще пътува утре за Брюксел. Испания получава основна роля в бъдещето на Гибралтар. Тя ще има думата за политическите, юридическите и дори за географските отношения на спорния полуостров след Брекзит.  Бъдещите отношения между Гибрралтар и Европейския съюз по никакъв начин няма да се решават двустранно между Брюксел и Лондон. Те винаги ще се решават пряко между Мадрид и Лондон. Санчес допълни, че споразумението засилва позицията на Испания „като имала никога досега“ и че ще има преговори, при които ще се говори за „съвместен суверенитет“. Запознати източници в Брюксел смятат, че ходовете на Педро Санчес са насочени към публиката в Испания. Само седмица след Съвета – на 2 декември, в ключовата за испанските социалисти автономна област Андалусия ще се състоят местни избори. Гибралтар граничи с нея и много испанци смятат, че Скалата, както наричат спорния полуостров, принадлежи именно на Андалусия. От 300 години насам в Гибралтар има и британска военноморска база. Главната заплаха пред споразумението за Брекзит обаче е в самата Великобритания. Срещу него има яростно противопоставяне в парламента в Лондон. Без неговото одобрение Брекзит може да се случи без споразумение, което да смекчи икономическия и законов развод с ЕС. Доналд Туск допусна, че е възможно преходният период след Брекзит да бъде удължен с до две години. Това става ясно от разпространеното днес негово писмо покана до европейските лидери в навечерието на срещата за Брекзит.", "date": "2018.11.24", "title": "Туск се споразумя с Испания и спаси срещата за Брекзит"}
{"url": "http://clubz.bg/76267-sylzotvoren_gaz_i_palki_sreshtu_gneva_na_jyltite_jiletki_v_parij_video", "text": "Френската полиция използва сълзотворен газ, водни оръдия и палки, за ​​да разпръсне демонстрантите във френската столица по централния булевард \"Шанз Елизе\", съобщи BBC. Причината е, че участниците в протестите срещу увеличението на цените на бензина се доближиха до зоната, затворена за протести на площад \"Конкорд\". Протестите срещу покачващите се цени на горивата започнаха във Франция преди седмица - на 17 ноември. Тогава в цялата страна над 280 000 души излязоха на около 2000 места на гневни демострации, в т.ч. и блокади на пътища. Те носеха светлоотразителни жилетки, поради което и протестното движение получи името си - \"жълтите жилетки\". Десетки бяха задържани. Гневът на \"жълтите жилетки\" На 19 ноември протестиращите блокираха три нефтохранилища - две от тях се използват от Total, а третото е също на френската компания, но не се използва. В Париж днес демонстрантите излязоха на улиците в центъра на града и се опитаха да разрушат загражденията, за да влязат в зона, затворена за протести и трафик в района на площад \"Конкорд\", където започват Елисейските полета и резиденцията на френския президент. Поради масовите протести в събота някои метростанции във френската столица бяха затворени. На 24 ноември Айфеловата кула е затворена за посетители. Френските власти съобщават, че досега няма сигнал, че демонстрантите са влезли в неразрешени райони. Видеоклип, публикуван в социалните мрежи, показва, че протестиращите настояват президентът Емануел Макрон да подаде оставка. В Париж има около 3000 полицаи, тъй като, по различни оценки, в столицата се очакват 30 000 протестиращи. За сравнение в България при протестите около 2000 полицаи охраняваха сигурността в цялата страна, където излязоха близо 4000 протестиращи. Цената на дизела, най-често използваното гориво във френските автомобили, се е повишила с около 23% през последните 12 месеца до средно 1,51 евро на литър, най-високото му ниво от началото на 2000-те. Световните цени на петрола се повишиха, преди да паднат отново, но правителството на Макрон вдигна налозите за въглеводороди тази година с 7,6 евроцента на литър за дизела и 3.9 евроцента за бензините, като част от кампанията за по-чисти автомобили и горива. Решението за налагане на допълнителна такса от 6,5 евроцента върху дизеловото гориво и 2,9 евроцента за бензинва от 1 януари 2019 г. разпали недоволството на французите.", "date": "2018.11.24", "title": "Сълзотворен газ и палки срещу гнева на \"жълтите жилетки\" в Париж (ВИДЕО)"}
{"url": "http://clubz.bg/76261-promenite_v_klimata_vodqt_do_bedstviq", "text": "Климатичните промени засягат околната среда и ще доведат до още повече бедствия като неотдавнашните горски пожари в Калифорния, се казва в правителствен доклад на САЩ, цитиран от Асошиейтед прес и ДПА. \n\tПожарите, в които загинаха над 80 души, както и други природни бедствия като урагани, ще стават все по-чести и по-унищожителни в САЩ в резултат на климатичните промени, се казва в Четвъртата национална оценка на климата, която се изготвя на всеки няколко години по поръчение на Конгреса. България е с добри шансове да преживее климатичните промени В доклада се посочва, че климатичните промени ще засегнат и земеделието, производството и употребата на енергия, земните и водните ресурси, транспорта и човешкото здраве и благосъстояние в САЩ. \n\tДокладът е написан от независими учени и служители на 13 федерални агенции. В него се отбелязва, че последните няколко години са поставили нови рекорди по опустошителни природни бедствия в САЩ, които са стрували близо 400 милиарда долара от 2015 г. насам. Това включва влошаване на замърсяването на въздуха, което причинява сърдечни и дихателни заболявания, нарастване на заболяванията, предизвикани от насекоми, потенциал за увеличаване на смъртните случаи в периоди на горещи вълни и влошаването на алергиите. Производството на месо е по-вредно за климата от добива на петрол От 1900 г. средните температури в САЩ са се повишили с 1 градус по Целзий, като затоплянето е станало главно в последните десетилетия. Очаква се до края на века средните температури в страната да са по-високи с между 1,6 и 6,6 градуса по Целзий в зависимост от количествата отделени в атмосферата парникови газове, се предупреждава в доклада, който се позовава на множество изследвания. \n\tНад 90 процента от настоящото затопляне е причинено от човешка дейност. Без емисии парникови газове природните сили като промените в отделяната от Слънцето енергия всъщност биха леко охладили Земята, казват авторите на доклада. Производството на месо е по-вредно за климата от добива на петрол", "date": "2018.11.24", "title": "Промените в климата водят до бедствия"}
{"url": "http://clubz.bg/76263-ide_snqg_no_nqma_da_natrupa", "text": "В неделя сутринта се очертава разкъсана облачност, но след обяд от запад ще се заоблачи. Страната ни ще попадне под поредния циклон, който ще донесе валежи от дъжд в нощта срещу понеделник и през деня в понеделник. От сряда се очаква температурите да паднат и да завали сняг. Снеговалежите ще обхванат голяма част от страната, но без значителна снежна покривка Днес до обяд облачността над по-голямата част от страната ще е значителна, но ще е без валежи. Ще е почти тихо, в низините и котловините - мъгливо. Около и след обяд ще се появи слаб вятър юг-югозапад и с него ще настъпи по-съществено намаление на облачността и подобрение на видимостта. Максималните температури ще са от 2-3° в Северозападна България, където ще има трайни мъгли, до 12-13° в крайните югозападни райони, за София – около 8°. Според прогнозата на Националния институт по метеорология и хидрология (НИМХ) при Българската академия на науките (БАН) атмосферното налягане ще се понижи, но ще остане по-високо от средното за месеца. Над Черноморието облачността ще е променлива, по-значителна преди обяд. Ще духа предимно слаб северен вятър, който след обяд ще се ориентира от юг. Максималните температури ще са 7-9°. Температурата на морската вода е около 12°. Вълнението на морето ще е 1-2 бала. Над планините, в ниските части, преди обяд ще е предимно облачно и мъгливо, но около и след обяд облачността и там ще се разкъса и намалее. Предимно слънчево ще остане през целия ден по високите планински части. Ще духа слаб западен вятър. Максималната температура на височина 1200 метра ще е около 7°, на 2000 метра – около 1°.", "date": "2018.11.24", "title": "Иде сняг, но няма да натрупа"}
{"url": "http://clubz.bg/76243-rusiq_i_kitaj_iskat_da_vzrivqt_svetovniq_red", "text": "Русия непрестанно залага на политиката на блокадата. За  , тази руска стратегия е израз на слабост. По този повод известният швейцарски журналист дава интервю за собствената си медийна група. В значителна степен да. Но и честно трябва да се признае, че при конфликта в Сирия има показателно изключение. След първите атаки с отровен газ Русия беше сред държавите, които прокараха резолюция на ООН, целяща унищожаването на химическия оръжеен арсенал на сирийския диктатор. Така Русия предотврати американска военна офанзива срещу режима на Асад. В този конкретен случай Русия действаше конструктивно, в много други не. Има две основни причини. Всъщност Русия е сравнително слаба държава, предимно икономически. Въпреки това иска да играе в лигата на великите сили. За една сравнително слаба държава е по-лесно да води възпрепятстваща вместо конструктивна политика. Втората причина е, че който иска да налага идеи на международната арена, той се нуждае от съюзници. Това дълго време беше мощта на САЩ. При президента Доналд Тръмп вече не е съвсем така. От тази гледна точка правилният път за Русия е стратегията на възпрепятстване. Това й позволява да оказва влияние. Така е. Но това се отнася не само до Русия, а и до други държави. Зависи обаче и от гледната точка. Русия би се аргументирала, че в Сирия става въпрос за нещо съществено. Конкретно идеше реч да се предотврати свалянето на президента Асад от власт. Това е типичен случай, който показва, че в момента съвместната игра между двете велики сили Китай и Русия много добре функционира. Китай значително подкрепи Русия в политиката спрямо Сирия. Сега Русия подкрепя Китай в политиката по отношение на Бирма. Може и така да се каже. В момента Русия и Китай възнамеряват да разрушат наложилия се световен ред и да наложат друг, който да не е под влиянието на Запада. Така да се каже, сега те съзират шанса на столетието да го сторят, тъй като Европа е отслабена, но преди всичко поради факта, че донякъде американците се изолираха, а така слязоха и от сцената на ООН. Това е големият въпрос. От друга страна – ако Съветът за сигурност на ООН го нямаше, коя би била алтернативата? Никой не е предлагал по-добра алтернатива. Не е за пръв път в историята по важни въпроси Съветът за сигурност на ООН да е блокиран. Примерите са много. Но има области, при които през изминалите години Съветът за сигурност функционираше добре. Примерно при политиката на налагане на санкции срещу Северна Корея.", "date": "2018.11.24", "title": "Русия и Китай искат да взривят световния ред"}
{"url": "http://clubz.bg/76275-dali_bylgariq_shte_priznae_gladomora_v_ukrajna_za_genocid", "text": "Паметта на жертвите от големия глад в Укрйна преди 85 години беше почетена в София от сдружението на украински организации \"Мати Украйна\", предаде БНР. Това е изкуствено предизвикан глад през 1932-1933 г. в Украйна, тогава в състава на СССР, довел до изтреблението на 13% от народа на Украйна - над 7 милиона души. \"България да признае Гладомора в Украйна за геноцид\" Гладоморът е само част от репресивните мерки, на които Сталин и обкръжението му подлагат Украйна, но и други райони на Съветския съюз като например Казахстан, където жертвите са над 1 милион, а общо 48% от коренното населението загива или е принудено да напусне родината си.  Олена Коцева от организаторите определи Гладомора като геноцид на украинската нация, извършен от ръководството на Съветския съюз, за да бъде ликвидирана украинската съпротива срещу тоталитарния комунистически режим.  \"Идваха и ни отнемаха всичкото зърно. Кой нареди това?\" \"Идваха и ни отнемаха всичкото зърно. Кой нареди това?\"", "date": "2018.11.24", "title": "Дали България ще признае Гладомора в Украйна за геноцид"}
{"url": "http://clubz.bg/76278-sporni_sydijski_resheniq_pri_pobeda_na_ludogorec_sreshtu_lokomotiv", "text": "\"Лудогорец\" победи с 1:0 като гост \"Локомотив\" (Пловдив) в мач от 16-ия кръг на Първа лига. Домакините имат претенции за две неотсъдени дузпи, направиха и пропуски. Шампионите започнаха по активно и няколко пъти в началото застрашиха вратаря Мартин Луков. В 18-ата минута Козмин Моци съвсем умишлено избута Димитър Илиев в наказателното си поле , но съдията Волен Чинков си замълча. Нататък \"смърфовете\" изравниха играта и също създадоха възможности за гол. В 58-ата минута Натанаел откри резултата. В 71-ата домакините виждаха как изравняват - Посинкович изскочи сам срещу вратаря Ренан и го прехвърли, топката се отби в дясната греда и мина почти успоредно по голлинията. В 81-ата топката срещна ръката на Сисиньо при опит за центриране на футболист на Локо - Чинков отново реши да не реагира. Малко след това Карагерен беше много близо изравняване, но не насочи кълбото добре, пък и Ренан се намеси отлично. Малко по-рано днес ЦСКА-София по-лесно се справи на терена на \"Дунав\" (Русе) - 2:0. Мауридес бе точен с глава 40-ата, а в 47-ата асистира на Едвин Джеси за втория гол. Ахмед Ахмедов и Коконов пропиляха шансове за домакините. Както при 0:0, така и след това. \"Червените\" отбелязаха с първия си точен удар във вратата. Малко след гола на Джеси младокът Светослав Ковечев пробва вратаря на столичния тим Витаутас Черниаускас. Малко преди края Ахмедов също не сполучи пред рамката на ЦСКА-София. Така разликата в точките остава три в полза на \"Лудогорец\" - 41 срещу 38. В неделя \"Левски\" приема \"Ботев\" (Враца) от 17:30 часа. \"Сините\" са на точка от \"червените\". \"Витоша\" (Бистрица) - \"Славия\" 1:0, \"Септември\" - \"Черно море\" 2:1.", "date": "2018.11.24", "title": "Спорни съдийски решения при победа на \"Лудогорец\" срещу \"Локомотив\""}
{"url": "http://clubz.bg/76259-trymp_ne_haresvam_mnuchin_lyjliva_novina", "text": "Президентът на САЩ Доналд Тръмп заяви в Туитър, че е съвсем доволен от работата на финансовия министър Стивън Мнучин след твърдения за противното във в. \"Уолстрийт джърнал\", предадоха Франс прес и Ройтерс. Според \"Уолстрийт джърнал\" Тръмп е недоволен, че Мнучин е назначил за шеф на Управлението за федерален резерв Джером Пауъл, чиято политика на повишаване на лихвените равнища може да застраши президентската кампания на Тръмп за изборите през 2020 г. Тръмп: Най-голямата заплаха за мен е Федералният резерв Президентът упреква Мнучин и за смущенията на борсовите пазари и за скептицизма му към шоковите методи на Тръмп в търговските отношения, по-специално с Китай, пише \"Уолстрийт джърнал\", позовавайки се на анонимни източници. За разлика от повечето членове на правителството, Мнучин се е познавал с Доналд Тръмп от времето, когато и двамата са живеели в Ню Йорк. Президентът дори присъства на сватбата му миналата година. В. \"Уолстрийт джърнал\" е собственост на дългогодишния приятел и поддръжник на Тръмп Рупърт Мърдок и в свои редакционни статии често защитава политиката на президента, отбелязва АФП.", "date": "2018.11.24", "title": "Тръмп: Не харесвам Мнучин. ЛЪЖЛИВА НОВИНА"}
{"url": "http://clubz.bg/76260-borisov_3_kak_se_stigna_do_tazi_paraliza", "text": "България е държава на правителствената стабилност и на свободата на словото. Особено когато става дума за словото на премиера и на управляващите. То заслужено се лее отвсякъде. Проправителствената преса на г-н Пеевски е само 5% (по изчисления на премиера), но бълва и дава под наем проправителствена продукция като за 95%. Това е така, защото например БНТ се сдоби с ново ръководство, което без да е формално нечие притежание, започна да се държи така, сякаш е. А останалите големи сайтове и медии - с малки изключения - също традиционно страдат от тежкия Синдром на Странна Проправителствена Медийна Координация (ССПМК). Някой казва нещо от единия край и ехото мигновено го разнася до другия. Магия, заради която международните класации за свободата на словото редовно ни ощетяват. ССПМК е най-силен, когато има ясен правителствен разказ. В този разказ добрият герой задължително е премиерът, заедно с управляващото мнозинство, а лошият - опозицията. ССПМК се засилва тогава, когато правителството е стабилно - тоест, има перспектива за поне тримесечен живот. Когато тази перспектива изчезне, проправителствените независими медии и техните екстензии  започват да се услушват и оглеждат за нов политически патрон. Практиката дотук показва, че те се обръщат на 180 градуса още в мига, в който са разбрали, че властта най-вероятно ще се смени. В момента ССПМК отслабва поради две причини. , правителството “Борисов 3” остана без голям разказ. И  , замириса на избори. В такава ситуация пропагандната машина продължава да се върти, но за патрона ефектът е странен и на моменти дори комичен. С подобни контрапродуктивни нюанси бяха наситени интервютата по бТВ на премиера Бойко Борисов и главния герой в борбата срещу корупцията Сотир Цацаров. Пред един резигниран водещ, чиято задача беше да покаже, че не само не му се прави партия, но направо му се иска да стане и да си излезе, двамата “големи” в Борисовата държава имаха възможност да нарисуват епично платно на управленските си успехи. Но картината се получи силно абстрактна и в умърлушено-кафява гама. Дори не стана ясно кой е добрият силен герой, който окончателно ще оправи нещата. Г-н Цацаров държеше да отбележи, че той е само една брънка в управленската верига, която е непрестанно саботирана от съда и парламента. Премиерът беше пощаден, но финансовият министър и този на екологията бяха споменати в контекста на широките прокурорски интереси. Самата прокуратура работи като часовник, според главния прокурор, но страда от един неизвестен досега дефект. По принцип е силно централизирана и дисциплинирана структура, но не и що се отнася до Варна. Там нещата се решават от местните прокурори, чрез нещо като пълна регионална автономия. А тези местни прокурори не смеят (чудно защо) да направят нищо по отношение на корупцията и най-вече по отношение на трибуквените групировки. И след интервюто продължи да лъха конструктивна неяснота по въпроса кой назначава главния прокурор и кой може да го разследва в случай на съмнения за злоупотреба с власт. В своята изява премиерът Борисов постигна по-голяма прозрачност, но по по-маловажни въпроси. Така например се стигна почти до изясняване на темата за премахването на държавните субсидии за партиите - една глупава и популистка идея на домакинстващото шоу. Премиерът беше категоричен, че самият той е против, но въпреки това ще предложи подобна мярка. С ясното съзнание, че тя няма да бъде приета. По повечето от останалите въпроси не можеше да се долови подобна яснота и категоричност на позицията. Дали легендарната г-жа Гинка ще вземе ЧЕЗ - това остана отворен въпрос. Да не говорим за строежа на АЕЦ “Белене”. Едно е безспорно: че имаме купени реактори за централата. Ако проектът ще е печеливш, би трябвало да си го построим или поне сериозно да участваме в него. Ако няма да е печеливш, тогава трябва да бягаме надалеч, защото към загубата от реакторите ще се добавят и още десетина милиарда евро. Официлно не сме сигурни, че ще е печеливш и затова търсим друг да го строи. И бутаме нещата напред, докато мандатът изтече... Може би е необходимо по-дълбоко и по-добронамерено вникване в позициите на двамата “големи”. Може би това би разкрило картина в не толкова кафяви краски. Но и тогава на платното ще липсва ясен, голям разказ за това, което се случва в България. Борисовото правителство е достигнало вододел, след който нишките, вплетени в досегашното управление, започват да се разплитат в различни посоки. След последните резили в “малката” коалиция, Борисов не може да си позволи да продължи с “патриотизацията”, защото това би му донесло само негативи. “Патриотите” се превърнаха във воденичен камък, който Борисов трудно издържа. Назначаването на новия вицепремиер, чиято задача е да бъде доверен човек на Валери Симеонов в кабинета, илюстрира дилемите. Не е ясно има ли все още малка коалиция и доколко Сидеров е в нея. Правителството в момента е на малцинството и разчита на подкрепа от Марешки. Защо да плаща данък “патриоти” в такава ситуация? Може би защото Марешки също е консерватор-патриот, но е трудно да се каже дали това е аргумент в полза на “патриотизма” или по-скоро контрааргумент. Двете последователни интервюта на премиера и “неговия” главен прокурор може би са имали за задача да убедят публиката, че общата борба на двамата срещу “олигарсите” е във вихъра си. 5% от медиите (на г-н Пеевски, който очевидно не влиза в групата на “олигарсите”) отдавна раздухват тази версия и дори видяха доказателство за нея в последния доклад на Еврокомисията. Но и след 15 доклада от Вселенската комисия тази версия пак ще звучи като виц в една страна, където прокуратурата не смее да води дела в североизточния ѝ край, а в останалата територия е напълно възможно да имаш медиен монопол с 5% от медиите или пък да си купиш ТЕЦ като почетен председател на партия, след като си получил милионен хонорар за хидроинженерство. В този антикорупционен разказ има и вътрешно логическо противоречие. От една страна, ако главният прокурор гони само опозицията - най-вече горките бивши реформатори, тогава бутафорността на упражнението съвсем лъсва. Ако пък Цацаров подгони този, който сам си го е избрал, Борисов няма как да мине за антикорупционен герой. Предупредителните изстрели към Владислав Горанов са практическа демонстрация на концептуалните противоречия в тази нишка. С наближаването на изборите тези демонстрации ще се увеличават. Сдружаването с “Патриотите” така или иначе увреди европейския образ на Борисов, а напоследък започна да го вкарва във все по-объркани сценарии. Правителственото рамо за Орбан, който подкрепя Груевски, който пък работи срещу националните ни интереси в Македония, е ясна демонстрация за тупика, в който попадаме. От правителството изхвърча и единственият проевропейски “патриот” - Симеонов (с цялата условност на тези етикети в случая). Ентусиазмът по отношение на новите руски газови проекти и търсенето на възможности да се дават още пари на руската страна по “Белене” са също действия, които правят тезата “Борисов - гарант срещу руското влияние” силно проблематична. Може би все пак ще купим американски самолети, което е и логично за страна-членка на НАТО. Но дори по такъв въпрос с ясен политически отговор все още има туткане и колебания, както и възможности за нови отлагания. Единственото, което поддържа правдоподобността на нишката “Борисов, европеецът”, е Корнелия Нинова. На нейния фон и Лавров изглежда проевропейски настроен. Загубата на “големия разказ” е основната причина за скандалите в кабинета “Борисов 3”. Какъвто и ход да направи, той започва да изпада във вътрешно противоречие. Да балансираш между противоположности е голямо изкуство, в което Борисов постигна сериозни успехи през последните десетина години. Но в един момент натрупването на компромиси води до парализа - накъдето и да мръднеш, нещо пада и се чупи. И то с много шум. Тази парализа може да бъде прикривана известно време с медиен параван. Но и този параван се нуждае от правдоподобен разказ, за да е ефективен.", "date": "2018.11.24", "title": "\"Борисов 3\": как се стигна до тази парализа"}
{"url": "http://clubz.bg/76265-i_djambazki_predlaga_vytreshni_izbori_za_evrolistite_na_patriotite", "text": "Заместник-председателят на ВМРО и евродепутат Ангел Джамбазки предлага вътрешни избори, на които членовете и симпатизантите на трите партии в \"Обединени патриоти\" да подредят кандидатите за евроизборите. Догодина в периода 23-25 май в страните от ЕС ще се състоят изборите за представители в следващия Европейски парламент. \"Да, България\" излъчва кандидат-евродепутати на вътрешни избори Преди \"Патриотите\" от \"Да, България\" също предложиха кандидадите за евродепутати да бъдат избрани на вътрешни избори на обединението \"Демократична България\". По БНТ тази сутрин Джамбазки коментира раздора в коалицията \"Обединени патриоти\", слуховете, че лидерът на \"Атака\" Волен Сидеров иска да води листата и как да се явят Патриотите на тези избори. Джамбазки писал \"патриотичен донос\" срещу Сидеров в Европа, съобщи Бареков По отношение на скандалите в патриотичната формация, обединяваща НФСБ, ВМРО и \"Атака\", Джамбазки заяви, че въпреки \"продуцирането на безсмислени скандали за единица време\", те са различни от Реформаторския блок в предишното управление.  Трябва да започнем съвсем нов разговор и разказ на нашата идея, на това какво е родолюбие, заяви Джамбазки. Според Джамбазки темата за българите в чужбина е сред най-болните за патриотите. По думите му грешките в поведението трябва да се поправят час по-скоро. Той каза, че негова кандидатура за евроизборите ще бъде обсъдена най-напред в местната структура на ВМРО в \"Овча купел\", на която е член. Джамбазки коментира и темата за Европейската агенция по лекарствата, за която София беше сред кандидатите за седалище на европейския орган, но неуспешно. Джамбазки писал \"патриотичен донос\" срещу Сидеров в Европа, съобщи Бареков", "date": "2018.11.24", "title": "И Джамбазки предлага вътрешни избори за евролистите на Патриотите"}
{"url": "http://clubz.bg/76266-vlastta_hem_chaka_rusko_da_za_turski_potok_hem_gotova_za_nego", "text": "Министърът на енергетиката Теменужка Петкова заяви, че се чака официална информация от \"Газпром\" дали наистина втората тръба на \"Турски поток\" ще мине през България, както съобщи преди ден руското издание \"Комерсант\". \"Трябва да изчакаме официалната информация от колегите от „Газпром”. Но сме готови за реализацията на един такъв проект\", заяви Петкова по Нова телевизия, припомняйки, че темата е била поставена и по време на визитата на премиера Бойко Борисов в Москва. По думите й предварителните анализи сочат, че инвестицията би била приблизително 2,6 милиарда лева. Как приклякаме пред \"Газпром\" Работим за това България да запази своето стратегическо място на газовата карта на Европа, каза Теменужка Петкова. \"Това може да стане, ако предприемем адекватни действия към промените, които се извършват около нас, проектите, които се реализират, и да направим така, че тези големи енергийни проекти да не заобиколят България. До голяма степен това зависи от нас\", допълни тя. Целта на правителството, по думите й, е България да има поне 3 различни източника за доставка на природен газ. Макар политическите реакции в България на новината за \"Турски поток\" през наша територия да са положителни, експертните са скептични, предаде БНР. \"Новината, тиражирана от \"Комерсант\" е фалшива, вероятно с цел да покаже подкрепа пред българското общество на идеята, която беше лансирана от Теменужка Петкова за промяна на енергийната стратегия в частта природен газ\", смята Христо Казанджиев от Българската енергийна и минна камара.  Газ има. Пари нЕма. Няма и тромпети за Борисов Според него трасето през България е по-рационално от икономическа гледна точка за достъп до централноевропейските страни. Експертът смята обаче, че страната ни ще се натовари с огромни разходи и ще се повтори ситуацията с \"Южен поток\". За бившия шеф на \"Булгартрансгаз\" Иван Дреновички втората тръба на \"Турски поток\" е важна за България: “След фиаското за \"Южен поток\", след евентуалното прекратяване на транзита през Украйна, ние рискуваме да загубим своето положение за основен газоразпределителен център по балканско направление“, каза Дренкович.   Според него Гърция ще направи всичко възможно да се обособи като транзитна държава. Те със сигурност имат своите конкурентни предимства, смята той. Той е на мнение обаче, че българските тръби в никакъв случай няма да останат празни.  Газ има. Пари нЕма. Няма и тромпети за Борисов", "date": "2018.11.24", "title": "Властта хем чака руско \"да\" за \"Турски поток\", хем готова за него"}
{"url": "http://clubz.bg/76252-kapitanyt_na_real_madrid_dal_polojitelna_doping_proba", "text": "Серхио Рамос е дал положителна допинг проба на финала на Шампионската лига \"Реал\" (Мадрид) - \"Ювентус\" (4:1) в Кардиф през 2017 г., съобщава германското списание \"Шпигел\", позовавайки се на платформата \"Футболлийкс\". Според информацията капитанът на \"белите\" е приел препарата дексаметазон - картикостероид, който е забранен. Условие за разрешен прием е УЕФА да е била информирана предварително, а това не е направено.  Футболистът обаче не е понесъл наказание, нито клубът. По информация на \"Футболлийкс\" УЕФА се е задоволила с писмено извинение от страна на футболиста. Той заявил, че ден преди мача е бил инжектиран с дексаметазон в коляното и рамото - заради болки, но лекарят на европейските шампиони не е обявил това предварително, както е било редно да направи. \"Шпигел\" твърди, че Рамос, който си спечели и лоша слава покрай контузията на Мохамед Салах на финала тази година, е престъпил антодопинговите правила още веднъж. Това е станало през април след мач с \"Малага\". Той е взел душ преди да даде проба, а това е забранено.  \"Реал\" (Мадрид) отхвърли обвиненията в официална информация. Клубът заявява, че никога не е прекрачвал правилата на УЕФА и на Световната антидопингова агенция (WADA). Европейската футболна централа изискала информация по случая, след което го \"затворила\". УЕФА също обяви, че не приема информацията и че никога не е \"покривала\" положителна допинг проба.", "date": "2018.11.24", "title": "Капитанът на \"Реал\" (Мадрид) дал положителна допинг проба"}
{"url": "http://clubz.bg/76262-na_ekoministyra_neno_dimov_napomnqme", "text": "Реанимирането от прокуратурата на казуса \"Банско\" предизвика вчера отговор на министъра на околната среда и водите Нено Димов. Държавното обвинение иска да знае кога държавата ще приведе договора с концесионера на ски зоната \"Юлен\" АД в съответствие с новото законодателство и с реалната площ, която \"Юлен\" използва. Както е известно, по договор са й предоставени 99,5 хектара, но се разпростира на 165 хектара. Димов отвърна задочно, че договорът, датиращ от далечната 2001 година, е изначално сбъркан - има три дефинирани територии като обект на концесията - 99,5 ха, 818 ха и 1075 ха - и препрати да се търси отговорност от тогавашния министър Долорес Арсенова. Екоминистерството загубено в координатната система по казуса с Банско Тези думи на екоминистъра предизвикаха екоорганизациите да реагират. И да припомнят на Димов, че не трябва с лека ръка да прехвърля отговорност предвид факта, че в периода на подготовката по концесията с \"Юлен\" и той е бил част от Министерство на околната среда и водите (МОСВ). От коалиция \"За да остане природа в България\" настояват и за подвеждане под наказателна отговорност за нарушенията в Банско. Цацаров пише до Борисов: Променете договора с \"Юлен\" (ПЪЛЕН ТЕКСТ) Факт, прокуратурата започна проверка в началото на годината и оповести, че в действителност \"Юлен\", зад която стои офшорката \"ТАК Сървисиз\", използва по-голяма площ от първоначално договорената. Според горецитирания член от НК,   Бойко Борисов: Всички знаем кой е собственикът на \"Юлен\", Цеко Минев Факт, в периода 1997-2001 година Димов е главен секретар и заместник-министър на МОСВ. И напомнят още: Както стана ясно, МОСВ все още не може да определи коя точно е площта, дадена на концесия. Министерството водело разговори с представители на \"Юлен\", като компанията сама искала промяна на договора. В действителност настоящият договор е по условията на тогавашния закон за подземните богатства.  Отговорите на Нено Димов за Банско. И нечутите въпроси (ВИДЕО) През 2017 година, предколедно, Нено Димов и бившият вече вицепремиер, сега депутат – Валери Симеонов, се опитаха да прокарат на тъмно, без предварително обществено обсъждане, изменение в договора за концесията на ски зоната. Внесоха анекс, който Министерският съвет трябваше да одобри. Вечерта преди разглеждането на тази точка обаче проектоанексът изтече в медийното пространство, като с него на \"Юлен\" се даваха дава повече земи от сега ползваните срещу 30% скок на таксата. На следващия ден, раздразнен от медийните публикации, премиерът Бойко Борисов нареди точката да бъде отложена.  Във връзка с объркването от \"За да остане природа\" припомнят и, че бившият екоминистър Нона Караджова от първото правителство на Борисов призна, че ски зоната използва повече площ от разрешеното по концесия. След което обаче: \"веднага започна с опитите да обяснява това с \"объркване на договора\". , констатира екокоалицията. И посочва в заключение какви са правомощията на министъра във връзка с големия въпрос - кой е реалният собственик на най-големия ни зимен курорт: Кой е реалният собственик е въпрос, чийто отговор е публична тайна. Наскоро в телевизионно интервю премиерът посочии, че това е Цеко Минев - собственик на ПИБ и председател на федерацията по ски. Разбира се, на следващия ден от ПИБ излязоха с опровержение на тази информация. И в петък Нено Димов посочи, че няма отговор на този въпрос - отправил запитване до БНБ и оттам му казали, че не могат да му предоставят тази информация. Прокуратурата пък чакала отговор от Вирджинските острови. Кабинетът не знае кой е реалният собственик на \"Юлен\" (ДОКУМЕНТ) Според горепосочения член от закона \"мерките за превенция на използването на финансовата система за целите на изпирането на пари са:  Тези мерки са задължителни  Цацаров пише до Борисов: Променете договора с \"Юлен\" (ПЪЛЕН ТЕКСТ) Бойко Борисов: Всички знаем кой е собственикът на \"Юлен\", Цеко Минев Отговорите на Нено Димов за Банско. И нечутите въпроси (ВИДЕО) Кабинетът не знае кой е реалният собственик на \"Юлен\" (ДОКУМЕНТ)", "date": "2018.11.24", "title": "\"На екоминистъра Нено Димов напомняме...\""}
{"url": "http://clubz.bg/76247-btr_napada_s_tejyk_rok_varna_i_shumen", "text": "Б.Т.Р. продължават да добавят дати към турнето си \"Невидими стени\" 2018, с което популяразират едноименния си супер успешен албум. След концертите в София и Пловдив, бандата обяви лайвове на Билети се продават на касите на двете споменати културни средища, а ако не побързате, стените им може да станат съвсем видими за вас - отвън. Z Rock съобщава, че квартетът ще посрещне овогодишната нощ на площад “Свобода” в Русе. Б.Т.Р. за Глен Хюз: Чест е да свирим с такъв уникален музикант Бандата в състав Атанас Пенев – вокали, Славчо Николов – китари, вокали, Иван Калфов – бас и Илиян Диков – барабани изпълнява повечето песни от последния си албум \"Невидими стени\" и най-популярните си хитове, съобщава мениджмънтът им. Рокаджиите изпращат 2018 г. с 12-ия си студиен албум, едноименно турне и много авторски и съвместни концерти с Джон Лоутън и Глен Хлюз. Любопитна подробност е, че в многото им концерти им помагат Антоний Георгиев-Тонто от \"Ахат\", Ясен Велчев от \"Акага\" и китаристът Добромир Поликов. Преди месец Б.Т.Р. представи мащабната видеопродукция \"Никога преди\", отново в стилистиката на киното, както и предишните два клипа – “Несбъдване” и \"Моята сила\".   Видеото и пищната му промоция бяха подкрепени от военното министерство като част от кампания за набиране на нови войници.     Пред Клуб Z Славчо Николов припомни, че началото е още на 6 октомври, 2017 г., когато официално е обнародвана \"Моята сила\". \"Оттогава обикаляме непрекъснато с песните от последния албум - практически доста преди премиерата му\", отбеляза китаристът На 6 октомври хитсингълът бе последван от втория - \"Невидими стени\", а самият албум излезе на 29 март, 2018 г.", "date": "2018.11.24", "title": "Б.Т.Р. напада с тежък рок Варна и Шумен"}
{"url": "http://clubz.bg/76253-es_razsledva_potencialen_kartel_v_prodajbite_na_samoletni_bileti", "text": "Пътниците в ЕС може би плащат надути цени в резултат на картел между компаниите, продаващи самолетни билети. Това се казва в разпространено днес съобщение на Еврокомисията. Тя започна разследване срещу компаниите Amadeus и Sabre. Те посочват дати на полетите, свободни места и цени на билетите и така улесняват пътническите агенции и уебсайтове да правят резервации за самолетни билети. Марешки моли Таяни за помощ с картела в горивата ЕК подозира,че Amadeus и Sabre може да ограничават възможностите на авиокомпаниите и пътническите агенции да прибягват до услугите на потенциални конкуренти и така затрудняват навлизането на пазара на други компании. Подобно поведение би било нарушение на правилата на ЕС за конкуренцията. Amadeus,  чиято централа се намира в Испания, обяви, че ще оказва пълно сътрудничество при разследването, предаде ДПА. Базираната в САЩ компания Sabre засега не е коментирала новината.", "date": "2018.11.24", "title": "ЕС разследва потенциален картел в продажбите на самолетни билети"}
{"url": "http://clubz.bg/76258-ispaniq_evropejskiqt_syvet_za_brekzit_moje_da_ne_se_systoi", "text": "Испанският премиер Педро Санчес предупреди, че насроченият за неделя извънреден Европейски съвет в Брюксел може и да не се състои, ако не бъде постигнато споразумение за Гибралтар, предаде Ройтерс. Санчес допълни, че все още не е получил гаранции, че всяко бъдещо решение да Гибралтар ще бъде вземано след преки преговори с Испания. Гибралтар остана пречка пред споразуменето за Брекзит В Брюксел преговарящи от ЕС, Великобритания и Испания продължават да търсят начини да се разберат. Още снощи Педро Санчес предупреди, че Мадрид ще наложи вето върху проектодекларацията за Брекзит. На срещата в неделя лидерите на ЕС ще се опитат да подкрепят документа с консенсус. Това означава, че Испания на практика ще може да забави процеса. Говорител на британската премиерка Тереза Мей заяви, че Лондон ще работи с правителството в Мадрид по въпроса за Гибралтар.", "date": "2018.11.24", "title": "Испания: Европейският съвет за Брекзит може да не се състои"}
{"url": "http://clubz.bg/76256-djambazki_pisal_patriotichen_donos_sreshtu_siderov_v_evropa_syobshti_barekov", "text": "Евродепутатът Ангел Джамбазки изпратил на всички в Европейския парламент \"един патриотичен донос\" срещу Волен Сидеров. Ангел Джамбазки заговори за вътрешни избори при \"патриотите\" За това съобщи неговият колега и някогашен коалиционен партньор Николай Бареков, който сега работи с лидера на \"Атака\" за нов консервативен алианс. По негови думи той е бил пратен на всички евродепутати, освен на него. И цитира още, че Джамбазки препоръчвал на европейските политици да не се снимат със Сидеров. Сидеров при Борисов: разяснил, че не иска \"патриотите\" да напускат Водещият обобщи, че \"консерватизмът\" расте навсякъде по света, само в България \"виждаме разпад\". Според него коалицията \"Обединени патриоти\" вече се е разпаднала, трябвало да го признаят.   А за съюзът на Марешки с френската националистка Марин Льо Пен каза, че тя е \"твърде дясна\", и че той и Сидеров ще се опитат да направят \"по-хигиенична група\" с другите консерватори. Така Бареков поставя срок на обсъждането за общо явяване на \"Патриотите\" на евровота, нещо, което Сидеров отказва да направи. Според него лидерът на \"Атака\" трябва да си изясни позициите с ГЕРБ, \"нямаме намерение до изборите да заклатим лодката.\" Бареков не отговори дали ще се кандидатира на евровота, въпреки че Сидеров постоянно настоява, че неговият нов партньор няма такива намерения. Сидеров: Не планирам коалиция с Бареков, той няма амбиции за евровота Сидеров при Борисов: разяснил, че не иска \"патриотите\" да напускат Сидеров: Не планирам коалиция с Бареков, той няма амбиции за евровота", "date": "2018.11.24", "title": "Джамбазки писал \"патриотичен донос\" срещу Сидеров в Европа, съобщи Бареков"}
