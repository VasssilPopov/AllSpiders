{"url": "http://clubz.bg/78479-folk_televiziq_pokazva_plovdiv_kato_evro_stolica_na_kulturata_v_you_tube", "text": "Светът гледа как Пловдив стана европейска столица на културата миналия петък през фолк телевизията “Планета”. Видеоканалът You Tube е свалил оригиналния видеозапис на церемонията по откриването. Причината е анекдотична - записът на организаторите влязъл в конфликт със запис на същото събитие за предаване на “Планета”, който очевидно е бил качен по-рано, съобщи “Пайнер”, компанията собственичка на телевизията. Автоматичната система за разпознаване на You Tube с изкуствения си интелект отстранила оригиналния запис. Неговият собственик, Фондация „Пловдив 2019“ обяснява в съобщение, че сега зрителите във видеоканала могат да видят как Пловдив става европейска столица на културата чрез предаването „Бащино огнище“ на “Планета”. То е насочено фолклора, традициите и днешния ден на България, публикува се в YouTube и отразява важните културни прояви в страната. На „Пловдив – Европейска столица на културата 2019“ предаването е посветило разширен репортаж от официалната церемония по откриването.  ", "date": "2019.01.20", "title": "Фолк телевизия показва Пловдив като евро-столица на културата в You Tube"}
{"url": "http://clubz.bg/78475-gryckiqt_geroj_cicipas_gledam_federer_ot_6_godishen_a_sega_go_pobedih", "text": "Откритото първенство на Австралия ще има нов шампион - 20-годишният грък Стефанос Циципас елиминира първенеца от последните две издания Роджър Федерер (Швейцария) с 6:7(11), 7:6(3), 7:5, 7:6(5). Титла №100 за Маестрото от ATP ще почака, а в тенис средите всички говорят за Циципас. Младокът, който е заявил участие на турнира \"София оупън\" идния месец, игра почти перфектно срещу Федерер. Той загуби след драматичен тайбрек само първия сет. Във втория изравни след нов тайбрек, а в третия направи пробив в решителен момент. В четвъртия записа нов успех в тайбрек срещу човека, който трудно губи мачове в тази фаза. Циципас, който е от брак на рускиня и грък, роден и израснал край Атина, не позволи нито един брейк. Той игра с много дух и самочувствие срещу най-успелия в тениса, беше агресивен, вървеше му всеки един елемент от играта. Циципас имаше наистина страхотна подкрепа на трибуните. Край централния корт \"Род Лейвър\" за него викаха и други негови сънародници, които не успяха да влязат на арената и гледаха на видеостени отстрани. Рядко се случва някой тенисист да е по-подкрепян от идола Федерер във всяка точка на света. Григор направи много подаръци на рожденика Тиафо и отпадна (СНИМКИ) За място на полуфинала Циципас ще спори с друга изненада в Мелбърн тази година - испанецът Роберто Баутиста Агут. Опитният Агут, също участник на \"София оупън\", изхвърли пък финалиста от 2018-а Марин Чилич (Хърватия). Той измъкна трети 5-сетов сблъсък на турнира - 6:7(8), 6:3, 6:2, 4:6, 6:4. Испанецът за първи път е на четвъртфинал на турнир от Големия шлем. А отпадането на Федерер и Чилич на първо четене е подарък за Рафаел Надал. Матадора ще спори с елиминаралия Григор Димитров американец Франсис Тиафо и при успех ще чака на полуфинала своя сънародник или Циципас.", "date": "2019.01.20", "title": "Гръцкият герой Циципас: Гледам Федерер от 6-годишен, а сега го победих"}
{"url": "http://clubz.bg/78477-sydyt_ostavi_zadyrjanite_za_finansirane_na_terorizym_v_aresta", "text": "Специализираният наказателен съд в неделя остави в ареста петима от задържаните по подозрения, че се участвали в подготовка на терористични нападения и финансиране на тероризъм. Би Ти Ви идентифицира българката сред задържаните по тези обвинения като Исения Асенова (39 г.). Останалите са Мустафа Алибрахим, Абдалхай Халум, Атеф Хсара, Сулейман Али, предаде Нова ТВ. Двама от тях са със сирийско гражданство, а трима с двойно - българско и сирийско, съобщи тя. Шести участник в групата, също сириец е обвинен задочно, защото е обявен за международно издирване. Името му не беше споменато.  Петимата са част от общо 43-ма души задържани при операция на ДАНС и ГДБОП на 18 януари при разбиването на заподозряна организирана престъпна група, действала по метода “хавала”. За ръководител на групата е сочен временно пребиваващ у на сириец. Заплашват го до 12 години лишаване от свобода. При \"хавала\", което на арабски означава “прехвърлям”, парите се оставят при посредник в една държава и се вземат от втори посредник в чужбина. Схемата е анонимна и не оставя документални следи. Наблюдаващата  прокурорка Евгения Станкова каза пред Би Ти Ви, че числеността на групата е била различна в различни моменти, в но периода, фиксиран в обвиненията тя съвпада с  лицата, на които е предявено обвинението.", "date": "2019.01.20", "title": "Съдът остави задържаните за финансиране на тероризъм в ареста"}
{"url": "http://clubz.bg/78476-vtora_avariq_s_parnoto_v_sofiq", "text": "Втора авария спря парното и топлата вода на жителите на столичния център, става ясно от  .  Според информацията без топлоподаване са гражданите, които живеят в   и в рамките на ул. “Лисец”  № 6-8, 7, 92 и ул. “Оборище” № 86, 88-90, 119. Парно и топла вода няма и в Целодневна детска градина 151. Заради друга авария от сутринта без топлоподаване са два от южните квартали на София - . Повредата остави без парно и топла вода Университетска болница \"Лозенец\", американското посолство и Факултета по информатика и математика на Софийския университет. Два квартала в София - 48 часа без парно и топла вода Тази авария е много по-голяма, планирано е да бъде отстранена чак след 48 часа, което означава най-рано във вторник сутринта, макар от \"Топлофикация София\" да твърдят, че ще опитат да се справят по-бързо. Проблемът с липсата на парно и в трите столични квартала се засилва от факта, че през нощта се очаква  , като в понеделник температурите ще са по-ниски от тези през уикенда, а в София ще паднат и под нулата. В нощта срещу вторник пък се очакват валежи от сняг.", "date": "2019.01.20", "title": "Втора авария с парното в София"}
{"url": "http://clubz.bg/78469-golemiqt_uchen_patriarh_kiril_pocheten_profesor_na_ruskata_akademiq_na_naukite", "text": "Президиумът на Руската академия на науките предлага да бъде удостоен патриарх Кирил със званието \"почетен професор на академията\". Академиците обосноваха тази идея с цитати на Айнщайн за Бог. Оказва се, че цитатите са взети от сериала, посветен на гениалния физик, излъчван по National Geographic, пише Би Би Си - Русия.  \"Патриархът е голям популяризатор на науката\", така пиарката на Руската академия на науките Светлана Попова обясни защо няма логическо противоречие в присъждането на титлата \"почетен професор на РАН\" на Кирил. Патриархът три пъти бил участвал в програмата \"Очевидно-невероятно\", водена от съветския и руски физик Сергей Капиц. От Би Би Си отбелязват, че въпреки внимателната проверка, която са извършили, не са установили някога Айнщайн да е имал подобно твърдение.  Руският патриарх: Използването на смартфони ще доведе Антихриста Той нарича и юдаизма, заедно с всички останали религии, \"въплъщение на примитивни предразсъдъци\". Айнщайн в различни свои трудове и писма пише, че не вярва в персонификацията на Бог, напомня медията. Пред Би Би Си прессекретарят на президента на РАН Светлана Попова уточнява, че тя не е цитирала самия учен, а персонажа от сериала \"Гений\". Тя допълва, че в Руската академия на науките са решили да наградят патриарх Кирил за неговия ентусиазъм по въпроса за \"сближаването и разбирането на науката и религията\". Каква ще бъде новата роля на патриарх в академията не е ясно. Защо руският патриарх лети със самолети на бизнесмени Горан Благоев: Руският патриарх е Путин в расо През 2010 г. патриарх Кирил стана почетен професор на ядрения университет МИФИ. След две години там беше открита катедра по теология, чийто ръководител стана митрополит Иларион, който е ръководител на външните църковни връзки на Руската православна църква. Кирил се смята за много близък до Кремъл и до президента Владимир Путин, с когото се познават още от тогавашния Ленинград. Патриархът на Руската православна църква Кирил е известен с предпочитанията си към луксозния живот. Наскоро стана ясно, че той лети с частен самолет, предоставен му от бизнесмени, които по този начин се стремят да окажат услуга на Църквата. Той беше забелязан да пристига в Екатеринбург с Embraer Legacy 600, чиято цена според някои оценки достига 25 млн. долара. Преди време патриархът беше заснет да носи със скъп швейцарски часовник от марката \"Breguet\", чиято цена е 30 хиляди евро.  Според Кирил хомосексуалните бракове вещаели края на света, а руските бомби в Сирия носели мир и щастие на хората. В последното си коледното обръщение той обясни, че интернет и техническите джаджи са дело на Антихриста. Патриарх Кирил обяви България за нация от малоумници Руският патриарх успя да предизвика скандал и с посещението си в България миналата година. Защо руският патриарх лети със самолети на бизнесмени Горан Благоев: Руският патриарх е Путин в расо Патриарх Кирил обяви България за нация от малоумници", "date": "2019.01.20", "title": "\"Големият учен\" патриарх Кирил - почетен професор на Руската академия на науките"}
{"url": "http://clubz.bg/78474-129_syveta_kak_da_si_hvanesh_myj_ot_50_te", "text": "През 1958 г. американското списание McCall's публикува класическа статия - съвети за жени, които искат да си намерят съпруг. 60 години по-късно американка от Уисконсин намира стар брой и го публикува онлайн. За няколко седмици 129-те съвета биват споделени стотици хиляди пъти. Любопитното е, че статията е базирана на препоръки, събрани от 16 души - мъже и жени. Списанието изрично ги е помолило да забравят преценката какво е подходящо да се каже или какъв съвет ще се възприеме добре. Не е и странно, че през 2019 г. някои от съветите звучат странно, някои - откровено сексистки, трети са напълно абсурдни. Същевременно, намират се и полезни и важащи и сега препоръки. Някои от съветите са типично американски и трудни за разбиране - №97 например намеква да не показваш на мъжа, че си завършила университет със специално отличие. №27 не се връзва, ако не знаете колко популярни са конвенциите по всякакви въпроси и на всякакви професионалисти в САЩ. Не е ясно каква е целта пиколото да звъни по пейджъра в №42. Други съвети са придобили особен смисъл с времето - например №76 буквално съветва \"отидете на среща с щастлива двойка омъжени гейове\". Но не става дума за някаква ранна проява на толерантност към хомосексуалните - просто думата gay все още се ползва основно за \"щастлив, радостен\" през 1958 г. Някои препоръки са напълно сериозни и отговарят на разбиранията и порядките от онова време - но други са напълно безумни и звучат като подигравка, като №58, който препоръчва да получите слънчево изгаряне. Или просто солариумът още не е бил изобретен? И това дори не е в категорията \"смахнати идеи\". Ето и пълния списък, разделен по оригиналните категории:     1. Вземи си куче и го разхождай. \n\t    2. Повреди си колата на стратегически места. \n\t    3. Отиди на вечерно училище - запиши се на курс, който мъжете харесват. \n\t    4. Включи се в клуб за разходки и туризъм. \n\t    5. Провери последното преброяване на населението и къде има най-много ергени. В Невада има 125 мъже на всеки 100 жени. \n\t    6. Чети страниците с некролозите, за да намериш подходящи вдовци. \n\t    7. Започни да играеш голф и посещавай различни игрища. \n\t    8. Направи няколко кратки почивки на различни места, вместо една дълга на едно място. \n\t    9. Седни на пейка в парка и храни гълъбите. \n\t    10. Запиши се на велосипедна обиколка из Европа. \n\t    11. Намери си работа в медицинско, зъболекарско или правно училище. \n\t    12. Стани медицинска сестра или стюардеса - те се омъжват много лесно. \n\t    13. Попитай съпрузите на приятелките си за подходящи ергени в техния офис. \n\t    14. Бъди мила с всички - могат да имат подходящ брат или син. \n\t    15. Наеми се на държавна работа зад граница. \n\t    16. Бъди доброволец за съдебно жури. \n\t    17. Бъди дружелюбна към грозните мъже - красотата е в действията, не външния вид. \n\t    18. Кажи на приятелите си, че искаш да се омъжиш. Не го пази в тайна. \n\t    19. Загуби се на футболен мач. \n\t    20. Не работи в компания, управлявана предимно от жени. \n\t    21. Започни работа в спортен магазин, на щанда за рибарски принадлежности. \n\t    22. В самолета, във влак или автобус сядай до мъж. \n\t    23. Ходи на срещи на випуска - може би ще срещнеш там вдовец. \n\t    24. Не се страхувай да бъдеш приятелка с по-привлекателни жени. Те могат да имат излишен обожател. \n\t    25. Посети родния си град - гадното момче на съседите може да е станало достоен кандидат-съпруг. \n\t    26. Не ставай съквартирантка на тъжно и непривлекателно момиче - то ще ви свали на неговото ниво. \n\t    27. Започни почасова работа в компания за организиране на конвенции. \n\t    28. Сменяй апартаменти отвреме-навреме. \n\t    29. Когато пътуваш, стой в малки хотели, където е по-лесно да срещнеш непознати. \n\t    30. Научи се да рисуваш. Сложи триножник и се упражнявай пред училище за инженери.     31. Спъни се, когато влезеш в стаята, в която е той. \n\t    32. Забравяй благоприличието понякога и просто му се обади. \n\t    33. Носи кутия за шапки. \n\t    34. Сложи си лепенка за рани на видно място. Хората винаги питат какво се е случило. \n\t    35. Печели много пари. \n\t    36. Научи няколко забавни истории и се научи да ги разказваш добре. \n\t    37. Отиди при него и му кажи, че искаш съвет. \n\t    38. Изпускането на кърпичката още работи. \n\t    39. Нека баща ти да е купил билети за театър, от които трябва да се отървете. \n\t    40. Стой в ъгъла и плачи тихо. Има добри шансове той да дойде, за да разбере какво не е наред.     41. Не го оставяй да се опитва да отгатне името ти на следващата среща. Без такива \"познай кой\" рàботи. \n\t    42. Ако сте в голям хотел, накарай пиколото да ти пише по пейджъра. \n\t    43. Купи кабриолет. Мъжете обичат да ги карат. \n\t    44. Научи се как да печеш вкусни ябълкови пайове. Занеси един на офиса и го дай на подходящите ергени да го пробват. \n\t    45. Смей се на шегите му. \n\t    46. Ако има мълчалив и затворен мъж сред тези, които знаеш, защо не си го култивираш? Може и да е скрит скъпоценен камък. \n\t    47. \"Случайно\" остави чантата ти да се отвори, разпръсквайки съдържанието си по улицата.     48. Мъжете обичат да се мислят, че разибрат от парфюми. Попитай го за съвет какъв точно трябва да носиш. \n\t    49. Вземи си по-хубави очила - мъжете свалят и жени с очила - или си вземи лещи. \n\t    50. Упражнявай се в пиенето първо с приятелките си. \n\t    51. Ако си боядисваш косата, избери един тон и се боядисвай само с него. \n\t    52. Носи високи токчета през цялото време - те са по-секси! \n\t    53. Освен ако той не е по-нисък от теб! \n\t    54. Кажи му, че е красив. \n\t    55. Грижи се за здравето си. Мъжете не харесват болни момичета. \n\t    56. Ако изглеждаш добре в пуловер, носи такъв на всяка трета среща. \n\t    57. Обличай се различно от другите момичета в офиса. \n\t    58. Изгори на слънце. \n\t    59. Внимавай с речника си. \n\t    60. Мини на диета, ако се налага. \n\t    61. Когато си с него, си поръчвай пържолата алангле. \n\t    62. Не му казвай за алергиите си. \n\t    63. Европейските жени използват очите си като добро предимство. Упражнявай се в огледалото. \n\t    64. Купи си огледало в пълен ръст и се огледай добре, преди да го посрещнеш. \n\t    65. Промени цвета на чорапите си и се увери, че ръбът им е прав! \n\t    66. Докарай този прясно изтъркан вид, като се изтъркаш! \n\t    67. Ако ти е купил нещо дребно или някакъв аксесоар, носи го. \n\t    68. Използвай пепелника, не смачквай цигарите в чаши от кафе! \n\t    69. Не бъди твърде дребнава. \n\t    70. Спазвай моралните си стандарти. \n\t    71. Недей да мрънкаш - момичета, които мрънкат, остават на лозата (букв.)     73. Покажи му, че можеш да се забавляваш и на евтина среща - но не прекалявай. \n\t    74. Не позволявай на родителите ти да се държат с него като с потенциален съпруг. \n\t    75. Кажи на родителите си да се махнат, когато го забавляваш. \n\t    76. Ходи на двойни срещи с щастливо омъжена двойка - нека види какво е! \n\t    77. Казвай на приятелите му хубави неща за него. \n\t    78. Прати на майка му картичка за рождения ден. \n\t    79. Попитай майка му за рецептите ѝ. \n\t    80. Говори с баща му за бизнес, и се съгласи с него, че данъците са твърде високи! \n\t    81. Купувай на децата на сестра му подаръци понякога. \n\t    82. На първата среща му кажи, че не мислиш да се омъжваш! \n\t    83. Не говори за това колко деца искаш. \n\t    84. Ако е рибар, научи се да мериш и чистиш риба. \n\t    85. Не му казвай всичко за себе си от самото начало. Запази някои неща в резерва. \n\t    86. Когато си навън и обикаляш с него, не настоявай да спираш на всяка витрина. \n\t    87. Не му казвай колко ти струват дрехите. \n\t    88. Научи се да шиеш и носи нещо, което си изработила ти. \n\t    89. Не клюкарствай около него. \n\t    90. Не го оставяй да мисли, че е единственият, дори това да значи да останеш вкъщи една или две вечери в седмицата! \n\t    91. Не се давай лесно, когато се опитва да те покани на среща! \n\t    92. Много рано в отношенията ви, защо не си харесате любима песен, която да е ваша обща? \n\t    93. Научи за момичетата, за които не се оженил. Не повтаряй техните грешки. \n\t    94. Не обсъждай бившите си приятели. \n\t    95. Ако си вдовица или разведена, не обсъждай постоянно предишния си съпруг.     96. Бъди гъвкава. Ако реши да изпусне танците и да отиде да гребе, отиди - дори и да носиш най-красивата си вечерна рокля. \n\t    97. Скрий академичната си награда - ключа от \"Фи Бета Каппа\", после малкият може да си играе с него! \n\t    98. Превърни вълците в подходящи ергени, като приемеш, че имат чест. \n\t    99. Сдържай желанието да го промениш - преди брака, естествено! \n\t    100. Научи се да теглиш чертата - но го прави елегантно. \n\t    101. Остани невинна, но не невежа! \n\t    102. Направи дома си удобен, когато той се обади - големи пепелници, удобни столове. \n\t    103. Научи се да играеш покер. \n\t    104. Ако е богат, кажи му, че харесваш парите му - искреността ти ще го интригува! \n\t    105. Не го оставяй да мисли, че твоята кариера е по-важна за теб от брака му. \n\t    106. Купи му забавен или особено подходящ подарък отвреме-навреме. Но не твърде скъп. \n\t    107. Изрежи и му прати по пощата забавен комикс, който харесва и на двама ви. \n\t    108. Не разказвай мръсни истории. \n\t    109. Спри да бъдеш момиченцето на мама - не го оставяй да мисли, че ще има проблеми с тъщата, дори и да знаеш, че е така! \n\t    110. Посочи му, че смъртността при ергените е двойно по-голяма от тази при женените мъже.     111. Запиши се в Йейл. \n\t    112. Земи си лиценз за лов. \n\t    113. Ако майка ти е дебела, кажи му, че си се метнала на баща си. Ако и той е дебел, кажи му, че си осиновена! \n\t    114. Промъкни се в боен кораб. \n\t    115. Наеми билборд и сложи снимката си и телефона си на него. \n\t    116. Напиши името си и телефонния си номер на покрива и добави \"Звъннете ми, пилоти.\" \n\t    117. Пусни слух колко много мъже си падат по теб. \n\t    118. Изкъпи се на популярен плаж на обяд! \n\t    119. Качи се на автобуса до летището и обратно. \n\t    120. Дай подкуп на отговорниците за виенското колело, за да ви блокират, когато сте на върха. \n\t    121. Стой на ъгъла на улица с много минувачи с ласо. \n\t    122. Носи камера, и карай непознати симпатични мъж да те снимат. \n\t    123. Накарай майка ти да даде стая под наем на мъже. \n\t    124. Прави и продавай тупета - плешивите мъже са лесна плячка! \n\t    125. Пусни реклама, че си търсиш мъж съсобственик за лодка. \n\t    126. Ако видиш мъж със спукана гума, предложи му да я оправиш. \n\t    127. Носи верига за теглене в багажника. \n\t    128. Кажи в офиса, че имаш кутия за копчета и ще зашиеш разпуснатите копчета на ергените. \n\t    129. Не се омъжвай за него, ако има твърде много разпуснати копчета!", "date": "2019.01.20", "title": "129 съвета как да си хванеш мъж... от 50-те"}
{"url": "http://clubz.bg/78246-razdelenieto_pravi_silata", "text": "\"Съединението прави силата\". Този лозунг, който стои на фасадата на Народното събрание, се е превърнал в непостижим идеал за всички българи. А мнозина политици зоват за съединение и обединение в името на България. Други пък анализират, че всички проблеми у нас се дължат именно на недостатъчното ни съединение. Истината обаче е по-различна. \"Съединението прави силата\" е подходящ лозунг, ако България се готви за война или пък е под непосредствена заплаха от такава война. Така е било след 1878 г., когато страната ни се е подготвяла за война с Османската империя, за да освободи българските земи, останали под нейна власт. Напротив, в мирно време разделението прави силата. И голяма част от проблемите ни се коренят именно в това, че у нас няма истинско разделение, а прекалено силно съединение. Особено задкулисно.  Не, няма. ГЕРБ и БСП влизат в шумни спорове за дребнотемия, като депутатските заплати, например. Понякога спорят и по други теми - за изтребителите, за пътищата, като от тези спорове лъха на лобизъм. По най-важната тема обаче - евроатлантическата ни интеграция двете партии са на едно мнение. Обичат да критикуват лошият ЕС, който формира Европа на две скорости, но самите те често дърпат ръчната спирачка по пътя ни към Европа. Отказват да работят за реална съдебна реформа, която да установи истинско върховенство на закона и гледат да не противоречат много-много на Владимир Путин. Дори му се извиняват понякога, че като член на ЕС от време на време ни се налага да възпираме имперските мераци на Москва.  Има ли истинска левица, чиято първа грижа да са интересите на хората на наемния труд и истинска десница, която да се грижи за максимално ефективно изразходване на публичните средства? И на двата въпроса отговорът е не. Всички български партии, независимо от етикета си, смятат евтината работна ръка за една от най-добрите реклами на България. Всички български партии, независимо от етикета си, пилеят най-безотговорно публичния ресурс, когато са на власт.  Не, разбира се. У нас изпълнителната власт винаги командва законодателната. А законодателната от своя страна играе голяма роля в управлението на съдебната. Именно затова винаги е ясно по кои казуси съдебната власт ще се активизира и по кои ще си прави оглушки. Всеки близък до политическата власт може да разчита, че докато има нейното благоволение, никога няма да има проблеми със съдебната, независимо какво е извършил.  Трудно може да се даде категоричен отговор на този въпрос. От една страна автентично гражданско възмущение по повод едно или друго безобразие винаги е съществувало. От друга страна обаче това автентично възмущение твърде лесно и твърде често бива яхвано от противоборстващи си олигархични кръгове и волно или неволно обслужва техни интереси. Твърде обезпокоително е и едно друго съединение. Една голяма част от  българите са съединени в мнението, че сегашното управления няма алтернатива. Ако тези управляващи, които ежедневно предизвикват недоволство, които периодично ни подлагат на различни унижения нямат алтернатива, то определено много сме го закъсали. Липсата на всички тези разделения е фундаментален проблем за българската обществна действителност. Защото тези разделения пораждат противоборстава и баланси, които са важни фактори за обществено развитие. Твърде много сме съединени. Крайно време е малко да се поразделим. Ама истински.", "date": "2019.01.20", "title": "Разделението прави силата"}
{"url": "http://clubz.bg/78478-desetki_hilqdi_protestiraha_v_atina_sreshtu_dogovora_ot_prespa_snimki", "text": "Гръцката полиция използва палки и сълзотворен газ срещу десетки хиляди демонстранти в Атина, които протестираха пред парламента в срещу договора от Преспа, който решава спора за името на Бившата югославска република Македония, като я преименува на Северна Македония. Най-малко петнадесет души бяха ранени в сблъсъците, започнали, след като част от протестиращите се опитаха да влязат в сградата на парламента на централния площад “Синтагма” и нападнаха полицията с колове и палки съобщи в. “Катимерини”. Поне 22 са арестуваните. Според полицията участниците в митинга са били 60 000, докато организаторите очакваха 600 000 предадоха световните агенции.Тяхото основно искане беше ратификацията на Преспанския договор да се постави на референдум. Такова конституционно изискване обаче няма. Ципрас остава премиер с разлика от 1 глас пред опозицията Гръцкият премиер Алексис Ципрас се очаква да представи договора за ратификация от гръцкия парламент идната седмица, след като депутатите в Скопие дадоха одобрението си за него по-рано. Историческият документ решава 27-годишен спор между съседите и отваря пътя на Македония за бъдещо членство в НАТО и ЕС. Ципрас оцеля миналата сряда в драматичен вот на доверие в парламента с мнозинство от 1 глас. Предстои му трудната задача да събере мнозинство за договора, който разделя гръцкото общество. Главната опозиционна партия “Нова демокрация”, доскорошните коалиционни партньори на Ципрас “Независимите гърци”, крайнодясната “Златна зора” и комунистите са против договора от Преспа. В изявление кабинетът на Ципрас обвини екстремисти след протестиращите, че са се опитали да проникнат в парламента и че нарочно са нападали полицаите. Той призова гражданите да “изолират и осъдят безрезервно” провокаторите.", "date": "2019.01.20", "title": "Десетки хиляди протестираха в Атина срещу договора от Преспа (СНИМКИ)"}
{"url": "http://clubz.bg/78470-rusiq_sledi_amerikanski_boen_korab_v_cherno_more", "text": "Руските военноморски сили следят американски боен кораб, който влезе в Черно море днес, предаде ТАСС, цитирана от БТА, като се позова на министерството на отбраната на Русия. Според руското министерство на отбраната американският боен кораб е влязъл в Черно море в 20.50 ч. московско време (19.50 ч. българско време). \n\tЕскадреният миноносец \"Доналд Кук\" влезе в Дарданелите на път към Черно море, предаде по-рано ТАСС, като се позова на изявление на военноморските сили на САЩ. \n\tВ Черно море корабът ще проведе \"операция по обезпечаване на сигурността в морето, по укрепване на стабилността и съвместната готовност с нашите съюзници от НАТО и партньорите в региона\", се казва в комюникето, разпространено от пресслужбата на Шестия флот на САЩ. \n\tВ текста се подчертава, че Съединените щати \"ще продължат да оказват поддръжка на (своите) съюзници и партньори, общите интереси в региона и стабилността в морето\". \n\tВ началото на януари бе съобщено, че големият американски десантен кораб \"Форт Макхенри\" е влязъл в Черно море.", "date": "2019.01.20", "title": "Русия следи американски боен кораб в Черно море"}
{"url": "http://clubz.bg/78471-borisov_bsp_tezi_provaleni_politici_ni_gonqt_i_ni_doblijavat", "text": "Министър-председателят Бойко Борисов  призова актива на ГЕРБ да изтъква успехите в управлението срещу \"фалшивите новини\" на опонентите.  , каза Борисов.  Той поиска кадрите на ГЕРБ да не се големеят, а да бъдат близо до хората и да решават проблемите им, припомняйки защо народът им е дал доверието си на изборите през 2009 година, когато някогашният главен секретар на МВР и кмет на София стана за първи път министър-председател. Със срещата, в която участваше по-голямата част от върха на държавното и цялото партийно ръководство заедно с еврокомисарката Мария Габриел, ГЕРБ сложи на практика начало на предизборната си кампания. Управляващите обявиха \"платформа за граждански диалог\" с избирателите, която трябва да открият във Великотърновския университет на 12 февруари. Борисов постави ударение в речта си на резултатите в управлението на ГЕРБ в икономиката, инфраструктурата, председателството на ЕС, повишаването на доходите и на жизненото равнище, но призна, че народът не вижда тях, а това, което определи като \"фалшиви новини\", разпространявани от опозицията. С \"недай Боже\" той предупреди, че нейна победа на предстоящите европейски и местен вот  Премиерът посочи, че обект на недоволство са и управляващите в мощни икономики като САЩ, Германия, Франция, въпреки положителната конюнктура и неизмеримо по-големите им от българските възможности. Той каза, че остарялата статистическа система не отчита реалните инвестиции в страната ни, които са по-високи от официално цитираните и са в реално производство, а не в услуги. Борисов упрекна БСП, че приписва на ГЕРБ проблеми, които тя сама е създала като например ромските гета, или изопачава свършеното от управляващите там, където сама не е направила нищо, като например в повишаването на енергийната ефективност на сградите, известно като саниране. Заместник-председателят на ГЕРБ Цветан Цветанов заяви, че в предстоящите избори ГЕРБ трябва да се стреми само към първо място и обърна особено внимание на местния вот, защото той по думите му формира \"гръбнака\" на властта. Цветанов призова актива на партията отсега да мисли как ще мобилизира избирателите в почивния ден 26 май, когато се очаква много хора да пътуват през дълъг уикенд. Официалният празник 24 май се пада в четвъртък.", "date": "2019.01.20", "title": "Борисов: БСП, тези провалени политици, ни гонят и ни доближават"}
{"url": "http://clubz.bg/78473-pojar_ubi_dvama_vyv_frenskite_alpi", "text": "Броят на пострадалите от пожар в планинския курорт Куршвел във френските Алпи нарасна до 22, съобщи в неделя телевизионният  \n\tканал Бе Еф Ем цитиран от БТА. \n\tПо-рано имаше информация за 14 пострадали и двама загинали. \n\tСпоред полицейската префектура пожарът е избухнал в 04:30 часа местно време на два етажа на сграда, където са били настанени близо 60 сезонни работници, сред които и чуждестранни граждани. Някои от тях, в състояние на шок, са се опитали да избягат от пламъците, скачайки от балконите. \n\tПристигналите на мястото на пожара спасителни подразделения са евакуирали всички хора, които са били в сградата. За гасенето на пожара са били задействани над 70 пожарникари, а причината за избухването му се разследва, уточни АФП.", "date": "2019.01.20", "title": "Пожар уби двама във френските Алпи"}
{"url": "http://clubz.bg/78472-siriq_zaqvi_che_e_otblysnala_izraelsko_vyzdushno_napadenie", "text": "Сирийски официални медии съобщиха, че противовъздушната отбрана на страната е отразила днес израелски въздушен удар южно от столицата Дамаск, предаде Асошиейтед прес, цитирана от БТА. \n\tСпоред държавната телевизия сирийската ПВО е попречила атаката да постигне целите си.  \n\tЖители на Дамаск заявиха, че днес са чули пет експлозии, като изглежда става дума за звука от стрелбата във въздуха на зенитните установки. \n\tСпоред сирийските държавни медии наскоро Израел е използвал ливанското въздушно пространство, за да удари дълбоко на сирийска територия, включително склад в района на международното летище на Дамаск.  \n\tИзраел рядко коментира подобни съобщения. По-рано този месец израелският премиер Бенямин Нетаняху обаче потвърди, че страната му е поразила стотици цели на Иран и Хизбула в Сирия, включително оръжеен обект преди две седмици. \n\tИзраелската система за противоракетна отбрана \"Железен купол\" е прехванала и свалила ракета, изстреляна по северната част на окупираните от Израел Голански възвишения, на границата със Сирия, съобщи израелската армия, цитирана от Ройтерс. \n\tВ изявлението не се уточнява откъде е била изстреляна ракетата. \n\tСеверен Голан е близо и до Ливан, отбелязва Ройтерс. \n\tИнцидентът стана малко след като Сирия обяви, че е отразила израелски въздушен удар в южната част на страната. ", "date": "2019.01.20", "title": "Сирия заяви, че е отблъснала израелско въздушно  нападение"}
{"url": "http://clubz.bg/78425-za_pryv_pyt_v_medicinata_myj_si_injektira_18_dozi_sperma", "text": "В продължение на година и половина 33-годишен ирландец си инжектирал сперма всеки месец, разказва изследване на единичен медицински казус, съобщи Gizmodo. Младият мъж страдал от хронични болки в гърба и вярвал, че инжектирането на собствената му семенна течност венозно ще го излекува. Година и половина по-късно обаче постъпил в болница с оплакване за силни болки в гърба, след като дни по-рано вдигнал тежко. Учени създадоха хибридни ембриони със сперма от бял носорог При прегледа лекарите установили подуване на ръката му, и той признал своя нов лечебен метод. След последната атака на хроничната си болка, той инжектирал три дози сперма, този път не само във вената, но и в мускула на ръката. Това създало абцес, а рентгенова снимка показала балонче въздух под кожата му. Лекарите веднага го хоспитализирали и започнали интравенозна антимикробиална терапия. Болката му намаляла и скоро бил изписан. Лекарите от ирландската болница \"Аделаиде и Меаф\" обаче решили да проверят дали има подобен случай в историята на медицината и се оказало, че това е първият. Експерименти с подкожна инжекции на сперма са били провеждани върху плъхове и мишки, но за пръв път човек сам, при това с лечебна цел, инжектира сперма във вените си. Обикновено подобни инжекции се правят с киселина или друго вредно вещество с цел самоубийство, обясняват лекарите. И предупреждават, че опасно не е само веществото, но и самата инжекция от необучен човек.", "date": "2019.01.20", "title": "За пръв път в медицината: мъж си инжектира 18 дози сперма "}
{"url": "http://clubz.bg/78432-istanbulsko_kmetstvo_syvetva_kak_ne_e_prilichno_da_se_qde_sladoled", "text": "Едно от кметствата в турския мегаполис Истанбул предизвика дебати в социалните медии след като посъветва туркините как да ядат (или по-скоро как да не ядат) сладолед на публични места. Ако искаш да си истинска дама в Истанбул, сладоледът не бива да се ближе, е едно от напътствията, цитирани от \"Хюриет дейли\". Българинът яде по 3,5 литра сладолед годишно, отчита Евростат Редица млади жени се включиха в курса \"Как да бъдеш истанбулска дама\", проведен от кметската управа в Багчилар. В курса от беседи се обсъждат различни теми, свързани с етикета - облекло, походка, маниер на говорене и т. н. Но препоръката за сладоледа се оказа особено коментирана. Някои от потребителите в социалните медии видяха в това заплаха за свободата на жените. Други попитаха как трябва да се консумира банана. \"С нож и вилица, разбира се\", беше един от саркастичните отговори. Лекторката в курса обаче отхвърля критиките. \"Не искам да създавам впечатлението, че нашият курс е училище за дами. Имаме много по-големи цели\", обяснява преподавателката по етикет Арзу Арда, която иначе е специалист по инженерна математика. ", "date": "2019.01.20", "title": "Истанбулско кметство съветва как НЕ е прилично да се яде сладолед"}
{"url": "http://clubz.bg/78462-dejli_ekspres_proval_na_brekzit_otprishtva_politichesko_cunami", "text": "Министърът на търговията Лиъм Фокс предупреди, че провалът на \"Брекзит\" може да доведе до „политическо цунами“ между избирателите и парламента, пише вестник \"Дейли Експрес\". Видният привърженик на \"Брекзит\" каза, че ако не се вземе под внимание референдума от 2016 г., ще се разкрие „огромна пропаст“. Фокс каза: Той също атакува депутатите и министрите, които се опитват да премахнат изцяло опцията без сделка: Той добави, че Тереза Мей се стреми да постигне „консенсус“ с Джереми Корбин, но така лидерът на лейбъристите ще играе „цинична партийна политика“. Изявленията на Фокс идват след като бившият министър Доминик Грийв, който активно се опитва да предотврати \"Брекзит\" без сделка, изготви предложения за 300 депутати, които да поемат контрола на дневния ред в парламента. Къде е днес човекът, който забърка кашата с \"Брекзит\" Един министър направи предположение, че всички депутати, които подкрепят тези предложения трябва да бъдат отстранени от партията. Сър Греъм Брейди описва сделката на Тереза Мей като „дълбоко погрешна и практически без приятели“. Консерваторът Доминик Грийв планира да промени предложение, което Тереза Мей ще представи в парламента. Тя ще се опита да очертае как ще преодолее безизходицата, настъпила след поражението й миналата седмица. Бившият министър, Ник Боулс и висшата лейбъристка депутатка Ивет Купър правят свои собствени планове да позволят на депутатите да поискат удължаване на членството на страната в ЕС, ако сделката не бъде договорена от парламента. Лейбъристки източници заявиха, че могат да подкрепят този ход и вероятно плана на Доминик Грийв. Висши министри предупредиха, че планът на Грийв може да предизвика конституционна криза с възможността за провеждане на общи избори, съобщава \"Фокус\". По този повод министър отбеляза: Друг коментира:", "date": "2019.01.20", "title": "\"Дейли Експрес\": Провал на \"Брекзит\" отприщва политическо цунами"}
{"url": "http://clubz.bg/78427-i_naj_velikata_pesen_na_metalika_za_vsichki_vremena_e", "text": "Почти 36 000 читатели на сп. Metal Hammer са гласували в анкета и резултатът е окончателен – Master Of Puppets от едноименния албум на \"Металика\" от 1986 е най-великата песен, която групата някога е създала. Това съобщава zrockradio.bg, а ние да напомним, че Master... е апогеят в творчеството и последният албум с покойния басист Клиф Бъртън. Участницте в анкетата са могли да избират от повече от 150 песни от каталога на бандата, но с близо 10% от всички гласове, Master Of Puppets печели първото място. На второ място се подрежда сингълът One, а Fade To Black   оформя челната тройка. Вижте пълния  Наскоро \"Металика\" обяви трета част от турнето си WorldWired, която ще се проведе през тази година. 25 стадиона ще посрещнат легендите между 1 май и 25 август, а специални гости на сцената ще бъдат Ghost и Bokassa.    ", "date": "2019.01.20", "title": "И най-великата песен на \"Металика\" за всички времена е..."}
{"url": "http://clubz.bg/78468-britanskata_policiq_mymri_uchtivo_princ_filip", "text": "Британската полиция е разговаряла с принц Филип, след като съпругът на кралица Елизабет Втора беше заснет да кара без колан. Това стана само два дни, след като принц Филип бе участник в автомобилна катастрофа, предаде Асошиейтед прес, цитирана от БТА. \n\tСнощи полицията в графство Норфолк заяви, че \"на водача са били дадени съответните препоръки\". \n\tНа снимка, публикувана вчера от британските медии, 97-годишният Филип кара нов \"Ленд Роувър\" близо до кралската резиденция в Сандрингам. \n\tВ четвъртък Филип шофираше друг автомобил, когато се оказа участник в сериозен сблъсък на пътя, при който двама души в другата кола получиха леки наранявания. Произшествието все още се разследва и никой не е бил арестуван или обвиняван. \n\tБъкингамският дворец заяви, че Филип има валидна шофьорска книжка. Във Великобритания няма горна граница за възрастта на шофьорите, припомня АП.", "date": "2019.01.20", "title": "Британската полиция мъмри учтиво принц Филип"}
{"url": "http://clubz.bg/78460-grigor_napravi_mnogo_podaryci_na_rojdenika_tiafo_i_otpadna_snimki", "text": "Навършилият днес 21 години американец Франсис Тиафо сложи край на пътя на Григор Димитров на \"Аустрелиън оупън\" - 7:5, 7:6(6), 6:7(1), 7:5 на осминафинал. Българинът не успя да защити четвъртфинала си от миналата година и отново ще загуби точки в световната ранглиста. А Тиафо за първи път в кариерата си достига толкова далеч в турнир от Големия шлем. В следващата фаза третата ракета на САЩ ще се изправи срещу Рафаел Надал (№2), който се разправи с играещия отлично до момента Томаш Бердих (Чехия) - 6:0, 6:1, 7:6(4). Чехът имаше шанс да вземе третия сет, но не съумя да го стори. Досега Надал не е играл с Тиафо. Чичо Тони: На Григор му липсва постоянство (СНИМКИ) Григор направи много подаръци на своя опонент (№39 в света), който в четвъртия сет беше в тежко физическо състояние. Първата ни ракета не се възползва от това, нещо повече - загуби сета, а оттам и мача. Мачът Франсис Тиафо - Григор Димитров бе на приливи и отливи. И двамата редуваха грешки с отлични изяви. При американеца гафовете бяха по-малко, той по-добре се възползва от възможностите си. Показа агресивна и смела игра с много рискове. Както се казва - съдбата обича смелите. Проблемите на Григор са едни и същи и явно идват най-вече от психиката. Българинът имаше страхотна подкрепа от десетки наши сънародници на трибуните. Учудващо в ключови моменти бе доста пасивен. Не пролича, че е далеч по-опитен и че в Мелбърн играе най-силно в Шлема. Физически също бе в по-добро състояние. Чиста победа и осминафинал за Григор Димитров (СНИМКИ) Първият сет започна равностойно и без проблеми на начален удар за съперниците. При 2:1 Димитров имаше преднина от 40:0 и общо цели четири възможности за пробив, но не се възползва. Стигна се до маратински гейм, спечелен от американеца, който още тогава започна да показва характер и самочувствие. Тиафо не беше убедителен и на следващия си сервис. Вместо обаче Григор да пробие и поведе решително, той допусна брейк при 3:2 след поредица от грешки. При 3:4 българинът можеше да върне \"жеста\" на опонента си. Ала отново - аванс от 40:15, три шанса... и нищо. Все пак логичното се случи малко по-късно. Нашия състезател първо намали резултата, след което успя да пробие - 5:5, този път след само една точка за брейк, бързо отишла на сметката на Гришо. За жалост радостта ни не трая дълго - още в следващия гейм българинът допусна колебания и Тиафо не му прости - 5:6. Последва и 7:5, този път при солидна игра на третата ракета на САЩ. Вторият сет беше като влакче на ужасите за всички фенове на Григор Димитров. Добре се справяше на своите сервис геймове, а при 3:2 този път успя да пробие първи от 40:15. Моментално се стигна до рибрейк и равенство след това при не много убедително представяне на Тиафо. Все пак - 4:4. Григор много трудно спечели подаването си за 5:4.  Сетът отиде в тайбрек. Първата ни ракета веднага дръпна с минипробив. И поведе с 6:3. Това означаваше три сетбола. Димитров ги пропиля. Направи втората си двойна грешка в мача и малко след това загуби сета с 6:8. Жалко. Загубеният по този начин втори сет имаше тежки последици за психиката на Григор и това се видя в началото на третия. Той едва оцеля на своя начален удар за 1:1. При 3:2 за Тиафо американецът проби - 4:2. Въпреки негативните сигнали от езика на тялото му най-добрият ни тенисист намери сили да се задържи в частта. Тиафо явно се отпусна и плати цена. С чудесен бекхенд по правата Димитров направи рибрейк при 40:30 и взе глътка въздух. Съживяването му бе подплатено с чудесен бърз гейм за 4:4. Жалко за българина, че в следващия гейм той бе близо до нов брейк (една точка за пробив), но направи грешки, а с някои рискове и отлични действия по-младият му съперник се отърва - 5:4. След някои \"грапавини\" в играта си Димитров изравни - 5:5. Отново имаше за какво да съжалява Григор на гейма на 39-ия в света. Дълга част и две възможности за пробив, ала Тиафо се спаси. Той пак редуваше фойерверки и отличен втори сервис с непредизвикани грешки. Тайбрек след бърз гейм на началния удар на хасковлията. В тайбрека Димитров поведе с 5:0. Тиафо имаше проблеми с придвижването си, видимо не беше толкова свеж и енергичен както по-рано в мача. При пет сетбола Григор грабна още първия и намали общия резултат.  Четвъртият сет започна летящо за Димитров с гейм на нула. Рожденникът отвърна. В третия гейм единственият ни представител в турнира направи две двойни грешки и отрази също толкова на брой точки за пробив. Справи се срещу видимо уморения, но борещ се много мъжки американец. Бърза размяна последва, но в шестия гейм Димитров поведе с 30:0. Франсис реализира четири поредни точки с отличен начален удар и слаба активност от страна на Григор, който трябваше повече да взема инициативата, за да притиска оказалия се в беда свой съперник. Същото се повтори в осмия гейм, когато Гришо имаше три точки за пробив. Изглеждаше невероятно как Тиафо ще оцелее, но той го направи отново. Григор явно разчиташе на грешки от другата страна на корта и дълги разигравания, а може би и този път трябваше да е по-агресивен. Добре поне, че след това отново успя бързо да си вземе сервис гейма. Тук Тиафо отговори светкавично. И след толкова пропуснати възможности, при 5:5 Григор изигра много слаб сервис гейм, в който даде още първата точка за пробив - 6:5 за младия янки. Отново имаше двойна грешка. В края се стигна до бърза развръзка и много неприятна загуба за Димитров. Той можеше да стигне поне до мач с Надал. \"Аустрелиън оупън\" приключи и за Мария Шарапова (Русия), която отстъпи пред представителката на домакините Ашли Барти - 6:4, 1:6, 4:6. Както и за втората поставена Ангелик Кербер (Германия). Тя претърпя тежко поражение от американката Даниел Колинс - 0:6, 2:6. Чехкинята Петра Квитова (№8) обаче продължава. Чиста победа и осминафинал за Григор Димитров (СНИМКИ)", "date": "2019.01.20", "title": "Григор направи много подаръци на рожденика Тиафо и отпадна (СНИМКИ)"}
{"url": "http://clubz.bg/78465-dva_kvartala_v_sofiq_48_chasa_bez_parno_i_topla_voda", "text": "Южна София няма парно и топла вода в неделя сутрин, заради авария. Без топлоподаване са Университетска болница \"Лозенец\", американското посолство и Факултета по информатика и математика на Софийския университет, става ясно от  . Според информацията без парно и топла вода са хората в   в участъка между: бул. ,, Никола Вапцаров” , ул. ,, Козяк” , ул. ,, Кишинев ” , бул. ,,Черни връх” и Университетска болница „Лозенец“.  Студено е и в част от  , в участъка между: ул. ,, Бабуна планина” , бул. ,,Никола Й.Вапцаров” , бул. ,,Черни връх” , бул. ,, Джеймс Баучър” , ул. ,,Галичица” , ул. \"Якубица\", Факултета по математика и информатика и в участъка между: бул. ,,Черни връх” , ул. ,, Горски пътник” , ул. ,,Богатица “, ул. ,, Козяк” ,  ул. ,, Елин връх ” , ул. ,, Кожух планина”, посолство на САЩ , жилищна група ,, Южен парк”.  ", "date": "2019.01.20", "title": "Два квартала в София - 48 часа без парно и топла вода"}
{"url": "http://clubz.bg/78463-amerika_syzdava_evropa_oblaga", "text": "Франция въвежда данък върху ГАФА (Гугъл, Амазон, Фейсбук и Епъл), съобщи финансовият й министър Брюно Льо Мер. Франция налага данък на \"Гугъл\", \"Фейсбук\", \"Амазон\" и \"Епъл\" Това се очакваше. Париж предупреди, че ще въведе налога, ако държавите членки на ЕС не се споразумеят да го приемат не европейско ниво. \n\tКакто често се случва, те не се споразумяха. Някои смятат, че обратният му ефект, евентуално търговско отмъщение от страна на САЩ, ще надвиши ползите. Спорът се разгоря и по време на неформалната среща на финансовите министри на ЕС по време на българското му председателство в София миналата година. Тогава Льо Мер страстно и доста аргументирано защити френското искане за данъка, споменавайки между другото, че евентуално снишаване от страна на европейците няма да смекчи протекционистичната политика на американския президент Доналд Тръмп. Франция има своите аргументи за данъка върху дейността на световните дигитални гиганти. В Европа те имат милиарди долари оборот, който минава необложен. Това лишава европейските държави от приходи за сметка на техните данъкоплатци. България е сред държавите членки на ЕС, които подкрепят дигиталния данък. Има обаче и друга гледна точка. Тя е, че колкото и справедливо да облагаш успешния бизнес на другите, това не те прави по-конкурентоспособен от тях. Тук е слабото място на Европа и в частност - на Франция като типична нейна държава и икономика. Компании от САЩ доминират световния сектор на високите технологии и заедно с аналозите си от Япония и Китай се откъсват напред от европейските си конкуренти. Европа няма нито свой Гугъл, нито свой Амазон, нито свой Епъл, нито свои Фейсбук и Туитър, нито Спейс Екс, нито Тесла, нито Боринг къмпани. Дигитално светът е в американски ръце, без САЩ да имат своя дигитална стратегия и специално назначен комисар да я претворява в дела. Те правят това, за което Европа само говори и изписва тонове хартия. Европа може справедливо да облага и разпределя, но това, поне засега, не и помага конкурентно да създава и произвежда. Бизнеси от нея все по-често изтичат на изток, където средата за тях е гостоприемна. Що се отнася до Франция, тя  беше девет години в процедура за извънмерен бюджетен дефицит в ЕС и току-що излязла от нея, пак е на път да се върне, въпреки едно от най-високите нива на данъчна тежест в Европа. Те са такива в името на социалната справедливост, но изведнъж се оказа, че точно те създават чувство за несправедливост и предизвикват протестите на “жълтите жилетки”. За да им угоди и да спаси властта си президентът Макрон набързо се съгласи да увеличи с мъка свития дефицит на държавата. Той и предшествениците му Никола Саркози и Франсоа Оланд се опитаха да либерализират икономиката, да я разтоварят от данъчно бреме и административни окови, но и тримата стигнаха до един и същ резултат - блокиращи протести и главоломна загуба на популярност. Безработицата и социалното недоволство не намяляха. А приходите от данъците все не стигаха на държавата да бъде справедлива към всички. Може би причината е една и съща и зависи от главната цел на реформите - социална справедливост или конкурентоспособност? За съжаление, те невинаги вървят ръка за ръка и се налага обществото и държавата да избират между тях. Във всеки случай, едва ли някой ще оспори, че държавата има по-голям шанс за данъчни приходи от конкурентоспособна отколкото от неконкурентоспособна и протекционистки обгрижвана икономика. Така е и във френския конфликт с източноевропейските превозвачи. Да, те ценово конкурират френските си колеги. Източните шофьори вършат същата работа за по-малко пари и социални права. Франция предпочита административно да принуди работодателите им да продават по-скъпо, вместо сама да предложи повече качество за по-малко пари. Тя засега печели битката на законодателното поле, но ми се струва, че победителят във войната е предварително ясен и това няма да бъде нито Франция, нито стара Европа.  ", "date": "2019.01.20", "title": "Америка създава, Европа облага"}
{"url": "http://clubz.bg/78467-silna_eksploziq_v_damask_ubiti_i_raneni", "text": "Има загинали и ранени при силната експлозия в южната част на сирийската столица Дамаск близо до бюро на военното разузнаване, съобщи Сирийският център за наблюдение на човешките права, цитиран от Франс прес. \n\tСпоред директора на неправителствената организация Рами Абдел Рахман става дума за силна експлозия. Все още не е изяснено дали тя е причинена от взривено устройство или самоубийствен атентат, допълни Рахман. По-рано държавната сирийска телевизия съобщи, че е чута експлозия близо до автомагистралата в южния сектор на Дамаск и според първите информации вероятно става дума за терористичен акт. \n\tКонфликтът в Сирия, който бушува от 2011 година, е отнел живота на над 360 000 души и е прокудил от домовете им милиони хора, които са потърсили покрив на друго място в страната или са станали бежанци в чужбина, припомня АФП, цитирана от БТА.", "date": "2019.01.20", "title": "Силна експлозия в Дамаск, убити и ранени"}
{"url": "http://clubz.bg/78466-117_dushi_izcheznali_v_moreto_kraj_libiq", "text": "Трима души са спасени и 117 - безследно изчезнали, след като голяма гумена лодка с нелегални мигранти е потънала край бреговете на Либия, съобщи в неделя Международната организация по миграцията. Според Флавио ди Джакомо, представител на организацията, в потъналия съд е имало 120 души. Между изчезналите има две жени и две деца. Четиридесет души от пътуващите с кораба са били от Судан, а друга част са били от Западна Африка според разкази на спасените, цитирани от агенцията. Корабокрушението е станало на 80 километра от либийския бряг в петък, предаде тя. Италиански хеликоптер е спасил оцелелите.  ", "date": "2019.01.20", "title": "117 души - изчезнали в морето край Либия"}
{"url": "http://clubz.bg/78464-73_zaginaha_ot_vzriv_na_tryboprovod_v_meksiko", "text": "Седемдесет и три души са загиналите при мощната експлозия на тръбопровод за гориво в централния мексикански щат Идалго, съобщиха представители на местните власти, цитирани от ДПА. \n\tПоне 74 са ранените, написа в \"Туитър\" губернаторът на щата Омар Фаяд. \n\tМного от жертвите са толкова силно обгорени, че за момента не могат да бъдат идентифицирани. \n\tСтотици хора са събирали с кофи и туби изтичащо от тръбопровода гориво в момента на експлозията, съобщават местни медии.  \n\tДържавната петролна компания \"Пемекс\" съобщи, че от тръбата незаконно е било източвано гориво. \n\tВластите все още не могат да установят какво е причинило взрива. \n\tПрезидентът Андрес Мануел Лопес Обрадор изказа съболезнования на пресконференция на близките на жертвите. Той обаче заяви, че \"кражбата на петрол трябва да спре\".", "date": "2019.01.20", "title": "73 загинаха от взрив на тръбопровод в Мексико"}
{"url": "http://clubz.bg/78458-zashto_tozi_amerikanski_prezident_vse_pak_e_dobyr_za_evropa", "text": "Възможно ли е да са изминали само две години? Как сме живели преди Доналд Тръмп? Въпреки разстоянията между Европа и Америка, в Брюксел, столицата на Европейския съюз и НАТО, личността на президента на САЩ до такава степен е превзела тематичното пространство, че със сигурност е оставила дълбок отпечатък в колективната европейска памет. Ще се помнят изцепките му в централата на НАТО, където неведнъж той се е карал на партньорите си, създавайки у тях тягостни чувства и объркване. Заплахата, че ще наложи мита за европейските автомобили, и оповестеното от него оттегляне на САЩ от Договора за ликвидиране на ракетите с малък и среден обсег също разбуниха духовете в Брюксел. Въпросът е дали наистина са толкова страшни нещата заради този американски президент, погледнато от перспективата на Европа? Повечето хора вероятно си мислят точно така, макар това да не отговаря съвсем на истината. защото в много отношения Тръмп е направил и добро на ЕС - може би неволно, но все пак съвсем очевидно. Така например именно Тръмп стана причина за сплотяването на ЕС. Неговият външен натиск доведе до повече европейска солидарност и напредък в много области, напр. във външната политика и политиката за сигурност (инициативата за структурирано сътрудничество PESCO). Откакто Тръмп е в Белия дом, одобрението за ЕС нараства - поне на Стария континент. Стигна се дори дотам в Брюксел да се чува и това, че Тръмп бил най-доброто нещо, което е можело да се случи на ЕС. Не може да отречем обаче, че настоящият президент на САЩ е и заплаха за Европа. Не само заради очевидните трудности, свързани например с Парижкото споразумение за климата, прекратяването на ядрената сделка с Иран и дестабилизирането на световната търговия, но и заради последователите, които Тръмп има в ЕС - както сред населението, така и сред политиците. Неговите привърженици може и да не са възхитени от яростните му изблици, арогантност и клевети, но много от тях харесват политическата му некоректност: той дава гласност на истини, които често се замитат под килима. Ето само няколко примера: По отношение на стила е ясно, че американският президент обича да нанася удари под кръста. Това обаче не е достатъчно, за да бъдат обезсилени посланията му в Туитър, тъй като за мнозина в днешно време стилът не е от значение. Точно затова ЕС трябва се опита да му противодейства, като започне да му отнема аргументите. Отчасти това вече се случва, напр. по въпроса за разходите за отбрана, които европейците повишават, и в подобрената координация на външната политика и политиката за сигурност. Освен това ЕС започна да приема сериозно страховете на много хора, които иначе ги тласкат в ръцете на популисти като Тръмп. Това са опасения, свързани с цифровизацията и собствената идентичност в един глобализиран и все по-сложен свят, който във все по-голяма степен ще зависи от големите компании в Китай или САЩ. Успехите на Матео Салвини в Италия и на Виктор Орбан в Унгария са впечатляващо доказателство за това, че ЕС не е успял да разсее тези страхове. Какво можем да научим от 2-годишното управление на Доналд Тръмп? ЕС се опитва да овладее динамиката, която президентът на САЩ наложи по много въпроси от световната и търговската политика, и се стреми да изгради един съюз, който не е само и единствено икономически. Председателят на Европейската комисия Жан-Клод Юнкер нарича това \"способност за водене на световна политика\". Той е и един от малкото европейски политици, които са намерили успешна стратегия за това как да се справят с Доналд Тръмп. В търговската политика Юнкер предлага прости и ясни компромиси на \"давам-получаваш\", с които \"бизнесменът\" Тръмп очевидно може да живее. През последните две години ЕС научи много неща, напр. в противодействието на популистите или намирането на добър подход към американския президент. Въпреки това нито ЕС, нито останалата част от либералния свят са намерили ефективни средства за предотвратяване на щетите, които Доналд Тръмп нанася на трансатлантическите отношения. Да, вероятно той неволно прави така, че ЕС да се откъсва от старите си зависимости. Но след като знаем колко политически порцелан напоследък беше изпочупен, не беше ли по-добре все пак ЕС да се развие в тази посока и без един Доналд Тръмп?", "date": "2019.01.20", "title": "Защо този американски президент все пак е добър за Европа"}
{"url": "http://clubz.bg/78452-facebook_razrabotva_prilojenie_za_tijnejdjyri", "text": "Екип на Facebook разработва от месеци ново приложение за тийнейджъри, съобщи TechCrunch. Целта е да се предлага кратко съдържание, което да задържа вниманието на подрастващите за кратко и да бъде лесно монетизирано. Приложението LOL в момента се тества в затворена група от гимназисти от САЩ.  Facebook - без Зукърбърг, Сандбърг или комунално-битова услуга? Основното съдържание ще бъдат кратки клипове, мемета и забавни анимации. В момента тестващите достъпват приложението вместо стандартния таб в социалната мрежа Watch. Хората на Марк Зукърбърг обаче още не са решили дали ще става дума за нова функция или отделно приложение. Засега концепцията е в ранен етап на разработка. Тестващите са подписали споразумения да си мълчат за функциите на новата услуга, но някои са коментирали анонимно за дизайна и функциите. Според тях разработчиците се стараят твърде много да бъдат \"готини\" според разбиранията на тийнейджърите, но ефектът е обратен. Съдържанието в LOL често е остаряло, така че тези, които следят мемета в други приложения не получават нищо ново.  Младите бягат от Facebook към Instagram и Snapchat Facebook от няколко години се опитва да си върне младата публика. Все повече младежи избягват да ползват активно най-популярната социална мрежа - най-вече защото родителите им са там. Вместо това предпочитат Instagram, Snapchat и YouTube. Зукърбърг купи първите две, но все още иска да привлича тийнейджърите към основния си продукт. Младите бягат от Facebook към Instagram и Snapchat", "date": "2019.01.20", "title": "Facebook разработва приложение за тийнейджъри"}
{"url": "http://clubz.bg/78454-shefove_razuznavachi_otkazvat_proverka_za_dosie_ot_dyrjavna_sigurnost", "text": "Отново - Държавна агенция \"Разузнаване\" (ДАР) и служба \"Военна информация\" - тоест военното разузнаване, отказват началниците им да бъдат проверени за досиета от Държавна сигурност. Това става ясно от редовния шестмесечен доклад за дейността на комисията по досиетата, който е внесен в Народното събрание. Документът обхваща периода от 1 юли 2018 г. – 30 ноември 2018 г. Латвия разсекрети досиетата на КГБ - сред тях собственик на \"Блекпул\" През 2017 г. законът за досиетата бе допълнен и вече на проверка за минало в репресивния апарат на комунистическата държава на проверка подлежи не само най-висшето ръководството на двете служби - председатели и заместниците им, но и директорите на дирекции, началниците на отдели и началниците на сектори във \"Военна информация\" и ДАР. Дълги години разузнаванията отказваха да предоставят на комисията по досиетата архивите си от комунизма, но в крайна сметка това се случи, както повелява законът. Това е пореден доклад, в който органът, призван да разкрива агентите и служителите на Държавна сигуност, заемащи публични постове и след 1989 г., констатира отказ на институции да спазят закона. Светият синод пак не дава служителите си за проверка за досие от ДС Българската православна църква е следващата институция, която категорично отказва да даде списък с лицата , които подрежат на проверка от комисията по досиетата за пореден път, пише още в доклада. Такъв проблем няма и не е имало досега с останалите регистрирани вероизповедания в страната - те изпълняват закона.  За втората половина на 2018 г. комсията по досиетата е обсъдила и приела 131 решения. Общо проверените граждани за принадлежност към комунистическите служби са 19 494. От тях точно 728 български граждани са се оказали с досие. Комисията е огласила имената и документите оот Държавна сигурност на 475 души. Останалите 253 граждани с минало в тоталитарните служби не са обявени публично. Основанието - най-често, че лицата са починали, а при това положение не подлежат на обявяване по закон. Така е в 181 от случаите. Има необявени агенти на ДС, които са били проверени преди да заемат даден пост и в този случай имената също не се разгласяват. Това важи и за случаите, в които проверката за досие е направена от по желание на близки и роднини и не става дума за хора, заемащи публични постове.  Цялата история на Юлия Кръстева с Държавна сигурност В актуалния доклад на комисията по досиетата обаче липсва друг проблем, който неизменно присъстваше в няколко поредни доклада досега - а именно отказът на Държавна агенция \"Архиви\" да предаде документите от военния архив. Сагата течеше с години, защото председателите на държавния архив твърдяха, че има противоречие в законодателството. Или излизаха с предложение да предоставят копия, въпреки че законът за досиетата изрично изисква да се предадат оригиналните архиви и при отказ има предвидени санкции. Друг е въпросът, че такива се налагат много рядко. Крият ли се пак досиета? Агенция \"Архиви\" не си дава документите   Светият синод пак не дава служителите си за проверка за досие от ДС Цялата история на Юлия Кръстева с Държавна сигурност Крият ли се пак досиета? Агенция \"Архиви\" не си дава документите", "date": "2019.01.20", "title": "Шефове разузнавачи отказват проверка за досие от Държавна сигурност"}
{"url": "http://clubz.bg/78461-franciq_nalaga_danyk_na_gugyl_fejsbuk_amazon_i_epyl", "text": "Френското правителство ще представи до края на февруари законопроект за облагане с данъци на големите технологични компании във Франция, съобщи министърът на икономиката и финансите Брюно льо Мер, цитиран от Франс прес.  \n\tЛьо Мер каза в интервю за \"Журнал дьо диманш\", че налогът ще засяга всички фирми, чийто \"оборот е над 750 милиона евро на световно равнище и 25 милиона евро във Франция\". Облагането с данъци на компании като \"Гугъл\" (Google), \"Епъл\" (Apple), \"Фейсбук\" (Facebook) и \"Амазон\" (Amazon) e \"голямо предизвикателство\" и \"въпрос на справедливост и ефикасност\", смята министърът.", "date": "2019.01.20", "title": "Франция налага данък на \"Гугъл\", \"Фейсбук\", \"Амазон\" и \"Епъл\""}
{"url": "http://clubz.bg/78459-feliks_chisekedi_e_noviqt_prezident_na_kongo", "text": "Конституционният съд официално провъзгласи днес Феликс Чисекеди за президент на Демократична република Конго, след като отхвърли жалбата на съперника му Мартин Фаюлу, предаде Франс прес, цитирана от БТА. Сърцето на мрака*", "date": "2019.01.20", "title": "Феликс Чисекеди е новият президент на Конго"}
