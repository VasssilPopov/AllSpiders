{"url": "http://clubz.bg/62897-pyrva_zaguba_na_manchestyr_siti_osiguri_q_livyrpul", "text": "\"Манчестър Сити\" няма да запише перфектен сезон във Висшата лига на Англия - лидерът в класирането загуби с 3:4 като гост на \"Ливърпул\" в мач от 23-тия кръг на стадион \"Анфийлд\". Домакините водеха с 1:0 и 4:1, но в края трепериха, след като гостите върваха две попадения в края на срещата и направиха края драматичен. В крайна сметка Сити допусна първо поражение в първенството и едва второ този сезон - тимът има само още една загуба, в Шампионската лига. А \"Ливърпул\" показа, че що се отнася до атаката може да печели и без продадения за рекордни пари на \"Барселона\" халф Филипе Коутиньо. Първото полувреме предложи изключително динамична игра с интересни ситуации и пред двете врати. Алекс Окслейд-Чембърлейн откри резултата още в 9-ата минута. В 40-ата Лерой Сане изравни след самостоятелна акция отляво на атаката. Към средата на второто полувреме \"гражданите\" се сблъскаха с червен влак в неделната вечер. Тимът на Юрген Клоп набързо нанесе троен удар след перфектни контри. В 59-ата Роберто Фирмино върна аванса на \"Ливърпул\" с техничен удар. В 61-ата Садио Мане с кинжален шут простреля вратаря Едерсон, а в 68-ата и днес игралият отлично Мохамед Салах направи аванса на \"Ливърпул\" наистина впечатляващ. Зададе се вендета заради 5:0 за \"Манчестър Сити\" през есента на \"Етихад\". Нататък обаче \"червените\" изглежда се поотпуснаха, а \"гражданите\" не се предадоха. Бернардо Силва намали в 84-ата, а в 90-ата Илкай Гюндоган даде шанс на тима си в последните секунди, но \"Ливърпул\" все пак удържа. По-рано днес \"Арсенал\" допусна поражение с 1:2 на терена на \"Борнемут\", след като водеше с 1:0. За \"топчиите\" не игра Алексис Санчес, който е изваден от отбора, тъй като в следващите дни предстои негов трансфер - най-вероятно в един от манчестърските отбори. Това потвърди и Арсен Венгер след срещата. Лондончани са принудени да продадат звездата си, тъй като договорът му изтича през лятото, той твърдо не иска да го поднови и през юни може да си тръгне без пари. \"Манчестър Сити\" продължава да е убедителен лидер, независимо от загубата. Тимът има 62 точки, а \"Манчестър Юнайтед\", който в понеделник приема \"Стоук\", е с 47. Нататък следват \"Ливърпул\" и \"Челси\" също с по 47 т., \"Тотнъм\" - 44, \"Арсенал\" - 39 и т.н.", "date": "2018.01.14", "title": "Първа загуба на \"Манчестър Сити\", осигури я \"Ливърпул\""}
{"url": "http://clubz.bg/62892-britanski_strannosti_shte_ima_li_vtori_referendum_za_brekzit", "text": "Най-яростният привърженик на Брекзита Найджъл Фараж наелектризира Великобритания и цяла Европа с призива си за нов референдум. Той заяви, че едно ново гласуване ще запуши окончателно устите на онези, които \"мрънкат и хленчат\" заради излизането на Великобритания от ЕС. Неговите противници във Великобритания и в Европа пък ликуват. Те вярват, че ако британците гласуват повторно, резултатът от референдума ще изглежда по различен начин и Брекзитът няма да се състои. Но Найджъл Фараж междувременно отново смени позицията си. В онлайн-изданието на \"Дейли телеграф\" той между другото казва следното: Опасението му било, че \"парламентът би могъл да наложи на страната нов референдум\". Фараж смята, че споразумението с ЕС може да се окаже толкова \"непривлекателно\" за Великобритания, че Долната камара на парламента да го отхвърли и да наложи втори референдум. \"Тогава въпросът ще бъде окончателно решен за цяло едно поколение\", защото подкрепата за излизането от ЕС щяла да е \"много по-голяма в сравнение с първия път\", прогнозира той. На референдума от 2016 година 52 процента от британците гласуваха за Брекзит, а 48 процента бяха против. Мнозина обаче се съмняват именно в това. Либерал-демократите, както и част от лейбъристите и от консерваторите смятат, че голяма част от населението навремето не е била наясно относно последиците от Брекзита, а много от избирателите сега съжаляват за своя вот. Затова и Найджъл Фараж получи много похвали за своето предложение. \"Вероятно за първи път в живота си Фараж каза нещо вярно\", саркастично отбеляза депутатът от Лейбъристката партия Чъка Умуна. А Том Брейк от Либерално-демократическата партия прогнозира, че Фараж не бива да е толкова сигурен, че ще спечели. Междувременно изявленията на Фараж нямат предишната тежест, тъй като той вече не е председател на партия. Като лидер на ЮКИП той години наред се бореше за излизането на Великобритания от ЕС. Сега обаче е обикновен депутат в Европарламента. Той освободи лидерското място в ЮКИП, а след изборите през 2017 година в Долната камара на британския парламент няма вече никакви депутати на тази партия. Сегашният председател на ЮКИП Хенри Болтън не изглежда твърде доволен от изявленията на Фараж. Всъщност е ясно, че така или иначе няма да има втори референдум. Министър-председателката Тереза Мей многократно изключи такава възможност. Нейният говорител сега отново потвърди тези позиции. Тереза Мей смята, че би било погрешно и дори опасно за демокрацията, ако бъде пренебрегната изявената воля на народа, само защото не се харесва някому. Последните социологически проучвания представят разнородна картина на нагласите във Великобритания. През декември само 41 процента от анкетираните се обявяваха за напускане на ЕС, докато 51 процента бяха за оставане в общността. Резултатите от анкетата на социологическия институт BMG показват обаче, че това разместване на пластовете се наблюдава главно сред онези британци, които не са гласували на референдума през 2016 година, докато  90% от гласувалите запазват позициите си непроменени. Това означава, че в обществото не е настъпила радикална промяна. Твърде възможно е резултатите от един нов референдум да не се различават особено от тези през 2016 година Затова проевропейските сили трябва да заложат именно на стратегията, от която най-много се опасяват Фараж и сие. А то е следното: да не би общата несигурност около процеса на отделяне от ЕС да даде предимство на онези британски политици, които искат страната да запази тесните си отношения с ЕС или дори са склонни да разрешат и по-нататъшната миграция от ЕС към Великобритания.", "date": "2018.01.14", "title": "Британски странности: ще има ли втори референдум за Брекзит?"}
{"url": "http://clubz.bg/62896-deputat_na_putin_iska_prekroqvane_na_granicite_s_ukrajna", "text": "Първият зам.-председател на комитета на руската Държавна дума по работите на Общността на независимите държави (ОНД), евразийската интеграция и връзките със съотечествениците   иска денонсиране на Договора за дружба, сътрудничество и партньорство между Русия и Украйна в \n\tчастта му, отнасяща се до взаимното признаване на границите. Това съобщава РИА Новости, цитирана от \"Фокус\". \n\tЗатулин е от партията на Владимир Путин \"Единна Русия\". Депутатът вярва, че договорът е „изгоден единствено за Украйна\". По думите на депутата от властта тъй като договорът е за \"дружба, сътрудничество и партньорство\", а такива в момента няма, особено след като Москва анексира Крим, то всички клаузи в договора подлежат на ревизия, в това число и въпросът за границите. Договорът за дружба, сътрудничество и партньорство между Русия и Украйна е основополагащ документ в руско-украинските отношения, припомнят от \"Фокус\". Той предполага стратегическо партньорство между двете страни „основано на взаимното уважение, суверенното равенство, териториалната цялост, ненарушимостта на границите, мирното разрешаване на споровете, неизползване на сила или силови заплахи, включително икономически или други форми на натиск“.", "date": "2018.01.14", "title": "Депутат на Путин иска прекрояване на границите с Украйна"}
{"url": "http://clubz.bg/62895-radikalnoto_levicharstvo_stana_kultur_marksizym_pod_maskata_na_liberalizym", "text": "Добрата страна на спора за Истанбулската конвенция е, че той ще стимулира обновяването на българското законодателство, което се отнася до семейните отношения, и което е сред най-изостаналите в интелектуално и социално отношение части на българското право след 1989 г. Необходимо е да се приемат максимално високи законови гаранции срещу упражняването на насилие срещу жената в семейството и в обществото. Станишев срещу Нинова за Истанбулската конвенция, соцдепутатите ще гласуват \"против\" Същевременно семейното право трябва да бъде реформирано в посока гарантиране на равни права на партньорите в семейството и в доброволната общност на съжителство на мъжа и жената. Семейното насилие трябва да се наказва строго, но и злоупотребата - манипулациите на тема семейно насилие трябва също да бъдат безкомпромисно санкционирани. Равенството на половете трябва да бъде гарантирано, включително с приемането на инструменти на семейното право като \"споделено родителство\" и чрез механизми, стимулиращи, а ако е необходимо - и налагащи разумно партньорство между разделените родители в полза на пълноценното отглеждане на децата им. И СДС против Истанбулската конвенция: ерозирала традиционните ценности Българското законодателство трябва да бъде образец за гарантиране и спазване на правата на всички хора, които притежават различна полова идентичност, за да бъдат те опазени от дискриминация и за да живеят като уважавани и достойни граждани. Но борбата за права е нещо различно от борбата за власт - за налагане на определени идеологически визии за пола като всеобщи. Всеки има право на свободна идентичност. Никой няма право на идеологически контрол с цел налагане на идентичност в обществените отношения - включително в сферите на полова самоидентификация. ... Бих искал моята позиция да бъде ясна. Дебати като този за и против Истанбулската конвенция са европейски дебати. Арогантно е мнението, изказвано от едната страна, че нейните опоненти са \"антиевропейци\" и \"путинисти\". Това е наследената арогантност на две столетия безскрупулно радикално левичарство. Днес това левичарство се подвизава като култур-марксизъм, но се кипри под маската на \"либерализъм\". Що е то Истанбулска конвенция – въпроси и отговори Не, не сте либерали! Либерал е човек, за когото свободата е абсолютна ценност. За вас ценност е само вашата свобода - не и тази на другите. Другите за вас са глината, от която ще моделирате света на налудничавите си утопии. Съветът на Европа направи много за утвърждаването на демокрацията в посткомунистическа Европа. Което не ни пречи да кажем, че през последните 20 години тази институция се управлява от хора с все по-крайни левичарски възгледи. Този факт оказва въздействие върху документите, които се обсъждат и приемат там. Никой не е безгрешен - дори и този с най-неоспорваните заслуги. Престанете с квалификациите. Дайте възможност на всички да кажат мнението си и да формират позициите си. Вашите са известни.         И СДС против Истанбулската конвенция: ерозирала традиционните ценности Що е то Истанбулска конвенция – въпроси и отговори", "date": "2018.01.14", "title": "Радикалното левичарство стана култур-марксизъм под маската на либерализъм"}
{"url": "http://clubz.bg/62867-zukyrbyrg_izgoni_mediite_thank_you_mark", "text": "Основателят на най-мощната социална мрежа Марк Зукърбърг публикува тази седмица няколко параграфа в профила си, за да ни информира какви промени предвижда за Фейсбук през 2018 г. За добро или за лошо, това е най-важната новина в началото на годината. При над два милиарда потребители и при все по-нарастващото икономическо и политическо влияние на мрежата, няма как това да не е най-важното. Съобщи ни, че предвижда в най-скоро време да въведе „major change“ в начина, по който функционира Фейсбук. Тази „сериозна промяна“ ще направи така, че ще виждаме по-малко публикации от „бизнеси, търговски марки и медии“. Зукърбърг цитира изследвания, които показвали неудовлетвореност у потребителите заради това, че постовете от „бизнеси, търговски марки и медии“ изблъскват от екрана им споделените моменти на техните близки. А пък Фейсбук била създадена „за да помага на хората да поддържат връзки и да се сближаваме с хората, които имат значение за нас“. Марк Зукърбърг обяви, че променя основната цел на Фейсбук – от „откриване на релевантно съдържание“ към „по-смислени социални контакти“. Резултатът от всичко това щял да бъде, че хората „ще прекарват по-малко време във Фейсбук, но това време ще бъде по-стойностно“. Не знаем все още детайли, а и Фейсбук никога не е била достатъчно прозрачна компания по отношение на принципите, по които решава какво да ни покаже и какво да скрие от нас. Ключовата дума засега е „по-малко“ - Зукърбърг не ни казва, че ще скрие изцяло постовете от „бизнеси, търговски марки и медии“, а че ще ги виждаме „по-малко“. Вероятно ако някой ваш приятел е споделил публикация от някой сайт, ще има вероятност тя да ви се покаже. Вероятно ако има повече от определен брой коментари под някоя публикация, то също има вероятност да я видите. Кой знае? Преките последици са очевадни: - ще виждате повече котенца и лични мнения по всички въпроси – от храносмилането на бебетата до изтребителите и Истанбулската конвенция; - ще виждате по-малко публикации от медии; - онлайн медиите ще усетят драстичен спад в посещенията си, значителна част от които сега идват от Фейсбук; - „бизнеси, търговски марки и медии“ ще трябва да увеличат бюджетите си за реклама във Фейсбук, за да стигат до хората, до които досега са стигали с по-малко или без реклама; - някои „хора“ рязко ще започнат да ви препоръчват какво ли не от личния си профил – може да са истински, може да са тролове; - популярните личности в мрежата, т.нар. инфлуенсъри, ще могат да се надяват на оферти от „бизнеси, търговски марки и медии“, за да споделят тяхното съдържание.. - вероятно още много други неща, които ще зависят от това какво, как и кога конкретно промени Фейсбук. Разбира се, на първо време това ще бъде удар. Издателите в Сърбия, Словакия, Гватемала, Боливия и Камбоджа вече го почувстваха по време на експеримента, който социалната мрежа извърши в тези държави миналата есен. Тогава публикациите от медии бяха отделени в Explore Feed – т.е. трябва специално да потърсиш новините там, а не да ги виждаш в своя News Feed на екрана си. Резултатът бе драстичен спад в трафика. Това ще бъде удар върху по-малките медии, които не разполагат с големи ресурси и не могат да си позволят да се рекламират. Проправителствените медии по целия свят разполагат с ресурси и ще могат да се рекламират. Независимите и критични медии няма да могат. Марк Зукърбърг обяснява, че така ще се бори и с фалшивите новини. Бюджетите за реклама, с които определени държави или политически организации разполагат, ще преодолеят това. Съществуващите мрежи от хиляди фалшиви профили също „ще помогнат“. Може обаче и да не съм прав и да успеят да изолират фалшивите новини, кой знае... Дългосрочно обаче промените във Фейсбук са една много добра новина. В последните десет години медиите в целия свят бяха подчинени от социалната мрежа. Правете атрактивни и скандални заглавия, за да ви споделят – правехме. Публикувайте директно във Фейсбук, за да ви показваме приоритетно (т.нар. Instant articles) – публикувахме. Създавайте профански клипчета, понеже приоритизираме показването им – създавахме. Давайте пари, за да ви закараме до читателите – давахме. Или играеш, или изпадаш от играта. В това време мнозинството читатели изгубиха отговорността да внимават какво четат и споделят. Нещо им се покаже на стената, звучи интересно – споделят го. Нещо скандално от кафяв сайт, може и да не е вярно, но е забавно – коментират го. Сега сме напът да се върнем към доверието – за да бъдете информирани, ще трябва сами да потърсите информацията. Ще потърсите Clubz.bg или друг сайт, на който вярвате. Няма да влизате в кафяви сайтове, защото никога не бихте го направили, нищо че сега ги четете и споделяте, ако ви се появят във Фейсбук. Всичко ще зависи от вас. И от нас - да изграждаме доверие, за да търсите новини и мнения при нас. В началото ще бъде болезнено и трудно. И за двете страни – и за медиите, и за читателите. Дългосрочно обаче освобождението на журналистиката от Фейсбук е добра новина. Благодаря ти, Марк!    ", "date": "2018.01.14", "title": "Зукърбърг изгони медиите. Thank you, Mark!"}
{"url": "http://clubz.bg/62894-elena_joncheva_konvenciqta_nqma_da_premahne_nasilieto_nad_jeni", "text": "Истанбулската конвенция няма да промени проблема с насилието над жените, но ще изисква да променим законите си така, че това насилие да бъде овладяно. Това заяви депутът от БСП Елена Йончева пред бТВ. Тя изтъкна, че левицата ще подготви текстове в закона, с които да гарантира, че \"това безобразие няма да продължава\". Йончева обаче изтъкна, че юристи дават различно тълкуване на текстовете на Конституцията, което е притеснително. Но все пак добави: За пореден път Йончеа коментира и проблемите с оградата по границата с Турция. Наскоро тя отново се снима до участък от нея, който е пропаднал. Според депутатката оградата тепърва ще пада. Йончева влезе в разгорещен диалог с депутата от ГЕРБ Делян Добрев. \"Кумгейт\" се пренесе в новия политически сезон Първоначално тя повтори обвиненията си, че родителите на Добрев са построили завод за пелети с кредит от 2 млн. лв, като произхода на тези пари е от офшорна зона. Добрев й отговори, че тя не само го клевети, но и си прави пиар. Той каза още, че заемът е бил от юридическо лице. И от своя страна обвини Йончева, че докато е правила кампания в Хасково се е снимала с хора, които са лежали за наркотици в Испания.", "date": "2018.01.14", "title": "Елена Йончева: Конвенцията няма да премахне насилието над жени"}
{"url": "http://clubz.bg/62883-losho_sanirane_obshtinite_ne_kontrolirat", "text": "Ако има проблеми с качеството на санирането по места, то е защото общините като възложител по програмата не контролират достатъчно изпълнителите.  Това става ясно от писмо на министъра на регионалното развитие Николай Нанков до кметове, областни управители и председателя на НСОРБ Даниел Панов (кмет на Велико Търново). В документа Нанков дава съобщават от министерството. Сред указанията на министър Нанков са изискване  Освен това ще трябва във всеки вход на саниран по програмата блок на общодостъпно място да бъде поставяна информация за контакт – име, телефон и имейл, с отговорните общински служители, упражняващите строителен надзор и инвеститорски контрол, както и на ДНСК. Общинските администрации ще трябва да следят и за \"нерегламентираното използване на подизпълнители\" от страна на фирмите - спечелили търговете за саниране. Санирането в Благоевград например бе сред случаите, описани в годишното издание  \", която се издава от фондация \"Фридрих Еберт\". Случаи на некачествени ремонтри работи имаше и в други градове. \"Безплатно\" саниране. Я пак?! Според министъра общините като основен участник в изпълнението на Националната програма за енергийна ефективност са задължени ", "date": "2018.01.14", "title": "Лошо саниране? Общините не контролират"}
{"url": "http://clubz.bg/62852-ne_e_doshlo_oshte_vremeto_za_bombardirane_na_severna_koreq", "text": "Ако се съди по  на Едуард Лутвак, публикувана наскоро във \"Форин полиси\", той смята войната между двете ядрени държави за добра идея. Но той греши. В действителност няма нищо по-разрушително за интересите на САЩ и по-опасно за приятелите на Америка от нападение срещу Северна Корея. Няма нужда да вярваме на думите. Когато през есента се обърнахме към Министерството на отбраната (Пентагона - б.р.) с молба да ни обяснят възможните рискове, които може да повлече военна атака срещу Северна Корея, оттам ни отговориха, че за унищожаването на ядрените установки на севернокорейския лидер Ким Чен Ун ще трябва в тази страна да бъдат вкарани сухопътни войски, като добавиха, че 25-те милиона жители на Сеул се намират в обсега на севернокорейските артилерия, ракети и балистични ракети. Не стига това, ами според оценките на Научно-изследователската служба към Конгреса през първите няколко дни от бойните действия ще загинат близо 300 000 души. Време е Северна Корея да бъде бомбардирана Всеки опит за унищожаване на този арсенал ще предостави на Ким варианта \"използваш или губиш\", който вероятно ще доведе до размяна на ядрени удари. В противен случай той би могъл да избира да отговори конвенционално с хиляди ракети и артилерийски снаряди, като убие десетки хиляди американски, японски и южнокорейски цивилни и военни. И в двата случая губим, дори да \"печелим\" в буквалния военен смисъл. Както става във всички кампании за ядрено възпиране, единствения начин наистина да спечелиш е да не играеш. Лутвак посочва, че един от начините за защита на мирните жители на Сеул може за стане допълнителното укрепване на станциите на метрото. И няма никакво значение, че никакви допълнителни укрепления няма да помогнат Сеул да бъде защитен от пълно унищожаване. И няма никакво значение, че в тези самоделни убежища към южнокорейците ще бъдат принудени да се присъединят хиляди американци и граждани на други страни, живеещи в Сеул. Няма никакво значение, че Югът ще трябва да тръгне към ескалация в първите часове на размяна на удари с използване на обикновени оръжия. Тръмп: Ще ударим Северна Корея с невиждана ярост и огън Нещо повече - всяка ескалация може и най-вероятно ще провокира ответни действия от страна на Китай. Мирът на корейския полуостров и съхраняването на буфера между Китай и ключовия съюзник на САЩ в региона остава един от най-важните приоритети на китайското правителство и от наша страна би било крайно неразумно да проверяваме ще защитава ли Пекин своите интереси. Вместо да обсъждаме военни удари, трябва да признаем, че невоенните варианти за разрешаване на севернокорейската криза са реални и действат. Южна Корея вече отказа да подкрепи опасната политика на президента Доналд Тръмп заради провеждането на преговорите за зимната олимпиада в Пьончан. Ако могат, страните трябва да извървят до край този път на деескалация. Трябва да подкрепяме и да даваме нови шансове на грамотните чиновници от американската външнополитимеска служба, които работят да пркратят потоците от пари, петрол и контрабанда за режима на Ким. Трябва открито да посочваме онези китайски банки, които перат парите на севернокорейския елит, да заявяваме открито, че те нарушават санкциите на САЩ, и да ги лишаваме от достъп до глобалната финансова система. И трябва да продължим работата за разрушаването на връзките между Северна корея и Китай, която започва да вижда в режима на Ким сериозна заплаха за своите амбиции. Най-важното е, че трябва да укрепим системата за отбрана на нашите азиатски съюзници с цел създаването на единен глобален фронт срещу режима на Ким. Савкциите са ефективни само дотогава, докато биват спазвани, а за реализирането на такъв вид координирани международни мерки е необходимо истинско дипломатическо майсторство. Засега администрацията на Тръмп не е успяла да го покаже. Работата е в това, че стотици хиляди хора ще загинат за няколко дни в случай на американска атака срещу Северна Корея, а при война, която неизбежно ще я последва, ще загинат милиони. Нашите съюзници в региона и нашите военни имат нужда администрацията на Тръмп да изработи ппо-разумна и премерена стратегия. Тръмп: Ще ударим Северна Корея с невиждана ярост и огън", "date": "2018.01.14", "title": "Не е дошло още времето за бомбардиране на Северна Корея"}
{"url": "http://clubz.bg/62893-istinskite_vojvodi_pazqt_planinata_ne_q_prodavat_videosnimki", "text": "Протестите в защита на Пирин и против решението на правителството да разреши изграждането на нови ски съоръжения в националния парк продължават. Днес сборният пункт е пред сградата на Министерския съвет, докато в нея премиерът Бойко Борисов посрещаше премиера на Япония и делегацията му на историческа визита.  Япония и България с бизнес форум и за Западните Балкани Заради мерките за сигурност покрай посещението гражданите не можеха да преминават свободно през Ларгото в карето на властта. Трябваше да заобикалят постовете на полиция и жандармерия. От Министерския съвет недоволните граждани, обявяващи се в защита на Пирин заради подозрения, че се готви застрояване извън предвидените от Плана за управление на националния парк територии, тръгнаха на шествие по бул. \"Цар Освободител\". Този път начело на шествието, освен носещите традиционния плакат \"Граждани срещу мафията\", бяха група гайдари. Протестите срещу втория лифт на Банско започнаха през миналата година. Последната демонстрация беше в четвъртък. Тогава бе и официалното откриване на българското председателство на Съвета на ЕС. Към момента правителството не смята да ревизира решението си за промяна на плана за управление на парк \"Пирин\". Протести има и в други градове освен в София. Местната власт в Банско организира конттрапротести. Последната акция на защитниците на втория лифт бе в София и бе водена от вицепремиерите Валери Симеонов и Красимир Каракачанов.", "date": "2018.01.14", "title": " \"Истинските войводи пазят планината, не я продават\" (ВИДЕО+СНИМКИ)"}
{"url": "http://clubz.bg/62889-stanishev_vs_bsp_poddavate_se_na_populizma_obslujvate_gerb", "text": "Това заяви лидерът на ПЕС и бивш председател на БСП Сергей Станишев пред БНР. Според него жените в България са станали жертва на изкривен дебат. 35% от убийствата на жени у нас са от партньор или съпруг Той изтъкна, че конвенцията предоставя редица мерки за подобряване на ситуацията по отношение на опазване от насилие и наказание на деятелите. Станишев смята, че поведението на БСП тактически обслужва ГЕРБ и отвлича вниманието от доста сериозни вътрешни проблеми, с които управляващите не могат да се справят. Последно: БСП \"против\" или \"за\" Истанбулската конвенция е? Според пресофиса му пред пленума на БСП той е заявил следното. Според Станишев българското председателство на Съвета на ЕС е голяма възможност за страната да са ангажира със сериозни инициативи - бъдещият бюджет на ЕС, кохезионната и селскостопанската политики, обща европейска отбрана и др. Според лиера на ПЕС ще бъде успех ако се постигне напредък по политиката за бежанците и бъде даден старт на преговорите с Македония и Албания, развитие в преговорния процес с Черна гора и Сърбия и подготявена на цялостен икономически пакет за Западните Балкани. Последно: БСП \"против\" или \"за\" Истанбулската конвенция е?", "date": "2018.01.14", "title": "Станишев vs БСП: Поддавате се на популизма, обслужвате ГЕРБ"}
{"url": "http://clubz.bg/62881-qponiq_i_bylgariq_s_biznes_forum_i_za_zapadnite_balkani", "text": "Западните Балкани, отношенията Япония - ЕС и заплахите за сигурността в Югоизточна Азия, както и друстранните икономически отношения - това са били основните теми за разговор между премиера на Япония Шиндзо Абе и Бойко Борисов. Абе и делегация от министри и бизнесмени от Япония са на официално посещение у нас. Това е първата визита на японски министър-председател в България. По думите на Абе в разговорите е станало дума и за заплахите са сигурността в района на Югоизточна Азия в момента.  Японският премиер привества приоритетът на българското председателство на Съвета на ЕС е европейската перспектива пред Западните Балкани. По думите му  каза още Абе. По последната тема не бяха споделени детайли от нито една от страните. И продължи: Шиндзо Абе е първият премиер на Япония на посещение в София в историята на двустранните отношения. Визитата на Абе е част от европейската му обиколка, която сама по себе си е историческа - защото в част от страните японски премиер също не е ходил досега.           По-рано през деня БТА съобщи, че японецът е заявил, че страната му е сключила споразумение с Естония, Литва и Латвия за засилване на икономическите и политическите връзки. След среща в латвийската столица Рига Абе и латвийският му колега Марис Кучинскис казаха, че информационните технологии, транспортът и медицината са области, в които Япония вижда най-големия търговски потенциал в балтийските страни. Четиристранният японско-балтийски пакт най-вероятно ще донесе ползи за Токио, след като бъде ратифицирано по-широкото споразумение за партньорство между ЕС и Япония. И у нас премиерът на Япония води внушителна японска бизнес делегация Шиндзо Абе ще посети Сърбия и Румъния.", "date": "2018.01.14", "title": "Япония и България с бизнес форум и за Западните Балкани"}
{"url": "http://clubz.bg/62840-ovcete_razpoznavat_choveshki_lica", "text": "Изразът \"глупава овца\" ще се наложи да отпадне, след като изследователи от Кеймбридж откриха, че овцете имат способността да разпознават човешки лица. Учените успели да обучат осем женски овце от породата Уелска планинска да различават четири лица на известни личности от тези на обикновени хора. За целта използвали разни храни като награда за постиженията на животните. Въпреки че показвали лицата на знаменитостите и под различни ъгли, овцете отново се справили. Млад кениец дава 50 крави, 70 овце и 30 кози за щерката на Обама После на овцете на случаен принцип били показвани лицата на техните пастири и те се справили перфектно в избора. И други изследвания показват, че овцете могат да разпознават лицата на овчарите си, но това е първото изследване, което показва, че могат да се справят с фотографии. Техните резултати показват, че овцете могат да различават лица като приматите. Те избирали познатите лица много по-често от непознатите.   Изводът е, че овцете не следват сляпо водача си... Бойко говори и с овцете Бойко говори и с овцете", "date": "2018.01.14", "title": "Овцете разпознават човешки лица"}
{"url": "http://clubz.bg/62879-gripyt_nastypva_vakanciq_v_pernik_ot_utre", "text": "Учeниците в Перник от утре са в грипна ваканция, а в града вече е официално обявена епидемия. Засега детските градини ще продължат да работят, но ще се следи колко от децата отсъстват заради вирусно заболяване, съобщи БНТ.  Още няколко области в страната са в предепидемична обстановка. Много висока е заболеваемостта в община Пловдив, както и в София-област, Пазарджик, Смолян, Сливен, Бургас, Силистра и Стара Загора. Пикът на грипа се чака в края на януари Грипът започва внезапно, в рамките на 2-3 часа се появяват болки в мускулите и ставите, придружени с болки в гърлото и дразнеща кашлица. Телесната температура е повишена до около 38 градуса. Специалистите съветват при първи симптоми да се потърси лекар, защото грипът може да доведе до тежки усложнения при неправилно и ненавременно лекуване. ", "date": "2018.01.14", "title": "Грипът настъпва, ваканция в Перник от утре"}
{"url": "http://clubz.bg/62888-35_ot_ubijstvata_na_jeni_u_nas_sa_ot_partnor_ili_syprug", "text": "91% от убийствата на жени в България е извършват от мъже. 35% от тях са извършени от партньор или съпруг, 25% - от друг роднина, а 31% - от друг познат мъж. Тези данни изнесе вицепремиерът и министър на външните работи Екатерина Захариева, позовавайки се на проучвания в 10 окръжни съдилища. За поредeн път Захариева се опита да убеди БСП да подкрепят Истанбулската конвенция срещу насилието над жени. Социалист: Да не обясняваме на децата, че тати е мама, пък мама е тати И изтъкна, че българските социалисти в Брюксел подкрепят тази конвенция, докато в България й се противопоставят с цел политически дивиденти. Последно: БСП \"против\" или \"за\" Истанбулската конвенция е? Правосъдният министър Цецка Цачева изтъкна, че конвенцията дава възможност да бъде ратифицирана с резерви. Такова е и предложението, одобрено от правителството. Шефът на Народното събрание Цвета Караянчева съобщи, че в сряда в парламента ще има отворен дебат за Истанбулската конвенция, който ще бъде ръководен лично от нея. Тя допълни, че са поканени представители на вероизповеданията   Последно: БСП \"против\" или \"за\" Истанбулската конвенция е?", "date": "2018.01.14", "title": "35% от убийствата на жени у нас са от партньор или съпруг"}
{"url": "http://clubz.bg/62887-socialist_da_ne_obqsnqvame_na_decata_che_tati_e_mama_pyk_mama_e_tati", "text": "Зам.-шефът на парламентарната група на БСП Драгомир Стойнев заяви пред БНР, че темата за Истанбулската конвенция излишно се политизира и истеризира. Според него на този етап Конвенцията няма да доведе до ефективност, а само до политическа декларативност:  Станишев срещу Нинова за Истанбулската конвенция, соцдепутатите ще гласуват \"против\" По повод т.нар. трети пол той допълни: Стойнев каза още, че БСП има конкретни законодателни инициативи в защита на жените и \"на всички онези, които се чувстват незащитени в обществото\". По повод готвеният вот на недоверие той изтъкна, че вотът не е математика, а политика. Данаил Кирилов: БСП е против борбата с корупцията Според него ГЕРБ прави политика на церемониите, докато БСП прави политика на дебати: Данаил Кирилов: БСП е против борбата с корупцията", "date": "2018.01.14", "title": "Социалист: Да не обясняваме на децата, че тати е мама, пък мама е тати"}
{"url": "http://clubz.bg/62890-papa_francisk_strahyt_ot_bejanci_e_grqh_ako_porajda_vrajdebnost", "text": "Въпреки че страхът от мигранти е разбираем, той е грях, ако поражда враждебност, заяви днес папа Франциск, цитиран от Асошиейтед прес, предаде БТА. Папата покани мигранти, бежанци, кандидати за убежище, новопристигнали имигранти и имигрантски семейства второ поколение на специална литургия, отслужена днес в базиликата \"Свети Петър\" във Ватикана. Главата на Римокатолическата църква отбеляза, че някои общности се страхуват, че новодошлите хора ще смутят установения ред. По думите му обаче, макар че това е  , е грях, ако тези страхове   и ако  срещу различните от нас. Франциск многократно е подчертавал, че мисията на християнството е да помага на уязвимите и маргинализираните хора.", "date": "2018.01.14", "title": "Папа Франциск: Страхът от бежанци е грях, ако поражда враждебност"}
{"url": "http://clubz.bg/62880-kak_bnt_otrazqva_temata_pirin", "text": "Има ли защо да се поставя обективността на БНТ под въпрос в последните седмици, каквито гласове вече се чуват? Още когато Емил Кошлуков пое поста програмен директор (през декември м.г.), даже от преди това - докато името му се спрягаше за шеф на Телевизията майка, граждани, в това число и колеги в телевизията, определиха назначението му като \"скандално\". А с появата на Кошлуков на екран като водещ на едно от най-авторитетните публицистични предавания в ефира \"Още от деня\", подозрението, че БНТ ще следва линия на правителствена подкрепа, не се опроверга. След първото му предаване се чуха призиви за Let it Be за БНТ. Емил Кошлуков на амбразурата Що се отнася до отразяването на протестите и контрапротестите за бъдещето на Национален парк Пирин, провокирани от решението на правителството от края на миналата година да измени плана за управление на парка, екоактивисти обвиниха телевизията, че внушава на зрителите, че протестиращите са жителите на Банско, а контрапротестиращите - природозащитниците. От времето на протестите, организирани в защита на правителството на Пламен Орешарски, \"контрапротест\" придоби негативен смисъл. Време е отново за Let it be По този повод от Асоциацията на парковете в България са изготвили свой своеобразен медиен мониторинг на БНТ, обхващащ датите 13 ноември 2017 г., от когато датират и подновените опити на властта да измени плана за управление - 4 декември 2018 г., за когато бяха насрочени масови протести срещу вече приетото изменение. От  , с която Клуб Z разполага, става ясно, че превес в отразяването на темата има гледната точка на защитниците на правителственото решение. Мониторингът е върху 41 материала на БНТ 1 и БНТ 2 и обхваща новинарските емисии, сутрешния блок на Канал 1 \"Денят започва\" и \"Още от деня\". През последната година Кошлуков е бил програмен директор на тв \"Алфа\" От справката става ясно, че за този интервал на темата Пирин и ски зоната в Банско са посветени общо 2 часа и 25 минути. От тях думата на зелените организации и активисти е дадена за 20 минути, а на защитниците на строителсвото на писти и съоръжения в парка - 1 час и 47 минути. Оставащите минути разлика са кадри без коментар и чисто информативни материали, без оценъчен елемент. Всеки материал по темата е приложен със съответния линк.   Време е отново за Let it be През последната година Кошлуков е бил програмен директор на тв \"Алфа\"", "date": "2018.01.14", "title": "Как БНТ отразява темата Пирин? "}
{"url": "http://clubz.bg/62891-spirka_%E2%80%9Evishneva%E2%80%9C_se_sdobi_s_pokriv_snimki", "text": "Спирката стои завита с найлони от месец юли, когато пламна. Процедури от най-различно естество забавиха обещания „бърз ремонт“. Мина лятото, мина есента и зимата затрупа Борисовата градина, където се намира красивата спирка. Наложи се да почака до януари, когато работници заградиха обекта със строителни платнища и се заеха с неотложното. Пламна трамвайната спирка \"Вишнева\" в столицата След полагането на ритловиците и изолациите, предстои полагането на керамичните цигли. Това, разбира се, няма как да стане върху мокрите от новия сняг дървени летви. Вероятно ще се изчака отново подходящо метеорологично време, за да изсъхнат – и чак тогава ще се довърши започнатото. Така спирка „Вишнева“ ще посрещне цъфтежа на вишните с нов покрив. А междувременно може би ще дочака и цялостен ремонт, защото пожарът нанесе поражения и на малкото помещение в сградата. Снимки на спирка „Вишнева“ през уикенда:", "date": "2018.01.14", "title": "Спирка „Вишнева“ се сдоби с покрив (СНИМКИ)"}
{"url": "http://clubz.bg/62828-doktor_glavobolie_nachelo_na_svetovnata_zdravna_organizaciq", "text": "След седем месеца на поста генерален директор на Световната здравна организация първият ѝ африкански президент предизвиква с действията си силни отрицателни реакции. Поддръжниците му твърдят, че Тедрос Аданом Гебрейсус е обещал да разтърси институцията. Критиците, които непрестанно растат, казват, че той подкопава ефективността на СЗО и поставя финансирането ѝ под въпрос. Бившият здравен министър на Етиопия предизвика почуда с предложението си за назначаване на вече бившия диктатор на Зимбабве Роберт Мугабе за посланик на добра воля на СЗО през октомври. Междувременно зад кулисите Тедрос - както той предпочита да бъде наричан по етиопската традиция - пренебрегва нормалните процедури за назначаване в традициите на ООН като иска да увеличи разнообразието - полово и географско, колкото е възможно по-бързо. Това буди притеснение в хора от централата на организацията в Женева, както и в множество активисти и изследователи, които работят със СЗО и които се опасяват, че политическият подход ще доведе до културологични промени, които ще надделеят над професионализма. Обрат - Мугабе няма да е посланик на Световната здравна огранизация Последната разрушителна стъпка е назначаването на неизвестна руска функционерка да ръководи програмата на СЗО за туберкулозата - по пистата за бързите назначения, един месец след като се срещна с президента Владимир Путин на голям форум, посветен на тази тема в Москва. Диктаторът Мугабе - това е новият \"посланик на добра воля\" на СЗО Назначаването на Мугабе беше  , казва Марк Харингтън, изпълнителен директор на Treatment Action Group. Преди назначението да стане факт от организацията разпространиха отворено писмо, подписано от над 40 граждански огранизации, които настояваха Тедрос да приложи прозрачен начин на избор чрез конкурс,за да бъде избран следващият директор на Глобалната програма за борба с туберкулозата, програма, която е насочена към битката с най-големия инфекциозен убиец в света. Номинацията през декември на Тереза Касаева - чиновник в руското здравно министерство, предизвика редакционна статия в медицинското списание Lancet, което описа ситуацията като потенциално създаващо противоречие. Русия в световен план се разглежда като прилагаща ретроградни методи в лечението на инфекциозните болести, като след разпада на СССР те се увеличиха рязко. От около 2000 г. има спад на заболеваемостта и расте процентът на преживяемостта, но Русия все така остава световен лидер в дела на инфекции, които не реагират на антибиотици. Според скорошно изследване един от три случая ще бъде резистентен на антибиотик след 2040 г.  Касаева ще замени на поста Марио Равилиони, известен експерт по туберкулоза, който има над 25 г. опит в битката с бактериалната инфекция. Тедрос казва, че просто спазва обещание, което е дал по време на кампанията за избирането си  - да обнови агенцията след провала ѝ да реагира бързо на кризата с болестта ебола в Западна Африка през 2014 г. Той е първият африканец начело на СЗО - и първият генерален директор, избран с пряко гласуване от всички държави членки през май, като преодоля това, което той нарича \"колониално съзнание\" сред поддръжниците на британския му съперник. Съветниците на Тедрос защитиха решението му да номинира Мугабе за посланик на добра воля за незаразните болести по-малко от четири месеца след като пое поста като неразбран опит да се намери мост към регионален гигант, който въпреки нарушенията на човешките права и прегръдката с тютюневата индустрия, наскоро е заявил отвореност към нова ангажираност по здравните проблеми. Мугабе щял да отхвърли предложението на СЗО Предложението бързо беше оттеглено, но не и преди да бъде осъдено в цял свят. Според коментар във \"Вашингтон пост\" дори се предполагаше, че постът е бил отплата за Мугабе, който осигурил подкрепата на Африканския съюз за избора на Тедрос в СЗО, или за подкрепата на Китай. От осем директори, избрани по принципа на бързата писта, в това число и Касаева, всички са жени - без един. Тедрос иска да промени системата за назначения, за да елиминира  , обяснява съветникът на Тедрос Сенайт Фисеха в мейл до \"Политико\". Докато това бъде постигнато, пише тя, той е  , за да даде тласък на своята концепция. Това е музика за ушите на онези, които смятат, че има непрекъснато местене от една агенция на ООН или агенция за международно развитие в друга, за да се освобождават по-апетитните места. Често това означава, че богатите западни държави диктуват на по-бедните страни как да се справят с проблемите си, за да получат помощ. , твърди говорителят на СЗО Грегъри Хартл. , обяснява той. Назначаването на Касаева предизвика политически смут и заради руските резултати в борбата с туберкулозата, но и защото изглежда като вървене по свирката на Путин, като така се помага на руския президент да диктува и на световната здравна сцена, докато игнорира пациентите в самата Русия. През 2012 г. Русия отхвърли помощ от 127 млн. долара от Глобалния фонд за борба със СПИН, туберкулоза и малария, като махна много от групите, които работеха на терен. Нещо повече, според Гомес, федералното правителство е спряло финансирането на борбата с туберкулозата през последните години. Въпреки това в средата на ноември Русия отпусна 15 млн. долара за борба с туберкулозата по света по време на мащабна международна конференция в Москва.  , обяснява Гомес.  Путин говори пред събралите се и се срещна с Тедрос. Месец по-късно на 15 декември, Тедрос обяви назначението на Касаева във вътрешноведомствен мейл в СЗО.  Защитниците казват, че програмата на Русия за борба с туберкулозата се подобрява, като заслугата за това отчасти е на Касаева - и може би тя е най-голямата надежда на страната за промяна. Вадим Тестов, бивш функционер на СЗО, който сега работи по програмата на Русия за туберкулозата, казва, че вижда как ангажираността на правителството расте с течение на времето и че  . Той отбелязва, че нови регулации, предложени от екипа на Касаева, са довели до рязко намаляване на случаите на туберкулоза през последните пет години. Касаева \"ще има влияние върху руските власти\" чрез своята позиция в СЗО, предвижда Тестов. Противниците виждат рисковете от усилията на Тедрос да преобърне статуквото. Защитниците казват, че все същите хора в ООН не са помагали на пациентите за ебола, туберкулозата или по редица други проблеми. \"Каквото и да правим през последните 25 години не работи така добре,\" смята Салман Кешавджи, експерт от Харвард по туберкулоза, който е работил на терен в Русия с Partners in Health. \n\tТой смята, че предписанията на СЗО са били неподходящо формулирани за руските условия и че собствени експерти от развиващите се, гъсто населени икономики може да са в по-добро положение да разрешават собствените си проблеми и да доведат до нови перспективи пред глобалните усилия. \"Ако искате да накарате страните от БРИКС да спазват обещанията си, трябва да ги въвлечете в здравната архитектура\", смята Кешавджи. Но много други не приемат новия подход на Тедрос и се притесняват, че световното здравеопазване ще страда, особено ако се разсърди най-големият спонсор на СЗО. Въпреки че беше изцяло блокирано, намерението на американския президент Доналд Тръмп да спре чуждестранната помощ, обявено ва 23 май, същия ден, в който Тедрос беше избран за директор на СЗО, предизвика много тревоги в организацията. Скорошни противоречия будят притеснение, че някои от другите големи дарители като Великобритания и Германия може да бъдат изкушени да стегнат кесиите си. САЩ дават близо една четвърт в годишния бюджет от над 4 млрд. долара на СЗО. Докторатът на Тедрос е по обществено здраве и той беше министър на здравеопазването на Етиопия седем години като получи много голямо одобрение за борбата с маларията, увеличаването на употребата на контрацептиви и поставянето под контрол на туберкулозата. Но може би по-специален сега е неговият опит като пръв дипломат на Етиопия в периода 2012 - 2016 г. През това време той поддържаше добри отношения със Запада и парите течаха, въпреки нарастващите притеснения, че режимът нарушава човешките права, като налагаше образа на Етиопия като стабилен, стратегически партньор във войната срещу тероризма. Екипът на Тедрос включва множество очаквани избори: Джейн Елисън, британка, е нещо като маслинова клонка, подадена към втория по големина дарител на СЗО Великобритания, която силно поддържаше своя кандидат в кампания, която стана неприятна. Тедрос назначи германец на дългоиздирван висок пост след като Берлин увеличи дарението си и повдигна акциите на шефа на СЗО като го покани на срещата на Г20. Диктаторът Мугабе - това е новият \"посланик на добра воля\" на СЗО Мугабе щял да отхвърли предложението на СЗО", "date": "2018.01.14", "title": "Доктор главоболие начело на Световната здравна организация"}
{"url": "http://clubz.bg/62878-mladen_marinov_administraciqta_v_mvr_shte_se_namali_kogato_ima_oborudvane", "text": "Администрацията в МВР ще бъде намалена, когато тя се замести от необходимиото технологично оборудване. Това заяви пред бТВ главният секретар на министерството Младен Маринов. Изявлението му бе част от коментара му по повод протестите на полицаите. Като пример той изтъкна, че в Гърция и Италия продължава да има проблеми с бежанците, докато у нас това не е така. Това каза Маринов по повод протестите. И допълни: По повод фалшивите бомбени заплахи от последните дни той заяви, че са взети всички мерки и е убеден, че лицето, което ги отправя, не е в най-добро психическо състояние. Младенов отговори и на въпроса защо Росен Ангелов, който уби шест души в Нови Искър, е ползвал заглушител при самоубийството си. Той обясни, че този заглушител е бил по-скоро приспособление, изработено от маслен филът на двигател, адаптирано към пистолета. По повод убийството на бизнесмена Петър Христов Маринов каза, че е ядосан за това, че в медиите се говори, че той е помагал в операцията срещу \"Наглите\". На въпрос дали е възможно поръчител на убийството да е осъденият Георги Вълев от \"Килърите\", Маринов каза, че се работи по всички версии. За убийството на висшия служител на НАП Иво Стаменов Маринов каза, че то се е случило, защото \"държавата е свършила работа по отношение на хора, които искат да изкарат лесни печалби\".", "date": "2018.01.14", "title": "Младен Маринов: Администрацията в МВР ще се намали, когато има оборудване"}
{"url": "http://clubz.bg/62882-predi_reformirahme_sega_kontrareformirame", "text": "В четвъртък, на представяне на българските приоритети в сферата на правосъдието, министърът на правосъдието заяви, че те ще се градят на основата на зачитане на основните права и свободи и върховенство на правото. Накратко концепцията за правовата държава и върховенство на правото се изразява в ограничаване на държавата с цел да бъдат защитени правата на гражданите от властови произвол, а държавното управление почива на управление на правото, гарантирано от Конституцията и непротиворечащите ѝ закони. Нека проследим колко \"върховенство на правото\" съдържат действията по изменение на основни закони в страната през последните месеци. Ще припомним, че за малко повече от половин година бяха ревизирани двата основни процесуални закона – Гражданският процесуален кодекс (ГПК) и Наказателно-процесуалният кодекс (НПК). Предложени са и широкообхватни изменения и на Административнопроцесуалния кодекс (АПК). Набързо, с две последователни като действие и противоречиви като резултат изменения беше \"ошетан\" и организационният за правосъдието Закон за съдебната власт. Имаме и обединение на няколко стари закона под ново име - Закон за противодействие на корупцията и за отнемане на незаконно придобито имущество. Процесуалният наказателен закон бе прекроен по начин, по който да бъде по мярка на прокуратурата. Един вид грешките по разследване и повдигане на обвинение да бъдат прехвърлени като вина на съда, без да се държи сметка за потенциалното опорочаване на цялостния съдебен процес. Като малък, но основополагащ детайл, бе организиран и специален трибунал на властта с характера на извънреден съд. Съд, в който и съдиите ще се ползват със специален режим на възнаграждение спрямо общите съдилища. Множеството отрицателни становища не бяха отчетени. Законодателството в 44-то НС се превърна от процес по търсене на обществено приемливи закони в диктат на мнозинството, без отчитане на аргументите. Предстои Конституционният съд да се произнесе доколко тези действия са достижения на върховенството на правото. Като че ли гражданският процес отнесе най-много закани, но се размина с най-малко щети. Пропуснати бяха \"върховноправните\" поражения като въвеждане на абсолютна давност, с която да се погасят правата на кредиторите да събират задълженията си от неизрядни длъжници. Тук е мястото да кажем, че не последва специален закон за частния фалит на физическите лица, който да уреди по убедителен начин в детайли материята. Апетитната за популистка употреба идея банките да бъдат лишени от възможността да събират ускорено вземанията си също беше отречена. Като че ли разумът надделя, тъй като крайният  резултат щеше да бъде по-трудни и по-скъпи кредити, съответно, по-малко свежи пари за бизнеса и хората. Не на последно място, по изключение, за да се стигне до това решение бяха отчетени и представените пред Правна комисия становища. През 2016 г. реформираме, през 2017 г. контрареформираме. Под това мото съдоустройственият закон беше ревизиран на два пъти. И двете редакции застрашават основни елементи от върховенството на правото – важните за независимостта на съдиите, а оттам и на институцията съд – вътрешно убеждение и съдебна независимост чрез самоуправление. И тук становищата на самите съдии, на Висшия съдебен съвет и на експерти по темата не бяха възприети. А Министерство на правосъдието не изрази съпротива относно най-противоречивите текстове, въпреки явно само публично възприетия, но не упражнен принцип за върховенство на правото. Мотивирано обсъждане на президентското вето не се състоя. Управляващите не отговориха по същество и с ясни аргументи на нито една от прецизираните и лишени от политическа закачка бележки на президентската институция. А най-овластени, според текста на закона, отново ще бъдат репресивните органи – гарантира им се употреба на специални разузнавателни средства без мотивация за възникнала необходимост от това. Върховенството на правото да бъдеш разузнаван срещу върховенство на правата и свободите. Реформирането на третия основен процесуален закон също не е подминато. Предстои властта да се сдобие с още един специален съд – централен административен. Зад демонстрираната цел да бъде разтоварен от дела Върховният административен съд прозира мисълта за създаване на паралелен втори върховен административен съд, близък до властта. Тогава доколко призваното да проверява и отменя незаконосъобразните действия на властта административно правосъдие ще изпълнява функциите си? И това ли е върховно достижение на върховенството на правото? С тези действия можем да очакваме България да направи ревизия и на критериите за върховенство на правото. Защо не в Правна комисия на Народното събрание да пренапишат, обсъдят и гласуват измененията на фундаментални документи като например Европейската конвенция за защита правата на човека в рамките на седмица, например?", "date": "2018.01.14", "title": "Преди реформирахме, сега контрареформираме"}
{"url": "http://clubz.bg/62885-viktoriq_tomova_vleze_v_osnovnata_shema_na_austreliyn_oupyn", "text": "Виктория Томова, първата ракета на България при дамите, се класира за основната схема на Откритото първенство на Австралия по тенис като \"щастлива губеща\". В третия си решителен мач от квалификациите 139-ата в света отстъпи пред Анна Блинкова (Русия) с 3:6, 6:1, 1:6. 22-годишната софиянка обаче попадна в схемата, тъй като хърватката Ана Конюх се отказа. Вече е ясна съперничката на Томова в първия кръг - Никол Гибс (САЩ, №113 в ранглистата). Мачът е утре (понеделник) рано сутринта наше време. Три българки участваха в квалификациите в Мелбърн, като само Виктория Томова намери място в основната фаза. Сесил Каратанчева отпадна в първия предваритилен етап, а Елица Костова - във втория. Междувременно стана известен първият съперник на Григор Димитров - това е австриецът Денис Новак (№224 в света). Двамата не са играли досега един срещу друг. Мачът им е на централния корт \"Род Лейвър\" и трябва да започне около 6 часа българско време утре сутринта. През миналата година Гришо игра на полуфинал в първия за годината турнир от Големия шлем.", "date": "2018.01.14", "title": "Виктория Томова влезе в основната схема на \"Аустрелиън оупън\""}
{"url": "http://clubz.bg/62884-danail_kirilov_bsp_e_protiv_borbata_s_korupciqta", "text": "БСП е против борбата с корупцията, само депутатите от тази партия не подкрепиха новия антикорупционен закон. Това заяви пред БНР шефът на правната комисия Данаил Кирилов. Според него целта на новия закон е \"да се възстанови доверието в закона, в справедливостта, в държавната власт\". Кирилов добави, че ако се направят сериозни стъпки в работата на новия антикорупциионен орган \"ще има полза и за България, и по отношение мониторинговия процес с европейските ни партньори\". Според него е рано да се коментира кой ще е начело на органа. Той изтъкна, че процедурите по избор ще са публични и декларира, че водещи ще бъдат професионалните качества на кандидатите, както и опитът им в тази работа. Според Кирилов началото на българското председателство на Съвета на ЕС е успешно, а протестите от последните дни са  По повод убийствата от последните дни той коментира, че някой много иска да се върнат времената, в които те бяха ежедневие и заяви: По повод отпуснатите на МВР 100 млн. лв, Кирилов каза, че в бюджета са създадени буфери за реакция в извънредни ситуации. Кирилов декларира, че ГЕРБ ще подкрепи Истанбулската конвенция в парламента.", "date": "2018.01.14", "title": "Данаил Кирилов: БСП е против борбата с корупцията"}
{"url": "http://clubz.bg/62866-32_godini_bez_fil_lajnyt_video", "text": "През януари в далечната вече 1986 г. брилянтна плеяда от музиканти се събира в Ричмънд, югозападен Лондон, за да се поклони на Филип Лайнът  Повечето са от школата на \"Тин Лизи\" - основната група на Фил, която допреди година-две е на световния рок Олимп. Целият живот на басиста - певец, композитор, текстописец и поет е доминиран от музиката. Издава последния си сингъл Nineteen едва седмици преди смъртта си. Колкото до \"Тин Лизи\" - във всевъзможни формации и богато ветрило от поджанрове, винаги е удоволствие да ги наблюдаваш как свирят рок (макар и кавър като в случая). С баща от Британска Гвиана, макар и роден в Уест Бромич, Англия, Лайнът  От острова, дал ни Гери Мур, U2, Шанеъд О Конър, The Cranberries, Боб Гелдоф, Рори Галахър и кой ли още не. Остров, където войната в онези години буквално е на улиците. Е, няма много каубои, но... Лайнът е емблема на саморазрушителния начин на живот, но и на чувственост, меко казано, не много типична за \"класическия\" британец. И това личи...  Годините са \"шарени\" и изпълнени с творчество. Затова в него има и доволно количество пънк. Какво ще кажете за комбинация от музиканта и певец Лайнът с Пол Куук и Стив Джоунс от \"Секс Пистълс\"? И в крайна сметка - надали има човек, който не знае, но все пак:   - те я взимат от \"Тин Лизи\" (иначе е нещо като \"стара градска\" в Ирландия). \n\t А ако в неделния ден разполагате с повече време, позволете си този концерт: \n\t Лайнът колабира вследствие на свръхдоза на Коледа 1985 г. и е откаран в болница. Въпреки усилията на лекарите, той умира вследствие пневмония и инфаркт, настъпили поради отравяне на кръвта на 4 януари 1986 г. Освен безсмъртни хитове, той оставя стихосбирки. През бандата му \"Тин Лизи\" преминават и се изстрелват невероятни музиканти като Гери Мур, Джон Сайкс, Брайън Робъртсън, Томи Олдридж, Вивиън Кембъл, Скот Травис и много други в по-нови времена.  Лайнът е от немногото рок музиканти в света, които имат свой паметник. В случая - в любимия му Дъблин, издигнат през 2005 г.", "date": "2018.01.14", "title": "32 години без Фил Лайнът (ВИДЕО)"}
{"url": "http://clubz.bg/62873-strani_kydeto_pticite_ne_snasqt_qjca_ili_zadnikyt_na_sveta", "text": "Вулгарният израз, който американският президент Доналд Тръмп използва по адрес на страните в Африка и на Хаити, създаде истинска главоблъсканица за медиите по цял свят. Преводът е труден, защото от една страна трябва да се запази използвания от държавния глава просташки език, а от друга - да се вземе предвид чувствителността на аудиторията, посочва АФП. Повечето френски медии, включително агенция Франс прес, се спряха на \"лайняни страни\" (\"pays de merde\"), което е близко до буквалното значение. Тръмп не съжалявал за вулгарните си думи, казал това, което много хора мислят Подобни думи използват испански вестници и японската агенция \"Киодо\", а думата \"merdaio\" звучи още по-скандално от италианския \"Кориере де ла сера\". Чешката осведомителна агенция (ЧТК) внася друг нюанс, \"задника на света\". Кои са \"скапаните\" според Тръмп страни Холандският вестник \"Фолкскрант\" и голяма част от медиите в страната избегнаха вулгаризмите и използваха словосъчетанието \"изостанали страни\", а германски медии написаха \"миши дупки\". Осведомителна агенция на Тайван избра превода  .  В Африка - континента, към който Тръмп отправи обидата - журналистите също се затрудниха. Редактор от вестник \"Тайфа лео\", част от медийната група на водещия кенийски вестник \"Дейли нейшън\" - заяви, че на суахили има буквален превод на казаното от американския президент, но тъй като то звучи прекалено нецензурно, за да бъде отпечатано, изданието е предпочело да използва евфемизъм за екскремент.  Кои са \"скапаните\" според Тръмп страни", "date": "2018.01.14", "title": "Страни, където птиците не снасят яйца\" или \"задникът на света\""}
{"url": "http://clubz.bg/62876-pone_8_zaginali_i_50_raneni_v_pojar_v_portugaliq", "text": "Най-малко осем души загинаха, а десетки пострадаха, някои тежко, след взрив и пожар снощи в сграда в Северна Португалия, предаде Асошиейтед прес, цитирана от БТА. Камина в двуетажна сграда в град Тондела, на около 250 км от Лисабон, се е взривила и е причинила инцидента, заяви кметът на населеното място Жозе Гомеш Жезуш. Португалската Гражданска защита заяви пред местно радио, че са пострадали най-малко 50 души. Според очевидци, цитирани от местни телевизии, пожарът е предизвикал паника сред около 60-те души, които били в сградата, когато лумват пламъците. Хората се били събрали за участие във вечерен любителски турнир по карти. Те се струпали на изходите на сградата, докато тя се изпълвала с гъст дим. На мястото пристигнали десетки пожарникари и два спасителни хеликоптера за превозване на пострадали към болниците. \n\t ", "date": "2018.01.14", "title": "Поне 8 загинали и 50 ранени в пожар в Португалия"}
{"url": "http://clubz.bg/62877-turciq_prashta_armiq_na_granicata_sys_siriq", "text": "Турция е изпратила колона с военна техника към границата със Сирия, съобщи Анадолската агенция, цитирана от БТА. Решението идва след като президентът на Реджеп Ердоган отправи призив към кюрдските отряди \"Сили за защита на народа\" да се предадат.  Според информацията до момента към границата със Сирия са насочени и пет танка, превозвани с товарни автомобили. Според Анадолската агенция военна техника е била изпратена за подсилване на пограничния контингент.  В събота турските въоръжени сили са открили ответен артилерийски огън по позициите на \"Сили за защита на народа\" и сирийската партия \"Демократичен съюз\" в Африн. \"Хюриет\" припомня, че по същото време Ердоган е държал реч в окръг Елязъг, в която е обявил, че ако \"терористите не се предадат, то Турция ще ги унищожи\".  Анкара смята СЗН и сирийската партия Демократичен съюз за продължение на забранената в Турция Кюрдска работническа партия. През последните месеци Ердоган нееднократно споменаваше за възможна военна операция срещу тях в сирийския окръг Африн.  ", "date": "2018.01.14", "title": "Турция праща армия на границата със Сирия"}
{"url": "http://clubz.bg/62875-pasi_vlqzohme_v_es_zaradi_carq_aec_kozloduj_i_operaciqta_v_kosovo", "text": "България имаше Симеон Сакскобургготски, отказа се от старите блокове на АЕЦ \"Козлодуй\" и подкрепи ударите срещу Югославия. Така бившият външен министър Соломон Паси, който заемаше поста към момента на подписването на договора с ЕС, обясни причините, поради които страната е била приета в съюза. Паси призна, че е имало моменти, в които нашето членство е било под риск, защото първончално ЕС е бил определил бюджет за 10 нови страни членки, което означава отлагане за България и Румъния. През 1999 г. обаче тогавашният премиер на Великобритания Тони Блеър лично се е ангажирал с членството на България заради подкрепата ни в операцията в Косово срещу Слободан Милошевич (по времето на кабинета \"Костов\" - б.р.) Той обаче добави, че дори подкрепата на Блеър е щяла да бъде недостатъчна, ако България беше отказала да затвори глава \"Енергетика\" и да се откаже от старите блокове на АЕЦ \"Козлодуй\". Паси допълни, че решението за това е било взето на \"инфрактно заседание\" на правителството през 2002 г. Няколко седмици след това сме получили 2007 г. като дата за влизане в ЕС. Според него присъствието на Симеон е помогнало на България да експортира добър имидж, но страната е трябвало да направи и истински реформи. По повод протестите от последните дни Паси изтъкна, че това е сърцето на демокрацията. И припомни, че на големи международни форуми винаги има много протести, съпътствани и от хулигански прояви. Паси изтъкна, че и в края на 80-те години протестите на \"Екогласност\", в които самият той е участвал, са били съобразени с международни събития като срещи на ОССЕ, например. Според него речта на Доналд Туск при откриването на европредседателството много напомняла на речта на папа Йоан Павел II, когато той е приел делегация на Атлантическия клуб. Тя била на \"брилянтен български с лек полски акцент\". Паси смята, че речта на Туск е била добра, защото полското посолство в България си е свършило добре работата. А самият Туск се е вслушвал в съветите. Паси се обяви за това летището или пл. \"Александър Невски\" да бъдат кръстени на името на д-р Желю Желев, президент на България от 1990-1997 г, който има големи заслуги за членството на България в ЕС.", "date": "2018.01.14", "title": "Паси: Влязохме в ЕС заради царя, АЕЦ \"Козлодуй\" и операцията в Косово"}
