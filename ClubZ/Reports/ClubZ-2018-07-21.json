{"url": "http://clubz.bg/70877-zaplashen_li_e_frenskiqt_prezident_ot_makrongejt", "text": "Най-големият скандал във Франция, откакто президентът е Еманюел Макрон, продължава да се разраства. В началото на седмицата вътрешният министър Жерар Коломб ще трябва да даде обяснения пред двете камари на френския парламент за историята със сътрудника на президента, който беше заснет да бие протестиращи на 1 май, съобщава АФП. Шефът на сигурността на президента Александър Бенала беше заснет как, оборудван с полицейска каска, се разправя с участници в демонстрация в Париж. Видеото придоби известност, след като беше публикувано в сряда от в. \"Монд\". Сътрудник на Макрон заснет да бие протестиращи (ВИДЕО) Коломб ще бъде изслушан от Долната камара на парламента в понеделник, а във вторник се явява пред Сената, уточнява Ройтерс. Лоран Воке, председател на Републиканската партия, обвини правителството, че се опитва да замита държавен въпрос и заяви, че Макрон трябва да обясни на френския народ какво се случва. Крайнолевият лидер Жан-Люк Меланшон даже определи случващото се като скандал от сериозността на \"Уотъргейт\" и обвини Макрон, че \"си е организирал лична милиция\". Двадесет и шест-годишният Бенала, който е бил шеф на сигурността още по време на кандидатпрезидентската кампания на Макрон, отначало беше наказан с временно отстраняване от длъжност, но след като скандалът се разрасна в петък, той все пак беше уволнен. Беше и задържан, а домът му беше обискиран. Трима полицаи също са арестувани по този случай, съобщи днес прокуратурата в Париж, цитирана от Франс прес. Те са били отстранени от служба заради \"злоупотреба с кадри, заснети от камери за видеонаблюдение\" и за \"нарушаване на професионална тайна\".  По-рано беше задържан и Венсан Краз, който е служител по сигурността на управляващата партия \"Република, напред!\". Той е бил заедно с Бенала по време на побоя и е \"надвишил правомощията си по същия начин\". Прокуратурата днес съобщи, че мярката \"задържане под стража\" и на Бенала, и на Краз е удължена с още 24 часа.  Самият вътрешен министър Коломб също е подложен на остри критики заради информации в медиите, че е бил наясно с употребеното от Бенала насилие. Без отговор засега остават въпросите защо случаят не е бил съобщен на полицията от Елисейския дворец, дали първоначално Бенала е получил адекватно наказание. Според обяснение пред \"Монд\" на Патрик Строда, шеф на кабинета на Макрон, той е дал разрешение на Бенала да присъства на протеста само като \"наблюдател\". След като разбрал за поведението на подчинения си още на следващия ден уведомил президента и отстранил служителя си за 15 дни с последно предупреждение за уволнение. Два месеца по-късно Бенала беше в автобуса, който отвеждаше победителите от Световното първенство по футбол към парада на победата по 16 юли. Това твърдят френски медии, цитирани от \"Политико\". Досега Макрон запазва мълчание по скандалния случай, но опозицията става все по-настойчива да чуе обясненията му.", "date": "2018.07.21", "title": "Заплашен ли е френският президент от \"Макронгейт\"?"}
{"url": "http://clubz.bg/70869-bsp_veche_ne_iska_evro_i_plosyk_danyk", "text": "Ревизия на позицията на БСП, приета от най-висшия форум на партията, конгреса, за влизане на България в еврозоната – това предложи лидерката на социалистите Корнелия Нинова  на национално заседание с актива днес, където левицата представи новата си дългосрочна “Визия за България”.  Подкрепата на БСП за приемане на еврото може да се направи само на ново заседание на конгреса на партията, “но ако стигнем до друго, по- разумно, по-полезно и по-важно за народа и националния интерес решение, нищо не пречи да го ревизираме”, каза Нинова. Въпросното решение на последния конгрес на социалистите дойде след доклад на президента на Партията на европейските социалисти Сергей Станишев. Сега обаче Нинова заяви:  Позовавайки се и на експерти, тя предложи да не се бърза с темата.  Соцлидерката настоя и за връщане на прогресивното подоходно облагане (въпреки че плоският данък бе въведен в България по време на управлението на тройната коалиция с министър-председател Сергей Станишев през 2008 г. – б.р.) Това обещание периодично се появява от години в документи на левицата – за времето, когато тя се върне на власт. Отново бяха предложени и диференцирани ставки на данъка върху добавената стойност за лекарства, някои храни и детски стоки.  Друга точка от програмата е забрана не само за приватизация, но и за отдаване на концесия на смятани за стратегически обекти и предприятия – като летище “София”, БДЖ, Български пощи и т.н.  Предложение да се помисли и за сближаване на България със страните от Вишеградската четворка (В-4) предложи още Нинова в речта си, въпреки че в самия документ “Визия за България” темата отсъства, както тя сама призна. В-4, която включва Полша, Унгария, Чехия и Словакия , е един от главните опоненти на сегашния курс на Европа. Най-сериозен е конфликтът между тези страни и Брюксел по въпросите на миграцията. Извън него, Европейската комисия предложи най-тежката санкция, отнемане на правото на глас, за Полша и води серия правни процедури срещу Унгария по една и съща причина - нарушаване на основополагащия за ЕС принцип за върховенството на закона. После продължи с анализа на страните от четворката:  Нинова извади от нафталина лозунг от началото на посткомунистическия преход през 1990 година, декларирайки амбиция да обедини около него всички българи: \"Да сменим системата\". От думите й обаче се разбра, че има предвид връщане към повече държавна собственост и контрол и преразпределение през бюджета. Съвещанието в Националния дворец на културата е начало на дискусия с всички българи за дългосрочните перспективи на страната, каза в интервю за Канал 3, Кристиан Вигенин, член на Националния съвет на БСП. Той подчерта, че дискусията няма да се ограничи до партийните структури и че ще предложи \"нещо ново, различно, друг подход\". Не стана веднага ясно в какво ще се състои той, след като Нинова, под аплодисментите на залата, потвърди, че БСП остава против ратифицирането на Истанбулската конвенция, с което тази партия е изключение в семейството на европейските социалисти. Тя призова държавата да се върне в сфери като образованието и икономиката; поиска безплатни детски градини и приветства решението на Комисията за защита на конкуренцията да спре продажбата на ЧЕЗ-България на частния инвеститор Инерком. Нинова обвини управляващите, че създават нови органи за борба с корупцията, докато тя расте. Всъщност, създаденият миналата година със специален закон такъв орган има за цел да обедини и замести съществуващите досега различни ведомства. Тя поиска и електронно управление, казвайки: Нинова обвини управляващите и че не мислят за социалната справедливост и солидарност. \"Смяна на системата\" беше лозунгът на СДС, първата антикомунистическа коалиция след падането на режима на Тодор Живков в края на 1989 г. Той означаваше, приключване с монопола на бившите комунисти върху държавата и икономиката, деполитизацията на държавните служители, армията и службите за сигурност, изграждане на демократични институции и пазарна икономика. ", "date": "2018.07.21", "title": "БСП вече не иска евро и плосък данък"}
{"url": "http://clubz.bg/70844-siguren_sym_che_trymp_ne_se_e_dal_na_putin", "text": "Център за конна езда в Мърфрийзбъроу, щата Тенеси. Няколко каубои обикалят наоколо възседнали конете си. Сенатор Пол Бейли минава покрай тях и ги поздравява. И той, подобно на ездачите, носи каубойска шапка и колан с голяма сребърна тока. Каубоите от Мърфрийзбъроу и сенаторът обаче имат и други общи неща: те са убедени привърженици на Доналд Тръмп и са раздразнени от критиките, които се сипят по адрес на американския президент след срещата му с руския му колега Владимир Путин в Хелзинки. Очевидно той има предвид разговорите между Тръмп и Путин в Хелзинки, които в САЩ предизвикаха истинско политическо земетресение. Очевидно той има предвид критиците на президента. Консервативните избиратели в Тенеси - щат, който минава за крепост на Тръмп - обаче изобщо не се притесняват от твърденията, че техният президент бил поставен на колене от Путин. Според тях, медиите така или иначе не знаят цялата истина за срещата с руския президент. На съвместната пресконференция след срещата с Владимир Путин, Тръмп изрази съмнение относно твърденията на американските тайни служби, че Русия се била намесила в предизборната борба в САЩ през 2016 година. След това той се опита да оправи кашата, която забърка, и заяви, че неволно се бил изразил погрешно. Сенатор Бейли обаче е убеден, че разговорите в Хелзинки са протекли добре. Той обвинява критиците на Тръмп, че боравят с предположения. Сарийс Браун от Франклин, Тенеси, тъкмо слиза от коня си. Тя признава, че не е проследила внимателно срещата в Хелзинки, но е чула за негативните реакции, които е породила. Сарийс Браун признава, че се тревожи повече за икономиката на страната, отколкото за външната политика на САЩ. Тя и съпругът ѝ притежават фирма за сондажи и търгуват с недвижими имоти. Браун твърди, че напоследък бизнесът върви отлично. Самата тя не може да се нарадва на успеха, който имат през последните няколко години. Не само демократите обаче определиха поведението на Тръмп спрямо Путин като \"скандално\". Критики заваляха от всички страни. Бившият директор на ЦРУ Джон Бренън дори заяви, че това граничи с \"държавна измяна\". Изявленията на Тръмп бяха остро осъдени и от няколко републикански сенатори. Така например Джеф Флейк от Аризона ги нарече \"срамни\". Той не е вярвал, че американският президент е способен \"да хвърли тайните служби на вълците\". И Боб Коркър, сенатор от Тенеси и председател на външната комисия в Американския сенат, изрази пред телевизия СиЕнЕн разочарованието си от поведението на президента Тръмп. Това, което най-много тревожи мнозина републиканци, е, че сегашният скандал налива вода в мелницата на демократите. Тъй като скоро предстоят частични избори за Конгрес, републиканците биха желали дебатът да се фокусира върху други теми, например върху данъчната реформа или американската икономика. И в този смисъл те могат само да се надяват, че вълненията около срещата в Хелзинки бързо ще отшумят.", "date": "2018.07.21", "title": "\"Сигурен съм, че Тръмп не се е дал на Путин\""}
{"url": "http://clubz.bg/70840-osobenosti_na_ruskata_nacionalna_svatba_snimki", "text": "Многократно сме говорили за руската необятна душевност. И не само не-обятна, а и не-понимаема и не-подлежаща на логическа обосновка, поне за нас. Тази подборка снимки е достатъчна подкрепа за гореказаното. Сипете си водка, отворете кисели краставички и им се насладете... Има откровено притеснителни сюжети. Поне като за начало на съвместния път... Често бракът е представен като нещо опасно за живота и здравето. И ако не е съвсм ясно какво цели да ни каже алегорично този младоженец,... .. за този едва ли остават съменния. Руснаците са интересни хора, които.... ... предпочитат да търсят нещо по кофите дори на този специален ден. Като казахме търсене: Тук вероятно шефът на местното дружество на иманярите се жени за секретарката си. А тук общинският осветител - за колежката си. От всякакави гледни точки обаче за нас остава напълно необяснима долната снимка: Това част от зестрата ли е, \"тоягата и моркова\" ли показва на съпруга си... Мълчи науката! Тук нещата с булката са по-ясни. И ако смятате, че по традиция пиенето е проблем за руския народ,... ... то интересно какво ли ще прави този с тази банкнота. Сигурно Ози Озбърн знае. А на горната снимка е ясно кой е любимецът. Тук с много вкус се сблъскват традициите и желанието да се покаже благосъстояние. Или да се покаже кой е шефът - \"маминка\". Друг е въпросът, когато лееекинко те е гнус от него още сега: И за десерт оставяме тук тези напълно необясними \"герои\": Честито! Вашият \"най-важен ден в живота\" току-що бе увековечен с бушониран бездомник.", "date": "2018.07.21", "title": "Особености на руската национална сватба (СНИМКИ)"}
{"url": "http://clubz.bg/70876-siderov_v_ataka_proverqva_udarite_po_turizma_na_valeri_simeonov", "text": "Отношенията между съпредседателите в \"Обединени патриоти\" Волен Сидеров и Валери Симеонов започват да изглеждат все по-несъответстващи на името на коалицията.  Днес председателят на депутатите от коалицията и водач на \"Атака\" Сидеров обяви, че \"започва проверка на ударите по българския туристически бизнес по Черноморието\". И разкри кой, според него, осъществява тези удари - партньорът му и вицепремиер Валери Симеонов.  В изявлението става дума за промените в закона, отнасящи се до по-строги мерки срещу шума, които бяха приети преди седмица на първо четене в Народното събрание. Очаква се обаче исканията на Симеонов да бъдат силно орязани при окончателното гласуване, а и една от идеите на големия коалиционен партньор във властта - ГЕРБ - в лицето на министърката на туризма Николина Ангелкова - е строгите ограничения за шум да не важат за курортите. Законът за шума - приет. Но... Симеонов предлага, ГЕРБ разполага Сред предложенията на Симеонов е шумът да е забранен над определени стойности на открито от 23 ч до 8 ч сутринта. Идеите за промени в законодателството бяха предшествани от поредица от акции на Симеонов - започнали още миналото лято, срещу силната музика, идваща от нощни заведения - и на плажа в Слънчев бряг, и на други места. Преди дни проверка имаше и на заведенията в София, и във Варна.  Сидеров обаче не е доволен от акциите на вицепремиера, на когото един от ресорите му за наблюдение е именно туризмът. Валери Симеонов: Спасяването на редник Киро - за това работи коалицията Засега няма отговор от Симеонов.  През седмицата напрежението между водачите на \"Атака\" и НФСБ ескалира, след като Симеонов обвини Сидеров и формацията му в лобизъм, организиран заедно с ГЕРБ при приемането на промени в Закона за приватизацията и следприватизационния контрол. Поправките, според вицепремиера, са в полза на приватизаторите на Българския морски флот - братя Домусчиеви, които загубиха дело за плащане на неустойки в размер на 58 млн. лв. за неизпълнение на клаузи в приватизационния договор.  Странни маневри около закона за приватизацията Сидеров обвини лидера на НФСБ, че с действията си и атаките си предимно срещу депутати от управляващото мнозинство, но не и срещу опозицията, помага за това ДПС да се върне на власт. Освен това разкри как Симеонов е казал три пъти \"не\" на въпрос дали смята, че \"Обединените патриоти\" трябва да се явят на предстоящите европейски избори напролет в пълния си настоящ състав - ВМРО, \"Атака\" и НФСБ.  Към момента третият съпредседател на \"Обединените патриоти\" - водачът на ВМРО и вицепремиер Красимир Каракачанов - запазва неутралитет в словесните престрелки между двамата си партньори, въпреки че преди време и той отправи критики към Симеонов заради поведението му да не съгласува действия с коалицията. От ВМРО пък обвиняваха в лобизъм представителите на управляващото мнозинство, които внесоха и подкрепят увеличението на акциза върху т.нар. бездимни цигари. Спор в патриотичната коалиция имаше и заради промените в закона за горивата. Валери Симеонов: Спасяването на редник Киро - за това работи коалицията Странни маневри около закона за приватизацията", "date": "2018.07.21", "title": "Сидеров в атака: проверява \"ударите по туризма\" на Валери Симеонов"}
{"url": "http://clubz.bg/70872-gerb_obvinqva_ninova_s_video_che_podklajdala_bunta_v_strandja", "text": "От ГЕРБ в лицето на депутата Тома Биков и бившия му колега Антон Тодоров обвиниха лидера на БСП Корнелия Нинова в \"провокация срещу националната сигурност\". Нинова поддържала връзка с лица, които се бунтуват на място срещу масовото умъртвяване на домашни животни, за които има съмнение, че са заразени с чума и им давала инструкции, твърдят те. Двамата дадоха извънреден брифинг, по време на който демонстрираха любителско видео на млад мъж на име Тодор Атанасов, което той е споделил в профила си във Фейсбук и в което, според представителите на ГЕРБ, разкрива какви указания му е давала Нинова във връзка с протестите в Шарково и Болярово. Министър призна покрай чумата: Има недостатъчно доверие в институциите Докато течеше брифингът видеото изчезна от профила на Атанасов.  Вдигаме ограда по границата с Румъния Във връзка с клипа Тодоров и Биков попитаха задочно Нинова: Във видеото се казва как Ниниова \"казала на техните хора, ако бъдат спрени да стоят там и да не си тръгват\". , посочи в заключение Биков и даде определението: \"Умъртвени ли са хиляди животни преди да е доказано, че са болни\" \n\tДвамата от ГЕРБ открили и че въпросният мъж бил приятел във Фейсбук с Боряна Бозаджиева, шефка на кабинета на Нинова. Както и че \" Спешният брифинг бе свикан в деня, в който БСП свика национално заседание на актива си, за да обяви нов курс за сваляне на властта.  БСП вече не иска евро и плосък данък Съвещанието в Националния дворец на културата е под наслова \"Визия за България\".     Вдигаме ограда по границата с Румъния \"Умъртвени ли са хиляди животни преди да е доказано, че са болни\" БСП вече не иска евро и плосък данък", "date": "2018.07.21", "title": "ГЕРБ обвинява Нинова с видео, че подклаждала бунта в Странджа"}
{"url": "http://clubz.bg/70878-mvf_vylnata_ot_mita_shte_zabavi_rasteja", "text": "Международният валутен фонд (МВФ) предупреди, че неотдавнашната вълна от нови търговски мита съществено ще навреди на световния икономически растеж, ден след като президентът на САЩ Доналд Тръмп заплаши с ескалация в търговския спор с Китай, предаде Ройтерс, цитирана от БТА. Тръмп е готов да наложи мита върху целия внос от Китай Управляващият директор на МВФ Кристин Лагард заяви на срещата на финансовите министри и управителите на централни банки на страните от Г-20 в Буенос Айрес, че ще представи на участниците доклад за последиците от вече обявените ограничения в световната търговия. Тя отправи това предупреждение малко след като финансовият министър на САЩ Стивън Мнучин заяви в аржентинската столица, че засега няма макроикономически въздействия върху най-голямата икономика в света. През последните месеци САЩ и втората световна икономика Китай си размениха мита върху стоки в размер на 34 милиарда долара всеки, а вчера Тръмп заплаши с мита върху целия китайски износ за САЩ, който възлиза на 500 милиарда долара.", "date": "2018.07.21", "title": "МВФ: Вълната от мита ще забави растежа"}
{"url": "http://clubz.bg/70879-trudno_nachalo_za_ludogorec_v_shampionata", "text": "\"Лудогорец\" спечели с 1:0 срещу \"Етър\" домакинството си от откриващия кръг на Първа лига. Вандерсон реализира единствения гол в 4-ата минута, когато гостите сбъркаха при изнасяне на топката. Може би с мисъл повече за мача срещу \"Видеотон\" от Шампионската лига през седмицата, \"орлите\" положиха минимум усилия. Те направиха няколко пропуска и много рано можеха да решат всичко. Пред вратата обаче не сполучиха Върджил Мисиджан, Марселиньо, Клаудиу Кешеру, също така Вандерсон, Козмин Моци и Сисиньо след почивката... \"Витоша\" (Бистрица) започна с победа на старта на Първа лига Така в последните минути \"виолетовите\" на свой ред тръгнаха по-смело в атака и имаха два свободни удара от добри позиции. При единия от тях футболист от стената на \"Лудогорец\" умишлено игра с ръка, но дузпа от страна на главния съдия Никола Попов не последва.", "date": "2018.07.21", "title": "Трудно начало за \"Лудогорец\" в шампионата"}
{"url": "http://clubz.bg/70845-istoriqta_zad_tazi_korica_video", "text": "На пръв поглед мъжът на корицата на следващия брой на „Тайм“ изглежда познат – образът бе създаден с комбинирането ( ) на двама от най-разпознаваемите в света мъже, президентите Доналд Тръмп и Владимир Путин. Колажът на дизайнерката Нанси Бърсън е по повод срещата на президента на САЩ и президента на Русия в Хелзинки. Нанси Бърсън събира лицата на Тръмп и Путин и на фотография, и на видео, което преминава от образа на единия към образа на другия.     Тя става известна с разработването на техника за състаряване на лица, която се използва от ФБР за откриване на изчезнали деца. Нейна е фотографията на порасналата отвлечена 6-годишна Итън Пац, която е публикувана на първа страница на „Ню Йорк пост“ през 1985 г. Тръмп се отрече от думите си пред Путин Авторът на водещата статия от юлския брой на „Тайм“ Браян Бърнет обяснява защо са търсели такава корица: „Година и половина след началото на мандата, озадачаващото привличане на Тръмп към Путин има нужда от обяснение. Тръмп е засегнат от идеята, че руската намеса в изборите опетнява победата му, казват приближените до него. Той не може да признае факта, че Русия се е опитала да се намеси в изборите, без значение дали това се е отразило на резултата. Той гледа на този проблем изцяло през политически очила, казват близките до него, и е неспособен или пък не желае да разграничи въпроса дали неговата кампания е заговорничила с Русия – което той отрича – от въпроса дали Русия се е опитала да повлияе на изборите“.  ", "date": "2018.07.21", "title": "Историята зад тази корица (ВИДЕО)"}
{"url": "http://clubz.bg/70870-kzk_zashtoto_taka", "text": "Една от мъдростите на американския писател Марк Твен гласи, че успехът в живота се дължи на две неща: невежество и упорство. Дори и да не е един от любимите автори на управляващите, изглежда те следват неговия мироглед, тъй като упорството им да спрат сделката за българските активи на ЧЕЗ успяха да произведат едно от най-невероятните и невежи решения на Комисията за защита на конкуренцията. Според комисията \"е налице хоризонтално припокриване между дейностите на (купувача Инерком България и дружествата на ЧЕЗ) на пазара на производство и доставка на едро на електрическа енергия от фотоволтаични централи (...и) сделката поражда и вертикални ефекти на пазарите, разположени надолу по веригата, а именно: пазарите на разпределение на електрическа енергия, на снабдяване/доставка на електрическа енергия, на търговията с електрическа енергия и на свързаните с търговията услуги по координиране на балансиращи групи”. КЗК забрани на \"Инерком\" да придобие българския бизнес на ЧЕЗ Четейки решението на КЗК, човек остава с впечатлението, че уж независимият специализиран държавен регулатор може да приеме всякакво решение с простия аргумент „защото така”. Понеже уважаваме нашите читатели, ще оставим настрана откровените противоречия в решението[1], заличаването на публично достъпна информация и третирането ѝ като търговска тайна[2], както и откровените неточности[3], решихме да се фокусираме върху двата аргумента за наличие на хоризонтална и вертикална интеграция, която може да доведе до „установяване или засилване на господстващото положение на обединената група”. Трудно може да се твърди, че след придобиване на активите на ЧЕЗ новото дружество ще увеличи дела на производство на ел. енергия от фотоволтаични електрически централи (ФЕЦ), тъй като той е пренебрежимо малък – едва 2,5%, както се вижда от Таблица 1. Ситуацията по отношение на производството на ел. енергия от новата група също е пренебрежимо малко на фона на производството на ел. енергия от ФЕЦ, както и на фона на общото производство и потребление в страната. Ако с 26 МВтп инсталирана мощност, които генерират 2,8% от производството на ФЕЦ в страната и около 0,1% съответно от общото производство и потребление, новата група може да окаже влияние върху пазара, то не е ясно как КЗК все още не се е самосезирала за АЕЦ „Козлодуй” с 2000 МВт инсталирана мощност, която формира над 36% от общото производство. КЗК забрани сделката за продажбата на Нова тв По отношение на вертикалната интеграция ситуацията е още по-абсурдна, защото както по закон, така и според европейското законодателство, такава е забранена, поради което всички дейности на ЧЕЗ – производство, разпределение и достъп, търговия, обществено снабдяване с ел. енергия са отделени в отделни дружества. Ако според КЗК наличието на един собственик на компании, които извършват почти всички дейности по веригата е вертикална интеграция, същото трябва да се отнася и за другите два собственика на електроразпределителни предприятия – ЕВН и Енерго Про. Нещо повече – същото трябва да се отнася и до БЕХ, в който влизат производители на ел. енергия, ЕСО, която осигурява пренос и достъп до мрежата на високо напрежение, както НЕК, която предоставя обществена доставка и търговия. Още повече – само в рамките на НЕК са концентрирани производство, обществена доставка и търговия на ел. енергия. И още повече – при покупката на активите на Е.ОН от Енерго Про ситуацията беше същата, даже генериращите мощности бяха по-високи в сравнение с тези на Инерком и ЧЕЗ, но КЗК не видя проблем. Тогава защо в момента има такъв? Идеята, че понеже новата група притежава генериращи мощности, разпределителна мрежа и предоставя услуги по обществено снабдяване с ел. енергия ще може да се възползва от това е съвсем разведена с реалността. Дори и самата КЗК обръща внимание, че само ФЕЦ на ЧЕЗ е присъединен към разпределителната мрежа на ЧЕЗ, докато ФЕЦ на Инерком са присъединени към разпределителната мрежа на ЕВН. Тогава по какъв начин се говори за вертикално интегриране?! По същата логика всеки собственик на генериращи мощности, който притежава и търговец на ел. енергия, може да се счита за вертикално интегрирано предприятие, което очевидно няма как да е вярно. БСП и \"патриотите\" поздравиха КЗК, социалистите искат държавата да купи ЧЕЗ Според „Методика за определяне положението на предприятията на съответния пазар Комисията е приела, че […за притеснителен] общ пазарен дял на дружества – участници в концентрацията би могъл да бъде този, който надхвърля 40%, тъй като в този случай това може да доведе до установяване или засилване на господстващо положение, в резултат на което да се създаде възможност за възпрепятстване или нарушаване на конкуренцията”. Въпреки че отделните дружества в новата група са далеч от този пазарен дял КЗК счита, че „предвид вертикално интегрираната придобивана група ЧЕЗ, която разполага със стабилен финансов ресурс и опит в електроенергийния сектор, се създават предпоставки нотифицираната сделка да доведе до установяване или засилване на господстващото положение на обединената група”. По тази логика няма компания, която да може да купи активите на ЧЕЗ, тъй като придобиваната компания винаги ще остане „със стабилен финансов ресурс и опит в електроенергийния сектор”. Но както казахме в началото – за да успеете в живота, трябва да сте невежи и упорити. След като КЕВР не може да спре сделката, защото има такива правомощия, но няма насоки (които трябва да се определят от парламента) как да ги използва, управляващите прибягват до следващия регулатор, който може да свърши същата работа. Нищо, че аргументите са абсурдни както по отношение на евентуален купувач на активите на ЧЕЗ, така и по отношение на действащите частни и държавни компании в сектора. Важното е, че сделката за момента е спряна, пък за последствията от това ще се мисли по-късно. КЗК забрани сделката за продажбата на Нова тв БСП и \"патриотите\" поздравиха КЗК, социалистите искат държавата да купи ЧЕЗ", "date": "2018.07.21", "title": "КЗК. Защото така "}
{"url": "http://clubz.bg/70874-37_godishen_deputat_smeni_rahoj", "text": "Трийсет и седем - годишният депутат Пабло Касадо беше избран днес за председател на испанската консервативна Народна партия, на мястото на Мариано Рахой, който беше отстранен от премиерския пост в началото на юни с вот на недоверие. Това обяви съперничката на Касадо на балотажа, бившата вицепремиерка Сорая Саенс де Сантамария, цитирана от Франс прес, малко след обявяването на резултатите от гласуването на извънредния партиен конгрес в Мадрид. Касадо получи 1701 гласа, а Саенс де Сантамария - 1250. Рахой се върна на работа в общината на курортно селище Избирането на Касадо начело на Народната партия (НП) бележи завой надясно и поколенческа промяна за консервативната формация, която е най-голямата партия в испанския парламент, отбелязва АФП.  На първия тур от вътрешните избори на 5 юли Сорая Саенс де Сантамария и Касадо се класираха на първо и второ място.  Правителството на Рахой падна на 1 юни, след като получи вот на недоверие от парламента заради грандиозен скандал за корупция, в който бе замесена НП. Рахой падна. Наследи го социалистът Педро Санчес Няколко дни по-късно вече бившият испански премиер се оттегли от политиката след 14 години начело на консервативната партия. Рахой не посочи свой наследник. Самият той бе избран за лидер на НП от бившия испански премиер Хосе Мария Аснар през 2004 г. Саенс де Сантамария, на 47 години, бе \"дясната ръка\" на Рахой. Изгряващата фигура на партията Пабло Касадо е заместник-генерален секретар на НП, отговарящ за комуникациите. Новият лидер е с твърд подход към каталунските сепаратисти, обяви се за икономически подем чрез по-висока производителност на труда и по-ниски данъци. Сега той трябва да върне подкрепата за партията с поглед към местните и европейските избори догодина. Скандалът, който коства властта и кариерата на Рахой, се разигра около таен фонд, който Народната партия е управлявала от 1999 г. до 2005 г. Лидерът на социалистите Педро Санчес обвини Рахой, че не е поел отговорност, предизвика вот на недоверие и стана премиер с подкрепата на левите радикали от \"Подемос\", каталунските сепаратисти и баските националисти. В прощалната си реч днес Рахой каза, че неговите успехи са пречели на интересите на левицата и че социалистите са влезли в правителството не чрез избори, а \"през задната врата\". Рахой падна. Наследи го социалистът Педро Санчес", "date": "2018.07.21", "title": "37-годишен депутат смени Рахой"}
{"url": "http://clubz.bg/70871-nadzirateli_puskali_zatvornik_v_otpusk_7_pyti_za_mesec_i_polovina", "text": "Трима надзиратели във Варненския затвор са арестувани, след като са били заловени, че незаконно пускат \"в градски отпуск\" лишен от свобода автокрадец, който няма право да напуска килията. Служителите са били задържани за 72 часа, малко след като затворникът се е върнал зад решетките след поредното си тайно излизане, предадоха Канал 3 и Нова телевизия. Прокуратурата поиска постоянното им задържане, но Окръжният съд остави в ареста само един от тях - Николай Тонев, съобщи БНТ. Другите му двама колеги, Милен Добрев и Стоян Петров, получиха по-леката мярка за неотклонение „домашен арест\". Тримата са му позволявали да прекарвя деня извън затвора срещу обещание, че ще се върне вечерта. Сигнала за нарушението е подал лично директорът на затвора. Въпросният затворник е излежавал присъда от 6 години и 8 месеца лишаване от свобода за кражба на автомобили. Той е излизал от затвора седем пъти от края на май до миналата сряда, предаде БНТ.", "date": "2018.07.21", "title": "Надзиратели пускали затворник \"в отпуск\" 7 пъти за месец и половина"}
{"url": "http://clubz.bg/70875-trima_arestuvani_za_kanaldjijstvo_do_svoge", "text": "Полицията задържа трима българи, които са се опитали да изведат осем чужденци без документи от страната, съобщи телевизия \"БГ он еър\"  Арестите са станали вчера в Искърското дефиле, преди това трафикантите са били под наблюдение. Нелегалните имигранти - четирима мъже, три жени и момиче  са се представили за иракчани. След преследване, колите, с които те са били превозвани, са спрени по пътя от Лакатник зо Вършец, близо до село Миланово. Районната прокуратура в Своге разследва случая.", "date": "2018.07.21", "title": "Трима арестувани за каналджийство до Своге"}
{"url": "http://clubz.bg/70873-salman_rushdi_jiveem_vyv_vremena_na_kolosalni_ataki_sreshtu_svobodata_na_slovoto", "text": "Преди точно 30 години Рушди публикува една книга, която разтърси света – „Сатанински строфи“. Наложи се дори да се крие. Скоро в България излезе преводът на романа му „Ярост“. Преплитането на реалността и фантазията е като метафора на противоречията между Изтока и Запада. – Загубата на идентичността е един от важните проблеми на нашето съвремие. Писах за това и в последния си роман „Златната къща“. Хората преживяват криза на личността и изходите от нея са различни. Някои стават религиозни, защото в бързо променящия се свят имат нужда от сигурност и непреходни ценности, каквито предлага религията. Хората имат нуждата от връщане към корените си – някои се връщат и към племенния строй. Можем да видим последствията и в Америка, и в Европа. В Индия, когато говорим за идентичност, отново става дума за религия – за избора между индуизма и исляма. Във Великобритания тя е свързана с носталгичното виждане какво е да си британец и „Брекзит“ е един от примерите за това. В Америка идентичността е тясно свързана с пола и връзките, а за хората там днес стои и въпросът какво всъщност означава да бъдеш американец. – Във времена, когато всичко има цена и е обявено за продан, хората много лесно могат да изгубят усещането си за истинските неща. Това случва и в трите страни, където съм живял. И в Индия, и във Великобритания, и в Америка. Но литературата ни дава възможността да напомняме на хората кои са истинските ценности в живота. – Трябва да си зададеш въпроса: кой си всъщност и как се отнасяш към света, който те заобикаля. Иначе няма как да пишеш добре. Подобен разговор със себе си е задължителен за всеки писател. Но също така е важен и диалогът с обществото, в което се намираш. Нещата отиват към твърде големи крайности и се променят с голяма скорост. Много е трудно за твореца да запази светоусещането си, но изкуството изисква да бъдеш внимателен. – „Сатанински строфи“ не беше написана с такава цел, но провокацията дойде заради вълната, която се надигна срещу книгата. Понякога хората грешат. Мина много време от издаването ѝ и мисля, че сега те могат да я четат като роман, а не като политически текст. Някои читатели дори намират „Сатанински строфи“ за забавна, каквато всъщност е. Такъв е обикновеният живот на книгите. Но дълго време тази беше лишена от него. Радвам се, че най-сетне го живее. – Минаха повече от 20 години. Мисля за това, само когато ме питат журналистите и отдавна не е проблем в живота ми. – Важно е да се вгледаме в себе си, за да живеем достойно. Живеем във времена на колосални атаки срещу свободата на словото. Във всички страни, дори и тук, в Съединените щати, атаките са всекидневие. Повече от всякога защитата на правата на творците, писателите и журналистите е важна. Подложени сме на враждебни атаки, на каквито не съм бил свидетел в западния свят през целия си живот. Разбира се, бил съм и в страни, където живеят със спомени от комунизма, но е много тъжно да виждаш това в страна, която гарантира не само свободата на словото, но правото на свободен избор на религия. У Салман Рушди се надига гняв (ОТКЪС)  – Трудно е да знаем какво всъщност са си казали. Имаме само безкрайно променящите се обяснения на Тръмп какво е казал и мислил. Според мен е безкрайно позорно, че президентът на САЩ трябва да описва като лъжовни и вражески традиционните отношения на страната с ЕС. А после да описва като приятелски връзките със страна, която много дълго време ни е била противник. Салман Рушди с книга за Обама, Тръмп и лъжите – Не знам. Като много хора в тази страна, и аз съм малко изгубен, защото правилата на играта се сменят всеки ден. – Не мисля, че има неопреодолими проблеми. Има тежки проблеми, но според мен в момента Изтокът и Западът не съществуват като обединени общности. На Запад има много разделения – Западът на Доналд Тръмп не е Западът на голяма част от Европа. Изтокът също е крайно разделен. Дори в ислямския свят има огромно противопоставяне. За един писател е изключително важно да запази усещането си за сложността и нюансите, а не да свежда нещата до обикновено противопоставяне. – О, не мисля така! С френския отбор на Световното по футбол успяхме да видим ползите от културната интеграция. Голяма част от екипа все пак са родени във Франция, но са с африкански корени. Факт е, че имаме хора, които с гордост се определят като французи и печелят световната купа за тази страна. Това е показателно за огромните ползи, които мултикултурализъмът може да донесе на света. Бил съм емигрант през целия си живот. – Като писател се надявам моите книги да са накарали хората да виждат света по интересен начин. Такъв, какъвто не са го виждали досега. Например това, с което се гордея, е че романът ми „Среднощни деца“, който излезе през 80-те, помогна на хората в Пакистан и Идия да се опознаят по-добре. За мен е важно как светът може да се обедини, как събитията от единия край на планетата могат да окажат влияние върху другата част от нея и дали ще успеем да живеем в един общ свят, независимо дали го харесваме или не. Салман Рушди с книга за Обама, Тръмп и лъжите", "date": "2018.07.21", "title": "Салман Рушди: Живеем във времена на колосални атаки срещу свободата на словото"}
{"url": "http://clubz.bg/70852-az_sym_dete_zachenato_ot_iznasilvane", "text": "Това разказва 25-годишната Лейля Деймън пред Балканската мрежа за разследваща журналистика (BIRN) на събитие в Лондон, което отбелязва годишнината от клането в Сребреница. Лейля говори спокойно и уверено, сякаш определението се отнася за друг човек, но всъщност цели седем години се е борила да го приеме. Историята си тя разказва пред Елинор Роуз от BIRN. Момичето израства във Великобритания с приемните си родители. Тя научава, че е родена в Босна по време на войната и осиновена от семейство Деймън, още на седемгодишна възраст. Когато става на 18 години, тя научава останалата част от историята. Лейля е родена в Сараево на Коледа през 1992 г. Майка й е изнасилвана от сръбски войници в печално известния лагер във Фоча. Хиляди жени са измъчвани и изнасилвани в града, където сръбски военни извършват етническо прочестване. След като забременява обаче, тя успява да избяга от \"лагера за изнасилвания\" и някак стига до Сараево, където ражда момиченце. Британският журналист Дан Деймън и съпругата му Шон, които отразяват събитията в града, случайно попадат на жената в болницата и я интервюират. Босненката, страдаща от тежки психически травми, казва пред камерата на Шон, че се страхува да не удуши бебето си, защото я обземат мисли как може да заприлича на хората, които са я изнасилили. С благословията на босненските власти британското семейство попълва документите и заминава с малката Лейля на 3 януари 1993 г. Те се връщат във Великобритания, където момичето израства в североизточен Лондон, далеч от войната в родната си страна и от мъчителното й възстановяване. 21 години от Сребреница, още 127 жертви Когато пораства обаче, Лейля започва да се интересува от конфликта в Босна. Това й помага да възприеме и истината за произхода си. Дистанцията във времето и пространството - също. Когато става на 18 години, тя решава да посети Босна. Изнасилването не се взема насериозно при военни конфликти, защото се осмисля от гледна точка на секса, а не от гледна точка на насилието, мисли Лейля. Затова и разказва историята си - с цел да хвърли повече светлина върху това престъпление. Никой не знае колко точно жени са изнасилени в Босна по време на войната, но според различните оценки те са между 20 000 и 50 000. Изнасилването като военно оръжие Преди няколко години младото момиче решава да потърси майка си. То заминава отново за Сараево, където посещава болницата, в която се е родило. И за негово учудване, след като разговаря с една от медицинските сестри, тя си спомня историята на десетдневното бебе, което успява да се измъкне от разкъсваната от война Босна: \"Господи, ти си. Ти си тази, която се спаси\", казва сестрата. Междувременно посолството на Босна и Херцеговина в Лондон успява да издири родната майка на Лейля по името, което научава от архивите на болницата. Служители на полицията проверяват на място дали информацията е вярна, а впоследствие момичето получава данни, които му помагат да се свърже с майка си. В следващите три години двете си пишат писма. Тя обаче иска повече от това. Затова през август 2017 г. изпраща своя приятелка с подобна история, с която се запознава при едно от пътуванията си в Босна, да посети майка й и от нейно име. В крайна сметка те се уговарят да се срещнат. Първи в стаята влезли приемните й родители, следвани от приятелката, с която родната й майка се срещнала. Лейля била последна. Караджич осъден на 40 г. затвор за геноцида в Сребреница Въпреки че тя и майка й все още се опознават, Лейля е дълбоко впечатлена от силата на жените в Босна, преживели ужасите на войната. Лейля участва във възпоменанието от клането в Сребреница и разказва историята си с надеждата да запознае повече хора с трагедията. Това й помага да се чувства полезна, обяснява тя. Изнасилването като военно оръжие Караджич осъден на 40 г. затвор за геноцида в Сребреница", "date": "2018.07.21", "title": "\"Аз съм дете, заченато от изнасилване\""}
{"url": "http://clubz.bg/70864-matis_da_ne_hvyrlqme_syyuznici_v_pregrydkite_na_moskva", "text": "Американските санкции срещу страните, които купуват руски оръжия трябва да предвиждат и изключения, за да не хвърлят някои от тях окончателно в прегръдките на Русия. Това каза днес американският министър на отбраната Джеймс Матис, цитиран от агенция Белга. САЩ дават $200 млн. на украинските военни", "date": "2018.07.21", "title": "Матис: Да не хвърляме съюзници в прегръдките на Москва "}
{"url": "http://clubz.bg/70846-smartfonyt_kato_opium", "text": "Дигиталната реалност галопира и то само в една посока – консумацията изяжда времето. Все по-рано, все по-бързо и навсякъде. Млади или стари, това вече не е въпросът. Въпросът е кой колко издържа? Кога смартфонът се превръща в оръжие срещу ранима душа? Предимно родители се питат кога настъпва вредата? Каква отговорност трябва да поемат и какво може да се случи, когато те и техните деца загубят контрол при използването на социалните мрежи и непрестанно чатят, свалят информация, изпращат послания и са в ютюб? Досега научната медицина няма категоричен отговор. Всичко, което се знае за психичните последици на медийната консумация, е от времето на видеоигрите и традиционния компютър. Днес в медицината се говори за “високоинтензивно стимулиране на мозъка” и то със загриженост за засегнатите, но и с известно научно любопитство – ще узнаем ли най-сетне дали свръхпотреблението на дигиталните медии руши психиката ни и влияе ли на душевността сред подрастващите? Първите резултати вече са налице. “Jama”, списанието на американското сдружение на медиците, публикува изследване на учени от университета в Южна Калифорния, направено сред младежи на възраст от 15 до16 години. Те са били наблюдавани от септември 2014 г. в продължение на две години. 2600-те тийнейджъри са посещавали десет различни училища в района на Лос Анджелис. Някои сред тях непрестанно са използвали смартфоните си, други - твърде рядко. Установено е било, че 43 на сто от посещаващите гимназия средно по три часа и повече дневно имат дигитални занимания. Някои обаче ползвали цели 9 часа смартфоните си за интернет комуникации и игри. На всеки шест месеца учениците трябвало да дават детайлирана информация за интензивността на дигиталната си активност, както и за социалното си поведение във всекидневието, емоциите и грижите си. В центъра на вниманието на учените е бил тест за установяване на синдрома на дефицит на вниманието (ADHS). Той се е доказал в психиатрията и е налице, когато вниманието прогресивно отслабва, хората не могат да се концентират върху каквото и да било, но от друга страна усещат силно безпокойство до свръхактивност и реагират импулсивно. Калифорнийските изследователи са установили при младите участници в изследването връзка между ADHS и дигиталната консумация. 9,5 на сто от тийнейджърите, които всекидневно са използвали поне една дигитална платформа, в продължение на две години са били с поведение, покриващо критериите на ADHS. Сред 51 момчета и момичета, които всеки ден с часове са ползвали смартфоните си и са използвали всички платформи, всеки десети е отговорял на болничния профил ADHS. За сравнение - 500 ученици, които са казали, че не използват редовно дигитални услуги и само спорадично са ползвали смартфоните си, квотата на диагнозата ADHS е била 4,5 на сто. Заключението на калифорнийските изследователи е: “Въпреки, че може да се говори и за други обяснения и засега да не може да се установи пряка връзка, използването на модерни дигитални медии най-вероятно играе роля при развиването на синдрома “дефицит на вниманието” (ADHS).", "date": "2018.07.21", "title": "Смартфонът като опиум"}
{"url": "http://clubz.bg/70865-italiq_blokira_operaciq_na_es_za_migrantite_v_sredizemno_more", "text": "Военноморската операция на Европейския съюз в Средиземно море, предназначена за спиране на нелегалната миграция, бе временно преустановена, след като Италия отказа повече да приема спасени в морето мигранти. Това съобщиха военни източници, цитирани от германската информационна агенция ДПА. Операция \"София\" започна през 2015 г. за борба с трафикантите на хора в Либия, но фокусът й се пренасочи след това към спасяване на хора в морето. Досега 49 000 мигранти бяха спасени по този начин, повечето от които бяха откарани в Италия. Новото правителство в Рим не желае да приема спасени в Средиземно море мигранти и не разреши на няколко спасителни кораба да акостират на италиански пристанища. Командващият операцията контраадмирал Енрико Кредендино е наредил в четвъртък всички кораби от мисията да си останат по пристанищата до понеделник, съобщи сп. \"Шпигел\". Военни източници след това потвърдиха информацията.", "date": "2018.07.21", "title": "Италия блокира операция на ЕС за мигрантите в Средиземно море"}
{"url": "http://clubz.bg/70861-sasht_davat_200_mln_na_ukrainskite_voenni", "text": "Пентагонът обяви снощи, че ще отпусне 200 милиона долара на въоръжените сили на Украйна за обучение, консултантска помощ и екипировка, предаде Асошиейтед прес, циктирана от БТА. Путин предупреди НАТО да стои далече от Украйна и Грузия Средствата са предназначени за оптимизиране на командването и управлението на силите, подсигуряване на комуникациите и медицинско лечение. Графикът за извършване на доставките ще бъде оповестен по-късно, се казва в съобщението на отбранителното ведомство на САЩ. Новата военна помощ съвпада с опитите на правителството в Киев да доближи въоръжените си сили по функционалност със силите на страните от НАТО. Салвини: Руската анексия на Крим е законна Вестта за помощта идва и по време на политическия дебат след руско-американската среща на върха в Хелзинки и позицията на президента Доналд Тръмп за военната интервенция на Русия в Източна Украйна, отбеляза АП. Салвини: Руската анексия на Крим е законна", "date": "2018.07.21", "title": "САЩ дават $200 млн. на украинските военни"}
{"url": "http://clubz.bg/70866-za_pyrvi_pyt_rusko_frenska_humanitarna_misiq_v_siriq", "text": "Франция и Русия извършиха миналата нощ съвместна хуманитарна операция в бивш бунтовнически анклав в Сирия, който бе отвоюван през април от правителствените сили, предаде Франс прес, цитирана от БТА. Руски военен транспортен самолет, натоварен с 50 тона медицински материали и продукти от първа необходимост, излетя от летище \"Шатору\" в Централна Франция към руската база \"Хмеймим\" в Западна Сирия, съобщи летищната управа. Това е първата съвместна операция в Сирия между Русия и западна страна. Помощите ще бъдат раздадени днес в района Източна Гута край Дамаск под надзора на Службата на ООН за координация на хуманитарните въпроси, съобщиха френските власти. Стотици бунтовници и цивилни, евакуирани от южната сирийска провинция Кунейтра, пристигнаха днес в територии под контрола на бунтовници в северозападната част на страната. Това съобщи Сирийският център за наблюдение на човешките права. По данни на центъра става дума за общо 2800 души. Евакуацията от Кунейтра - провинция, която граничи с анексираната от Израел част на Голанските възвишения - бе извършена след договореното от Москва и прието от бунтовниците споразумение за капитулация. Споразумението включва спиране на огъня, бунтовниците да предадат средната и тежката си артилерия, връщане на институциите в Кунейтра под държавен контрол и изтегляне на бойците, отказващи да капитулират, към други територии под бунтовнически контрол.", "date": "2018.07.21", "title": "За първи път: руско-френска хуманитарна мисия в Сирия"}
{"url": "http://clubz.bg/70863-vdigame_ograda_po_granicata_s_rumyniq", "text": "Умъртвяването на животни в с.Шарково ще продължи, съобщи Нова телевизия. Заедно с това България ще вдигне ограда по сухопътната граница с Румъния в Добруджа, за да спре влизането на диви прасета, които са заразени с африканска чума. Не е ясно докога ще продължи евтаназирането на животни, а в интернет ще бъде качена карта за засегнатите райони, предаде телевизията. Тя цитира министъра на вътрешните работи Валентин Радев, че на браншовите организации и кметовете е възложено да разясняват опасността от чумата за да успокоят вълненията сред населението. Отлагат временно евтаназията на доказано заразени с чума животни Нов екип от ветеринари ще вземе днес втора проба за изследвания от домашните животни в Болярово, е решил щабът за справяне със заразата. Досегашният ветеринар е сменен заради създалото се напрежение в общината. Прави се всичко, за да спре разпространението на болестта, са уверили министрите на земеделието Румен Порожанов и Радев. Полицията по границите проверява автомобилите за забранени храни, съдържащи свинско месо, съобщи още \"Нова\". Те се конфискуват, а колите се дезинфекцират. При африканската чума смъртността е почти 100%, заразата се пренася лесно, няма ваксини, няма лечение, вирусът лесно се прехвърля и към домашни животни. Хората не боледуват, но могат да бъдат косвени преносители на заболяването. Най-близкото огнище на тази заразата е само на 60 километра от България – край румънския град Констанца. Затова българските власти ще вдигнат ограда по границата, като за целта вече се разчистват терени, за поставяне на мрежи, които да спират преминаването на диви животни. \"Нова\" цитира специалисти, че между 80 и 100 хиляди диви прасета трябва да бъдат отстреляни до края на годината, за да се предотврати разпространението на болестта. По тази причина е променен законът за лова.", "date": "2018.07.21", "title": "Вдигаме ограда по границата с Румъния"}
{"url": "http://clubz.bg/70867-17_jertvi_ot_potynaliq_korab_v_shtata_misuri_video", "text": "Общо 17 са жертвите от потъналото по-рано тази седмица туристическо корабче в американския щат Мисури, предадоха световните медии. Седем са ранените след инцидента в четвъртък станал в язовира \"Тейбъл лейк\" близо до Брансън. Силен вятър и вълни потопиха корабчето-амфибия с общо 31 души на борда. Рулевият загина, но капитанът остана жив. Той, е казал на пътниците, че няма нужда да слагат спасителни жилетки, разказа една от оцелелите пред \"Фокс нюз\". Жена, чиито деветима роднини са сред 17-те загинали, твърди, че преди да се разрази бурята, шкиперът казал на туристите да не си дават труда са слагат спасителните жилетки, защото няма да им трябват.  Когато обаче положението рязко се променило и спасителните жилетки станали необходими, било вече \"твърде късно\", казва жената. \"Смятам, че много хора можеха да бъдат спасени\", добавя тя.      ", "date": "2018.07.21", "title": "17 жертви от потъналия кораб в щата Мисури (ВИДЕО)"}
{"url": "http://clubz.bg/70862-vashington_e_gotov_da_vdigne_sankcii_nad_ruski_oligarh", "text": "Министерството на финансите на САЩ обмисля дали да снеме санкциите върху руския производител на алуминий \"Русал\", съобщи вчера американският финансов министър Стивън Мнучин, цитиран от Ройтерс. То подчерта, че целта е \"да не се оставя \"Русал\" извън бизнеса\". Думите му са поредният знак за опитите на администрацията на Доналд Тръмп да помогне на \"Русал\", която е предприела поредица стъпки за помирение с Вашингтон. През април ведомството на Мнучин наложи санкции на милиардера Олег Дерипаска и осем компании, в които той има голям дял, като сред засегналите бе и \"Русал\". Мотивът за санкциите бе \"зловредни действия\" на Русия. Но тази наказателна мярка разстрои световния пазар на алуминий и няколко държави и компании започнаха да лобират пред САЩ да облечи санкциите дърху руския производител. Съединените щати наблюдават отслабването на юана напоследък и ще направят оценка дали курсът на китайската валута е манипулиран, каза също Мнучин.  Тръмп е готов да наложи мита върху целия внос от Китай По думите му оценката ще бъде направена в рамките на полугодишния доклад на неговото министерство относно манипулациите на валутните курсове по света. Докладът трябва да бъде публикуван на 15 октомври и ще обхваща събитията през първите шест месеца на настоящата година. На въпрос дали е обезпокоен от това, че Китай може би използва своята валута като оръжие в ескалиращата търговска война със САЩ Мнучин отговори: Лиляна Павлова поема Глобалния център за партньорство с Китай Лиляна Павлова поема Глобалния център за партньорство с Китай", "date": "2018.07.21", "title": "Вашингтон е готов да вдигне санкции над руски олигарх"}
{"url": "http://clubz.bg/70868-nova_policai_sa_zadyrjani_za_registraciq_na_kradeni_koli", "text": "Двама полицаи в Габрово са задържани по подозрение, че са регистрарали крадени автомобили, съобщи Нова телевизия. Задържан е и трети мъж във Варна, смятан за шеф на организирана престъпна група, предаде телевизията, като поясни, че информацията още не е официално потвърдена. Според нея единият от задържаните в Габрово е началникът на сектор \"Регистрации\" Мирослав Стефанов. Служители на вътрешната сигурност в МВР са обискирали негова къща в села Драгиевци и са намерили там устройство за пренабиване на номера и голяма сума пари, предаде Нова ТВ. Преди това служителите от вътрешната сигурност са нахлули в офиса на Стефанов, а на чакащите за регистрации граждани е било обяснено, че секторът няма да работи.", "date": "2018.07.21", "title": "Нова: Полицаи са задържани за регистрация на крадени коли"}
{"url": "http://clubz.bg/70859-kisindjyr_trymp_oznamenuva_kraq_na_edna_epoha", "text": "Разговорът на бившия държавен секрретар на САЩ е водил шефът на редакцията за Америка Едуард Люс, съобщава Нюз.ру. Кисинджър обяснява и \"почти митичната\" способност на Русия да понася страданията. Основната му мисъл е, че в годините преди анексирането на Крим, Западът погрешно е предполагал, че Москва ще възприеме западния ред, основан на правила. А НАТО ще влезе в съзнанието на Русия. Грешка. Защото всичко това е предизвикателство за идентичността на Русия, казва дипломатът. Кисинджър: Вдигнете санкциите срещу Русия, не питайте за Крим (обновена) Дали това означава, че ние недооценяваме Тръмп и че всъщност на практика Тръмп ни оказва услуга, която ние не забелязваме - да успокои руската мечка? А какво ще стане с Германия, ако Тръмп заповяда САЩ да излязат от НАТО? С други думи Тръмп плаши европейските страни с това че ги тласка към самостоятелност, така ли е, пита Люс. Кисинджър добавя, че ако през Атлантика премине лиинята на разкола, то Европа ще се превърне в \"придатък на Евразия\" и ще се окаже във властта на Китай, който се стреми да си върне историческата роля като \"Средно царство\" и да стане \"главен съветник на човечеството\". Китай се движи към тази цел, смята Кисинджър. Според него Америка в това време се превръща в геополитически остров, заобиколен от два огромни океана и без основни правила, върху които може да се придържа. Кисинджър: Геополитическият модел е разбит на пух и прах И добавя: А кой исторически период бихте сравнил с днешния? Кисинджър разказал как като новоизпечен гражданин на САЩ служил в армията по времето на Втората световна война. Той си спомнил и какво го е наракало да избяга в Щатите. През 1938 година Германия влязла в Австрия и на евреите от родното място на Кисинджър  било забранено да излизат от домовете си. Родителите му избягали в Америка при първата възможност. , подчертал Кисинджър. Според Люс той много внимателно и дълго мислил за какво да си спомни. Кисинджър: Геополитическият модел е разбит на пух и прах", "date": "2018.07.21", "title": "Кисинджър: Тръмп ознаменува края на една епоха"}
{"url": "http://clubz.bg/70860-napadatelqt_ot_lyubek_otkazva_da_govori_pred_policiqta", "text": "Нападателят, ранил с нож няколко пътници в автобус в германския град Любек, преди да бъде задържан, отказва да говори пред следователите. Това съобщи тази нощ говорителката на градската прокуратура, цитирана от ДПА.  Към 34-годишния мъж се подготвят обвинения в опит за умишлен пожар, извършване на опасни наранявания и въоръжено нападение. По думите на говорителката Ула Хингст мъжът е родом от Иран, има германско гражданство и живее в Любек. Очаква се той да бъде изправен пред съда днес.  14 ранени при нападение с нож в автобус в Германия Използвайки кухненски нож, иранецът е ранил в претъпкания автобус десетима човека, трима от които тежко, каза още говорителката. Петима от ранените са настанени в болница. Според Хингст и други официални представители в Любек засега няма данни, че извършителят е радикализиран и е малко вероятно мотивите му да са били терористични. ", "date": "2018.07.21", "title": "Нападателят от Любек отказва да говори пред полицията"}
{"url": "http://clubz.bg/70857-pensioneri_v_germaniq_sme_bednqci_v_bylgariq_bogatashi", "text": "Хилдегард и Валдемар Хакщетер от германската провинция Баден-Вюртемберг получават общо едва 1300 евро пенсия. Въпреки това са успели да си купят къща с голям двор. Но не в Германия, а в България, където двамата пенсионери намерили хубава къща на достъпна цена. Новият им адрес: село Сираково на 50 километра от Черноморското крайбрежие, пише германският вестник \"Билд\" и разказва, че двамата напуснали Германия още преди девет години - защото искали да живеят по-добре на старини. Съпругата му Хилдегард е отгледала двете им деца. Паралелно е работила като чистачка, известно време е карала и такси. А Валдемар е работил като месар и шлосер. Двамата разказват пред \"Билд\", че вложили всичките си спестявания в покупката на къща в България. Направили основен ремонт, построили си зимна градина, тераса, площадка за барбекю, гараж и дори фонтанче, което да краси големия им двор. В Германия със същите пари можели да си позволят само двустайно жилище под наем. В сравнение с делника им в Германия, тук двамата пенсионери живеят направо луксозно, пише изданието. Защото в България повечето неща са по-евтини, отколкото в Германия - от фризьорските услуги до цените в ресторанта. За възрастни хора, решили да прекарат старините си в чужда страна, е особено важно да знаят на какви медицински услуги могат да разчитат. 70-годишната Хилдегард разказва, че преди няколко месеца си счупила крака. Болницата, в която я настанили, не била добре уредена. Никак не ѝ харесала и храната. Но за сметка на това лекарите и медицинските сестри били много мили. Германската здравна каса покрила разноските по операцията, но поела само 70 на сто от допълнителните разходи. Хилдегард и Валдемар трябвало да плятат близо 200 евро от собствения си джоб. Независимо какво ги очаква занапред, двамата германци са решили да останат завинаги на Изток. Ако един ден им се наложи, ще си наемат болногледачка, която да се грижи за тях вкъщи. Имат и план Б: ако не успеят да намерят жена, която да е готова да ги гледа, ще отидат в някой хубав старчески дом, споделят двамата пред \"Билд\" и обясняват, че вече са намерили такъв в съседна Румъния. А когато един си отидат от този свят, искат да бъдат погребани в България.", "date": "2018.07.21", "title": "Пенсионери: В Германия сме бедняци, в България - богаташи"}
{"url": "http://clubz.bg/70854-vnimavaj_doncho_trymp_s_tazi_stena_audio", "text": "Живеещата в САЩ българка Бояна Траянова написа народна песен срещу Доналд Тръмп. Тя е посветена на стената по границата с Мексико и се нарича \"Дончо и голямата стена\". Изпълнител е фолклорната група \"Блато Злато\" от Ню Орлийнс. Бояна е единствената българка в нея. Останалите петима членове са американци. Наскоро групата бе в България и изнесе няколко концерта. Всички смятат \"Дончо и голямата стена\" за хит номер 1.     Тръмп: Ще построим стената по границата с Мексико Бояна е автор на текста. Музиката е общо дело. Трите американски вокалистки на \"Блато Злато\" почти не знаят български. Но пък изпълнението им е съвсем автентично. Тя е родом от София. Отведена е в САЩ от родителите си през 1990 г., когато е едва 10-годишна. Там завършва компютърни технологии, но се посвещава на музиката, която е детското й увлечение. Бояна свири на ударни инструменти. Майка й е университетски преподавател в САЩ, а баща й работи в американската космическа агенция НАСА. Тя е една от трите вокалистки на групата, които изпълняват подигравателната песен срещу президента. Тя също не може да приеме изграждането на стена по границата с Мексико. Според нея такова нещо превръща една страна в затвор. Идеята за песента възникнала още по време на предизборната кампания на Тръмп през 2016 г., споделя бояна. Тогава той постоянно говорил за стена по границата с Мексико. \"Блато Злато\" се състои от двама мъже и четири жени. \"Блато\" иде от факта, че Ню Орлийнс е построен върху блато, което е изпомпано. А \"злато\" символизира златните гласове на момичетата. Две от трите певици на групата изучавали балканския фолклор в колежа. Като направили групата, всички решили единодушно да наблегнат на него. Причината е, че в Ню Орлийнс има гояма сръбска общност. Българската е доста по-малка. Има и гърци. Групата си е поставила за цел да помага с музиката си на имигрантите в САЩ да се чувстват по-вързани с корените си. Ако човек живее по-дълго в САЩ, губи връзка с тях. А като слуша музиката, не забравя откъде е дошъл, убедени са изпълнителите. А ето и текста на песента.  ", "date": "2018.07.21", "title": "\"Внимавай, Дончо Тръмп, с тази стена\" (АУДИО)"}
{"url": "http://clubz.bg/70858-referendum_v_donbas_nqma_da_e_zakonen", "text": "САЩ отхвърлиха днес предложението на Русия съдбата на Източна Украйна да се реши на референдум като казаха, че той няма да е лeгитимен, тъй като районът не е под контрола на украинското правителство, предаде Ройтерс. Над 50 000 руснаци се бият в Донбас срещу украинската армия Предложението се появи в дните след срещата на върха в понеделник между президента на САЩ Доналд Тръмп и руския му колега Владимир Путин в Хелзинки. Маркис добави: От Белия дом подчертаха също, че мирното споразумение от Минск, подписано през 2015 г., не включва възможност за референдум. САЩ няма да отменят санкциите, докато Русия не се изтегли от Донбас Очаква се европейските съюзници на САЩ също да се противопоставят на провеждането на референдум в Донбас, който е под властта на проруските сепаратисти, отбелязва Асошиейтед прес. Вчера агенция Блумбърг съобщи, като се позова на две неназовани лица, присъствали на изказването на президента Путин пред руските посланици и постоянни представители в Москва, че в Хелзинки руският лидер предложил провеждане на референдум за уреждане на конфликта в Източна Украйна, припомня ТАСС.  САЩ няма да отменят санкциите, докато Русия не се изтегли от Донбас", "date": "2018.07.21", "title": "Референдум в Донбас? Няма да е законен"}
{"url": "http://clubz.bg/70856-vitosha_bistrica_zapochna_s_pobeda_na_starta_na_pyrva_liga", "text": "\"Витоша\" (Бистрица) спечели откриващия мач от новия сезон на Първа професионална лига - 2:1 срещу \"Дунав\" (Русе) след обрат. На стадиона в Бистрица \"тигрите\", които оцеляха по драматичен начин в елита на бараж с \"Локомотив\" (София), започнаха далеч по-добре, отколкото преди година. Макар че догонваха на \"драконите\". Русенци поведоха в резултата чрез Ахмед Ахмедов в 4-ата минута с успешна добавка. \"Витоша\" стигна до два гола само за около 120 секунди между 62-ата и 64-ата, когато се разписаха Наско Милев от дузпа и Стефан Христов. Попаденията дойдоха след доста по-активна игра от страна на \"тигрите\". В края на мача съдията вдигна три червени картона заради разправия между футболисти - на Анте Рения и Петко Цанков от \"Витоша\", и на Красимир Станоев от \"Дунав\" В другия петъчен двубой се стигна до същия резултат в полза на домакините - 2:1, в случая за \"Черно море\" срещу \"Ботев\" (Враца). И отново имаше обрат. Новаците от Враца дръпнаха в резултата с гол на Петър Атанасов в 5-ата минута. В 41-ата Мариян Иванов си отбеляза автогол. Георги Божилов донесе трите точки на \"моряците\" в 87-ата. Шампионът \"Лудогорец\" приема \"Етър\" в събота от 18:30 часа, а от 20:45 ч е сблъсъкът \"Ботев\" (Пловдив) - \"Левски\". Вицешампионът ЦСКА-София домакинства на \"Локомотив\" (Пловдив) в неделя от 20:45 ч.", "date": "2018.07.21", "title": "\"Витоша\" (Бистрица) започна с победа на старта на Първа лига"}
