{"url": "http://clubz.bg/74241-po_kolko_qjca_da_qdem_na_den", "text": "Според Федералната служба за земеделие и прехрана всеки германец консумира средногодишно по 231 яйца. Тъй като яйцата не само са вкусни, а съдържат протеини, антиоксиданти, витамини и минерали, мнозина държат да консумират поне по едно яйце дневно. Яйцата обаче съдържат холестирин, който чрез отлагане може да стесни артериите, което пък увеличава риска от сърдечно-съдови заболявания и мозъчен удар. Хранителната промишленост рекламира здравословни продукти без съдържание на холестерин. При това редица научни изследвания отдавна бият отбой. Така например американски изследователи от института EpidStat в Мичиган и DLW Consulting Services в Юта стигнаха до следното заключение:  . Напротив! Учените дори са открили доказателства, че приемъта на едно яйце дневно може да намали риска от инсулт. Американските учени са анализирали седем изследвания. Заключението им беше оповестено през 2016 г. Три години по-рано китайски учени в областта на храненето стигнаха до същия резултат – който яде по едно яйце всеки ден, не повишава риска от сърдечни заболявания. Още по-учудващо е, че група американски лекари отново искат да изключат яйцата от менюто. Изследователи от 12 научни института са анализирали 25 научни изследвания и са разработили нови препоръки за здравословно хранене. През март 2017 г. резултатите бяха публикувани в сп. Journal of the American College of Cardiology, при което се посочва:  И сега? Не е чудно, че противоречивите препоръки объркват потребителя. “Фокус” се обърна към двама кардиолози. Хелмут Голке, член на управителния съвет на германската фондация “Сърце”, предупреждава Германия да не се влияе от резултатите от американските изследвания. Решаващото при консумацията на яйца е съпътстващото хранене. Важното е каква храна се приема към яйцата. Докато закуската в САЩ често включва яйце и сланина, то германците се наслаждават на твърдо сварено яйце със зеленчуци. Точно в това е голямата разлика: със сланината като гарнитура американците приемат допълнително наситени масни киселини. Който обаче предпочита средиземноморска храна с много плодове, зеленчуци и ненаситени масни киселини като зехтин, не бива да се тревожи за нивото на холестерина. Изследвания сочат също, че 400 грама плодове и зеленчуци дневно могат да намалят риска от артериална склероза. Освен това храненето само до известна степен влияе на нивото на холестерина. Останалото е генетика. Така например чернодробните рецептори LDL регулират стойностите на холестерина в кръвта. От генетична гледна точка човек може да има повече или по-малко LDL рецептори и така организмът да регулира по-добре или по-зле нивото на холестерина, обяснява Улрих Лауфс, старши лекар в Клиниката за вътрешни болести, кардиология, ангиология и спешна медицина към Университетската болница в Заарланд. Според него, за да избегнем сърдечно заболяване, на първо място трябва да се откажем от никотина и да се движим достатъчно. Здравословното хранене е едва на трето място. Не може да има универсална препоръка, валидна за всички, казва Лафус. Той засяга и един куриозен пример: “В продължение на 25 години един мъж всеки ден е ял по 25 яйца. Доживял до 85 години, имал нормално ниво на холестерина и никакви заболявания на кръвосните съдове.” Досега при здрави европейци, които консумират по 4 яйца седмично, учените не установиха повишаване броя на сърдечните заболявания, казва Голке. Той препоръчва това да е ориентирът за максимален брой яйца. При това става дума за средна величина. Който по Великден яде повече яйца, а след това по-малко, изобщо не бива да се тревожи. По принцип обаче диабетици и страдащи от коронарни сърдечни заболявания трябва да ограничават приема на яйца.", "date": "2018.10.09", "title": "По колко яйца да ядем на ден?"}
{"url": "http://clubz.bg/74251-125_miliona_leva_za_novi_relsi_i_13_novi_tramvaq_v_sofiq", "text": "Европейската комисия одобри реконструкцията на релсовия път на трамвай №5 и на трасето по улица \"Каменоделска\" от кръстовището с бул. \"Константин Стоилов\" до крайно трамвайно ухо \"Орландовци\", съобщиха от Министерството на регионалното развитие и благоустройството (МРРБ). Фандъкова за ремонта на \"Графа\": Възложих контрол на контрола Втората фаза от проекта \"Интегриран градски транспорт\" на Столична община включва още купуването на 13 нови нископодови съчленени трамвайни мотриси и надграждане на интелигентната система за управление на трафика и на съществуващата система за информация на пътниците в реално време. Възпяха ремонта на \"Графа\": Ние двама не спим, ние двама редим... Общата стойност на проекта е 125 млн. лева, от които 107.3 млн. лева е безвъзмездната финансова помощ от управляваната от МРРБ Оперативна програма \"Региони в растеж\" 2014-2020 г. Заради стойността на проекта Управляващият орган на програмата го изпрати за нотификация пред Еврокомисията. Със средства от ОП \"Региони в растеж\" е финансиран и ремонтът на \"Граф Игнатиев\" и прилежащите й улици \"Шишман\", \"6-ти септември\" и \"Солунска\" е за 24 милиона лева и трябва да приключи през март догодина. Качеството му предизвика редица спорове и вълна от недоволство. Ремонтът Проектът за интегриран градски транспорт цели да насърчи ползването на електротранспорта, като допринесе за решаване на проблемите в столицата, свързани с увеличаващия се трафик през деня, нарастващите задръствания, ниската скорост на придвижване, пътнотранспортни произшествия, високи концентрации на въглероден диоксид и други вредни емисии, шум и т.н., уверяват от МРРБ. HUBAVOE. Или как гълъб софиянец умря от мъка при вида на ремонта в София Планирани за рехабилитация с отпусканите от Брюксел средства са релсовият път и контактната мрежа по трамвайни трасета - по ул.\"Граф Игнатиев\" в участъка от бул.\"Витоша\" до бул. \"Евлоги Георгиев\" са предвидени 1.660 млн. евро без ДДС, за реконструкция на маршрута от Съдебна палата по бул. \"Македония\" и бул. \"Цар Борис ІІІ\" до трамвайно ухо \"Княжево\" са планирани 15.305 млн евро без ДДС. Рехабилитацията на трасето по ул. \"Каменоделска\" от бул. \"Константин Стоилов\" до трамвайно ухо \"Орландовци\" е с прогнозна оценка от 3.240 млн. евро без ДДС.  Ето ги новите 27-годишни швейцарски трамваи (СНИМКИ) В първата фаза на изграждане на интегрирания градски транспорт столичното кметство изхарчи над 90 млн. лева. Предишната оперативна програма \"Регионално развитие 2007-2013\" отпусна безвъзмездно 78.2 млн. лева, с които бяха закупени 50 нови нископодови климатизирани и енергийноефективни тролейбуси. Реконструирано беше трамвайното трасе по бул. \"България от бул. \"Витоша\" до трамвайно ухо \"Борово\". Закупиха се 1020 електронни информационни табла, част от които се захранват със слънчеви панели. Възпяха ремонта на \"Графа\": Ние двама не спим, ние двама редим... Ремонтът HUBAVOE. Или как гълъб софиянец умря от мъка при вида на ремонта в София Ето ги новите 27-годишни швейцарски трамваи (СНИМКИ)", "date": "2018.10.09", "title": "125 милиона лева за нови релси и 13 нови трамвая в София"}
{"url": "http://clubz.bg/74253-poslanichkata_na_sasht_v_oon_se_otteglq", "text": "Американският президент Доналд Тръмп прие оставката на постоянната представителка на САЩ в ООН Ники Хейли, предадоха Ройтерс и Асошиейтед прес. Тя ще напусне поста в края на годината.  Тръмп каза, че Хейли, която бе губернатор на Южна Каролина, преди да получи назначението в ООН от него през ноември 2016 г., му казала още преди шест месеца, че иска да се оттегли за известно време. Говорейки пред репортери в Овалния кабинет днес на срещата си с Хейли, той я обсипа с похвали, каза, че е свършила невероятна работа и че двамата с нея са \"решили много проблеми\". Президентът изрази надежда, че тя ще се върне в управлението в друго качество. Засега не е посочена причина за оставката. Опровергавайки някои спекулации, че тя храни аспирации за по-висок пост, Хейли каза в Белия дом днес с шеговит тон: \"Няма да се кандидатирам на изборите през 2020 г.\" за президент.  Хейли, която е на 46 г., миналия месец координира второто посещение на Тръмп в ООН, включително първото му лично председателство на заседание на Съвета за сигурност, посочва АП. \"За мен беше благословия да идвам всеки ден в ООН\", каза тя и посочи, че нейната работа е била да защитава Америка на световната сцена.  Ники Хейли - от враг на Тръмп до негов посланик в ООН Президентът каза, че обмисля много кандидатури за овакантения от Хейли пост и че ще вземе решение в идните 2-3 седмици кой ще е новият посланик на САЩ в ООН. ", "date": "2018.10.09", "title": "Посланичката на САЩ в ООН се оттегля"}
{"url": "http://clubz.bg/74246-rusiq_shte_otgovarq_samo_na_oficialni_zapitvaniq_za_petrov_mishkin", "text": "Руската страна е готова по официални канали да обсъжда с британските власти информацията, отнасяща се до твърденията на инициативната група \"Белингкет\" (Bellingcat) за установяване на истинската самоличност на руснаците, заподозрени по делото за отравянето на бащата и дъщерята Скрипал. Това каза днес пред журналисти в Лондон прессекретарят на руското посолство във Великобритания, цитиран от ТАСС. Той подчерта, че това ще бъде възможно, ако от Лондон постъпи съответното запитване.  И вторият отровител на Скрипал разкрит - лекар от ГРУ \"Вече се появиха съобщения, че британското вътрешно министерство и лондонската полиция нямат намерение да коментират тези \"спекулации\". Като че ли това е точно този случай, в който си струва да последваме примера на британските колеги\", отбеляза говорителят на посолството. \"Руската страна ще бъде готова да обсъжда тази и всяка друга информация по официални канали с британската страна, ако Лондон изпрати съответното запитване. Ако обаче нещата и занапред продължат да се свеждат до изтичане на информация в медиите с позоваване на анонимни източници или на разследвания на обществени организации (даже когато те явно са свързани със спецслужбите), това само ще потвърди липсата на намерение у следствието да работи в международно-правна плоскост.\"  Вчера британският разследващ сайт \"Белингкет\" излезе с твърдение, че истинското име на заподозрения по случая Скрипал руснак Александър Петров е Александър Мишкин. Според \"Белингкет\" той е служител на руското военно разузнаване, \"преминал подготовка за военен лекар за руските военноморски сили\".  Скрипал: Украинците са овце, на които им трябва добър пастир На 5 септември британската премиерка Тереза Мей информира британския парламент за изводите на разследването, като каза, че за покушението с отровното вещество \"Новичок\" срещу семейство Скрипал са заподозрени двама руснаци с паспорти на имената на Александър Петров и Руслан Боширов, които британските спецслужби смятат за агенти на руското военно разузнаване (ГРУ). Самите Петров и Боширов дадоха интервю за руския телевизионен канал Ар Ти и отхвърлиха тези обвинения.  В края на септември вестник \"Дейли телеграф\" съобщи, че под името Руслан Боширов се крие 39-годишният полковник Анатолий Чепига, носител на руски държавни награди. Според вестника тази информация е била разкрита чрез следствието, проведено съвместно с \"Белингкет\". Говорителят на Кремъл Дмитрий Песков заяви, че не разполага с данни за награждаване от руската държава на човек с фамилията Чепига.  Белингкет твърди още, че Петров - Мишкин преди 4 г. е бил удостоен от президента Владимир Путин със званието Герой на Руската федерация, предаде междувременно Асошиейтед прес.  Разследващите стигнали до истинското му име по паспортна информация, адресни регистрации, регистрационните номера на колите и телефонни указатели.  Според сайта двама бивши студенти от военно-медицинската академия са потвърдили, че Мишкин е човекът, когото британските власти идентифицирали като Александър Петров. Същото потвърдили и седем жители от неговото село, посетено от хора на \"Инсайдър\", организация, свързана с Белингкет.  Селяните казали, че бабата на Мишкин имала снимка от награждаването на внука й от Путин.  Скрипал: Украинците са овце, на които им трябва добър пастир", "date": "2018.10.09", "title": "Русия ще отговаря само на официални запитвания за Петров-Мишкин"}
{"url": "http://clubz.bg/74250-evropol_da_pomogne_za_razsledvaneto_na_ubijstvoto_ot_ruse", "text": "Председателят на Комисията по граждански свободи, правосъдие и вътрешни работи в Европарламента Клод Моралес изпрати до директорката на Европол Катрин де Боле писмо с молба Европол да предложи на България помощ в разследването на убийството на Виктория Маринова.  Шефът на МВР-Русе: Проверяваме алибито на украинец с румънски паспорт Брюксел и Берлин за убийството на журналистката: Очакваме бързи действия, ще следим разследването  Още в понеделник еврокомисарката по правосъдието Вера Йоурова заговори за европейска помощ в разследването за убийството на Виктория Маринова, \"ако е необходимо\".  Европол се включи в разследването на малтийската разследваща журналистка Дафне Гаурана, която беше взривена в собствената си кола. Европол разследва убийството на малтийската журналистка В края на септември Цветан Цветанов беше избран за член на Управителния съвет на Европол. Там той ще представлява Съвместната група за парламентарен контрол на агенцията.  Брюксел и Берлин за убийството на журналистката: Очакваме бързи действия, ще следим разследването  Европол разследва убийството на малтийската журналистка", "date": "2018.10.09", "title": "Европол да помогне за разследването на убийството от Русе"}
{"url": "http://clubz.bg/74244-saharov_za_migrantite_krim_i_borbata_s_korupciqta", "text": "Комисията по външни работи на Европейския парламент подбра днес трите окончателни предложения за носител на годишната награда \"Сахаров\" - Наградата за свобода на мисълта. Сред тях са  , предложени от групата на Зелените;   за \"замисляне на терористично нападение\" срещу Крим, предложен от групата на Европейската народна партия; и  . Зефзари е осъден на 20 години затвор за заговор срещу държавната сигурност и бе предложение на групата на Европейската обединена левица. Борис Немцов - финалист за наградата \"Сахаров\" От надпреварата отпадат предложенията на групата \"Европейски реформатори и консерватори\" за Шейран Атеш - германски адвокат от турски произход, получила смъртни заплахи за това, че е съпричастна с обособяването на място за общи молитви на мъже и на жени в берлинска джамия; Цезар - псевдоним на бивш сирийски военен фотограф, изнесъл кадри със свидетелства за военни престъпления, предложен от АЛДЕ; Дуейн Джонсън, земеделец от САЩ, спечелил дело срещу производителя на химикали \"Монсанто\", в което фирмата бе призната за виновна, че препаратът й \"Раундъп\" предизвиква рак, предложен от групата \"Европа на свобадата и пряката демокрация\"; предложената от групата \"Европа на народите и свободата\" неправителствена организация за защита на малцинствата в Южна Африка; и предложението на група евродепутати за Мари Вагнер от Канада, която се бори срещу абортите. Предвижда се носителят на отличието да бъде определен от ЕП на 25 октомври. Наградата ще бъде връчена на победителя в Страсбург на 12 декември. Наградата \"Сахаров\" е учредена от Европарламента през 1988 г. Връчва се на личности и организации за изключителни постижения в защита на човешките права и свободи. Не е задължително тя да се присъжда на европейци. Нейни носители са били дисиденти от Китай и Куба. ", "date": "2018.10.09", "title": "\"Сахаров\" за мигрантите, Крим и борбата с корупцията"}
{"url": "http://clubz.bg/74243-bfs_globi_shefa_na_carsko_selo_za_izdraniq_kiril_kotev_ot_cska_1948", "text": "Собственикът на втородивизионния \"Царско село\" Стойне Манолов е глобен с 1250 лева от дисциплинарната комисия на БФС заради инцидента на мача с ЦСКА 1948 (1:1) късно снощи на националния стадион. Бой и грозни сцени след дербито на Втора лига След срещата спортният директор на \"червените\" Кирил Котев се оплака пред Sportal.bg, че е издран по врата от Манолов и показа раните си. Котев не е подавал жалба за инцидента, но комисията по етика и феърплей се е самосезирала и е препоръчала на дисциплинарната да санкционира боса. Стойне Манолов иронизира днес, че Котев бил издран от съпругата си. ЦСКА 1948 пък излезе със забрана бизнесменът да посещава домакински мачове на тима.", "date": "2018.10.09", "title": "БФС глоби шефа на \"Царско село\" за издрания Кирил Котев от ЦСКА 1948"}
{"url": "http://clubz.bg/74230-oshte_dva_dni_ostavat_da_glasuvame_za_lqtno_ili_zimno_chasovo_vreme", "text": "Министерството на енергетиката (МЕ) ще изготви националната позиция за това лятно или зимно часово време да избере България. Всички граждани, които биха желали да дадат своя глас, могат да го направят до 11 октомври 2018 г. на следния интернет адрес: Допитването е от съществено значение, за да бъдат взети под внимание мнението и аргументите на възможно най-широк кръг от обществото, се казва в съобщение на МЕ. На европейско равнище се обсъжда промяна в регламента за определяне на лятно и зимно часово време. Всяка държава членка трябва сама да избере към кой от сегашните часови варианти ще се придържа в бъдеще. Всяка държава членка на ЕС трябва до април 2019 г. да съобщи кое часово време възнамерява да прилага като постоянно. Предвижда се последното задължително преминаване към лятно часово време да бъде в неделя, 31 март 2019 г. След това държавите членки, които желаят да преминат постоянно към зимно часово време, ще имат възможност за последна сезонна смяна на часовото време в неделя, 27 октомври 2019 г. След тази дата сезонните смени на часовото време вече няма да са възможни. Графикът зависи от това Европейският парламент и Съветът да приемат предложението на комисията най-късно до март 2019 г.", "date": "2018.10.09", "title": "Още два дни остават да гласуваме за лятно или зимно часово време"}
{"url": "http://clubz.bg/74239-turciq_kritikyt_na_riqd_e_otvlechen_ot_naemni_ubijci", "text": "Турските власти проучват записи от пътни камери и издирват черен ван, за който се предполага, че е пренасял тялото на изчезналия журналист Джамал Кашоги, пише днес британският \"Гардиън\". От камерите за сигурност на Консулството на Саудитска Арабия в Истанбул се вижда как Кашоги влиза в сградата на мисията. Два часа по-късно мистериозният ван напуска периметъра в конвой от общо шест коли. Според специалисти превозното средство е собственост на екип от саудитски наемни убийци. Междувременно турските власти съобщиха, че са получили разрешение от Саудитска Арабия да претърсят помещенията на нейното консулство в Истанбул. Измина седмица от изчезването на журналиста, който бе върл критик на младия престолонаследник на Саудитска Арабия - Мохамед бин Салман. Кашоги прекара почти година в САЩ, откъдето публикуваше критични статии за династията в \"Уошингтън Поуст\".    Турция разполага с развита система за наблюдение по пътищата, която често се използва за разкриването на престъпления. Изчезването на Кашоги шокира обществеността в държавата и провокира някои от членовете на правителството да отправят остри коментари по адрес на Саудитска Арабия. Традиционно Анкара и Рияд се опитват да избягват публичните разпри, въпреки че си съперничат за надмощие в региона. Затова турският президент Реджеп Тайип Ердоган бе много по-умерен и подчерта необходимостта за по-ясен отговор от страна на Саудитска Арабия. Доказано е, че миналия вторник два самолета на Саудитска Арабия кацат на истанбулското летище \"Ататюрк\". По-късно го напускат поотделно, часове след като Кашоги е последно забелязан. Рияд настоява, че няма нищо общо с изчезването на Кашоги. Признава, че \"мисия за сигурност\" е била изпратена до Истанбул, но не обосновава причината за пътуването. Турските следователи са намекнали, че знаят повече по случилото се, отколкото издават. Очаква се Ердоган да втвърди тона си през следващите няколко дни, при отказ на Рияд да даде по-ясно обяснение за изчезването на журналиста. Призиви за прозрачност и обяснение идват и от САЩ, Великобритания и Франция. След шест дни мълчание по темата на администрацията на президента Доналд Тръмп държавният секретар Майк Помпео направи изявление, че американски дипломати са обсъждали проблема с колеги от Рияд. Няколко часа по-късно вицепрезидентът Майк Пенс заяви, че е   и подчерта, че  . Тръмп, близък съюзник на Саудитска Арабия, който веднъж обеща да стои настрана от вътрешните работи на страната, отправи много сдържани послания. Пред репортери той заяви, че е   за  . Същевременно зетят Тръмп - Джаред Кушнър, който е и един от съветниците му, поддържа близки отношения със Салман. Представител на британското външно министерство настоя за бързо разрешаване на случая. Случилото се поставя Обединеното кралство в неловко положение, тъй като държавата поддържа приятелски отношения както с Турция, така и със Саудитска Арабия. Външното министерство рискува да бъде обвинено в двуличие, ако бъде безлично спрямо убийството на Кашоги. Това се дължи на бурната му реакция против опита за покушение от страна на Русия срещу бившия руски шпионин Сергей Скрипал. Същевременно Салман демонстрира, като се отказа от инвестиционните си планове в Канада, че не приема добре критики срещу режима си, особено когато става въпрос за опазването на правата на човека. Саудитска Арабия изгони канадския посланик Позицията на Франция бе лаконично изразена с призива да се потърси обяснение за изчезването на   журналист като Кашоги.", "date": "2018.10.09", "title": "Турция: Критикът на Рияд е отвлечен от наемни убийци"}
{"url": "http://clubz.bg/74248-17_godishen_zastrelqn_kraj_montana_dokato_kosql_treva", "text": "17-годишно момче е застреляно в гората край Монтана, съобщи бТВ. Това се е случило към 13 ч. днес в местността Пъстренеца. Според информацията на БНТ младежът косял трева на ливада заедно с дядо си Г. Г. (58 г.) в района на някогашно летище край Монтана. Докато товарел тревата в каруца, се чул изстрел и той паднал на земята. Дядото повикал линейка и полиция, но пристигналите на място медици само констатирали смъртта на младежа. На мястото се извършва оглед от криминалисти и районът е отцепен от полицията. Началникът на Районното управление на МВР в Монтана Бисер Йончев заяви, че се прави всичко възможно престъплението да бъде разкрито бързо, като за това се използват всички налични полицейски сили. Към момента има заподозрян за престъплението, който е доведен в полицейското управление в Монтана.  ", "date": "2018.10.09", "title": "17-годишен застрелян край Монтана, докато косял трева"}
{"url": "http://clubz.bg/74242-amerikanskite_investicii_predimno_v_sofiq", "text": "Американските инвестиции в България статистически са доста подценени и според официалните данни на НСИ САЩ са на 13 място по инвестиции, но в действителност са на шесто и са съсредоточени предимно в София. Това заяви изпълнителният директор на Американската търговска камара в България Петър Иванов, който участва днес в представянето на резултатите от изследването \"Инвестициите на САЩ в България (1990-2016)\". По думите му тези инвестиции 2.5 пъти са подценени и сега САЩ са на 6-о място в класацията на инвеститорите. Той изтъкна още, че делът на американските инвестиции в селското стопанство е над 24 на сто от всички преки чуждестранни инвестиции. Като цяло вложенията на САЩ у нас създават 28 000 работни места, което е около 1% от работната сила на страната. Това са високоплатени хора и тази икономика е на \"светло\", изтъкна Иванов. Присъствието на американските инвестиции в България е в сектори с дългосрочен интерес, а не за бърза печалба, изтъкна икономистът. Вложенията от САЩ у нас са също и във високотехнологичните сектори, такива с висока добавена стойност, и такива сектори, където квалификацията на работните кадри е висока и с нея се асоциира и високо възнаграждение, допълни Стайков. БСК алармира за срив на чуждите инвестиции в България Според изследването делът на американските инвестиции от всички преки чуждестранни инвестиции в съответния сектор е 16 на сто при производството на електроенергия, близо 10 на сто - в преработващата индустрия, близо 8 на сто - в създаването на информационните и творческите продукти. В селското стопанство инвестициите от САЩ са близо една четвърт от всички вложения в сектора в България. Спад на чуждестранните инвестиции с 51%  Според изследването голямата част от инвестициите от САЩ са в София, където са регистрирани повечето компании, каза Калоян Стайков, като допълни, че е възможно те да имат и дейности в други части на страната. В Разград инвестициите от САЩ са 75 на сто от всички чуждестранни вложения в региона, в Габрово - близо 20 на сто, в Стара Загора - 11 на сто, във Варна те също имат сериозен принос. Концентрацията на инвестициите на САЩ остава в София и това повдига въпроса защо други центрове на страната не са толкова привлекателни, коментира Стайков. Спад на чуждестранните инвестиции с 51% ", "date": "2018.10.09", "title": "Американските инвестиции - предимно в София"}
{"url": "http://clubz.bg/74223-kak_kpkonpi_be_stroga_no_spravedliva_s_bojko_borisov_v_detajli", "text": "Комисията за противодействие на корупцията и за отнемане на незаконно придобитото имущество (КПКОНПИ), председателствана лично от Пламен Георгиев, е \"оневинила\" Бойко Методиев Борисов - като премиер на България, по проверка за конфликт на интереси. Това става ясно от решение, публикувано на сайта на Комисията от 19 септември. В няколко от зачестилите си напоследък тв изяви председателят на комисията Пламен Георгиев привеждаше проверката срещу Бойко Борисов като илюстрация колко са принципни (той говори и за такава проверка срещу Делян Пеевски, б.р.). Пламен Георгиев: Парите на Трайчо Трайков са за нас необясними пари За какво става въпрос? За два мача на \"Витоша - Бистрица\", в който премиерът участва с екип на Efbet. Голмайсторът на първенството за ветерани - Бойко Борисов, купата и тима (СНИМКИ) \"Към сигнала не са приложени доказателства\", посочват от комисията, нищо че вносителите са дали линкове към 3 медийни публикации - две в \"Дневник\" и една в \"Спортал\". Затова пък \"Комисията е събрала доказателства за служебното качество на Бойко Борисов\"... Следва по-надолу надълго и нашироко отразяване на факти - как, защо и с чие решение той е премиер на държавата. Петчленният състав на комисията изследва дори договора, вследствие на който фирмата бива рекламирана от футболистите за 5-годишен срок, както и че... изпълнителят притежава БУЛСТАТ. Нататък констатациите са красноречиви и не се нуждаят от коментар... И ето какво се установява по въпроса - има ли или няма конфликт на интереси: За да е осъществен конфликт на интереси по смисъла на чл. 52 от ЗПКОНПИ, следва да са налице три кумулативно изискуеми предпоставки:   повлияно от частния интерес. По-долу в решението става ясно, че лице, заемащо висша държавна длъжност, в случая има. Затова комисията решава: Никога няма да отгатнете дали прокуратурата е протестирала решението пред Административния съд... Голмайсторът на първенството за ветерани - Бойко Борисов, купата и тима (СНИМКИ)", "date": "2018.10.09", "title": "Как КПКОНПИ бе строга, но справедлива с Бойко Борисов (В ДЕТАЙЛИ)"}
{"url": "http://clubz.bg/74245-ludogorec_e_s_nov_trenor_i_bez_sporten_direktor", "text": "Бразилецът Пауло Аутуори скоро няма да е старши треньор на \"Лудогорец\", официално съобщи клубът. Той ще води \"орлите\" в мача срещу \"Левски\" на 20 октомври, след което напуска. Аутуори, който най-вероятно ще поеме колумбийския \"Атлетико Насионал\", ще бъде заменен от своя асистент Антони Здравков. Новината за преговори между \"Атлетико Насионал\" и наставника бе тиражирана вчера в Латинска Америка. Голямата изненада от Разград обаче е друга - шампионите освобождават спортния директор Методи Томанов. Пауло Аутуори видимо не беше много щастлив в \"Лудогорец\". Той понякога критикуваше отбора, а също така равнището на българския футбол. Освен това бразилецът, печелил \"Копа Либертадорес\", рядко се задържа някъде повече от един сезон. А и резултатите му може би не удовлетворяват напълно ръководството на клуба, независимо че наскоро Кирил Домусчиев го засипа с похвали. Методи Томанов бе най-влиятелният футболен човек в \"Лудогорец\". Той беше доверен човек на Кирил Домусчиев, пък и всички трансфери минаваха през него. Бившият защитник на ЦСКА почти не е сбъркал с привличането на чуждестранен играч, поради което освобождаването му наистина е изненада.", "date": "2018.10.09", "title": "\"Лудогорец\" е с нов треньор и без спортен директор"}
{"url": "http://clubz.bg/74232-shefyt_na_mvr_ruse_proverqvame_alibito_na_ukrainec_s_rumynski_pasport", "text": "Полицията е задържала и проверява украинец с румънски паспорт за убийството на 30-годишната тв водеща Виктория Маринова. Това потвърди пред журналисти директорът на областната дирекция на МВР в Русе Теодор Атанасов. По-рано изтече неофициална информация, че МВР има арестуван за тежкото престъпление. Смята се, че става въпрос за румънски скитник, който е задържан само за проверка. В понеделник прокуратурата и МВР гарантираха, че се разследват абсолютно всички версии за бруталното убийство на Виктория Маринова. Там на място вчера отидоха вътрешният министър Младен Маринов и главният прокурор Сотир Цацаров. , каза вчера вътрешният министър. \"Твърде е рано за съвпадение по ДНК-следите. Ако имахме съвпадение, вече щяхме да сме задържали извършителя. Задачата е да работим бързо\", каза още Маринов Виктория Маринова беше открита убита по особено жесток начин в събота. Престъплението получи силен международен отзвук.  Бдения в памет на убитата Виктория Маринова", "date": "2018.10.09", "title": "Шефът на МВР-Русе: Проверяваме алибито на украинец с румънски паспорт"}
{"url": "http://clubz.bg/74249-prezidentyt_iska_parlamentyt_da_razpredelq_izlishyka", "text": "Президентът Румен Радев поиска бюджетният излишък да бъде изхарчен в края на годината след обществен дебат и санкция на парламента. Държавният глава обяви предложението си на кръгла маса \"Неравенства и бедност в България\", която се проведе под негов патронаж днес в резиденция Бояна. Румен Радев: Говори се за стабилност, но повече да говорим за бедността Практиката правителството да разпределя парите в повече в края на годината както намери за добре - с постановления на МС, датира още от времето на кабинета на НДСВ-ДПС. Така например бяха разпределени 1 милиард лева излишък в края на 2004 г. за 2005-та, когато имаше парламентарни избори. Това продължи и при управлението на тройната коалиция с премиер Сергей Станишев. По време на управлението на кабинетите на Бойко Борисов през 2016 г. най-солидният дял от излишък отиде за програмата за саниране. Властта \"повдигна\" бедността с 27 лева Според държавния глава Народното събрание обаче трябва да изиска тази година \"съзнателно заложеният и грижливо отглеждан бюджетен излишък\" да се изхарчи именно със санкция на парламента. Това, по думите му, би било стъпка към промяната, необходима на България. През 2019-та ни предстоят европейски и местни избори. На форума Радев цитира извадки от книгата: \"Защо нациите се провалят\", в която се анализират причините за неравенството и бедността от древността до днес. 400 000 българи са работещи бедни, а над 1.7 млн. души живеят с доходи до 600 лева, съобщи Гълъб Донев, секретар по социална политика и здравеопазване на президента Румен Радев. Издръжката на живота за тази година, изчислена от Института за синдикални изследвания към КНСБ, е 585 лева. Минималната работна заплата е 510 лв. Там, където властва силата, трайно се настанява бедността Повече от 2.3 млн. българи, което представлява 88% от населението, живеят с месечни доходи до 1000 лв. \"Около 400 000 българи живеят със средни доходи между 1000 и 2000 лв. месечно, което по нашите разбирания ги определя като средна класа. Други 400 хил. българи работят, но са бедни - т.нар. работещи бедни. Техните доходи са под линията на бедност\", посочи още Донев. Пренебрегването на темата за бедността и неравенствата е безотговорност към бъдещето развитие на нашето общество, каза президентът.  Евростат: Над 40% от българите са застрашени от бедност  Какво означава рекордното неравенство в България България е с най-ниско индивидуално потребление в ЕС Властта \"повдигна\" бедността с 27 лева Там, където властва силата, трайно се настанява бедността Евростат: Над 40% от българите са застрашени от бедност  Какво означава рекордното неравенство в България България е с най-ниско индивидуално потребление в ЕС", "date": "2018.10.09", "title": "Президентът иска парламентът да разпределя излишъка"}
{"url": "http://clubz.bg/74226-yunker_iska_dialog_s_umerenite_evroskeptici_i_otpor_sreshtu_glupavite_populisti", "text": "Председателят на Европейската комисия (ЕК) Жан-Клод Юнкер апелира към Европа \"да се изправи\" срещу крайнодесните, съобщава уебсайтът EurActiv. Той отправи призива си, докато откриваше сесията на \"Европейската седмица на регионите и градовете\" от 8 до 11 октомври в Брюксел. Възходът на национализма, популизма и крайнодесните движения може да измени дневния ред на ЕС преди изборите за Европейски парламент през май 2019 г., както и да въздейства на преговорите за бюджета за следващите седем години, коментира изданието. Той е новото лице на популизма в Европа Юнкер настоя пред стотици местни представители за нуждата да се разграничават  Жан-Клод Юнкер: Десните популисти се крият в черупката на охлюва Юнкер подчерта, че някои от проблемите на ЕС като глобалното затопляне, не се стигат само до границите на държавите-членки и че те сами не могат да се справят с тях.  Неговото убеждение бе подкрепено от Комисаря по регионална политика - Корина Крецу.     Миналата година Комисията възложи на работна група да предложи препоръки за това как да се приложи принципът за  , да се посочат области, в които ЕС може да върне властта обратно на държавите-членки и да се намерят методи, чрез които по-успешно да бъдат включвани регионални и местни структури в политическия процес. Субсидиарността е основополагащ принцип на ЕС означава, че всички решения в него се вземат на възможното най-ниско ниво, най-близо до гражданите, а ЕС се занимава само с нещата, които надхвърлят възможностите и отредените по договор компетентности на държавите членки. Той напомни, че някои държави не разполагат с ресурсите да се справят с определени проблеми. Той посочи европейската сателитна система \"Галилео\", преговорите с африкански страни за намаляване на бежанския поток или борбата срещу климатичните изменения като примери за необходимостта за европейско сътрудничество. Европейският парламент одобри Парижкото споразумение   През следващите няколко месеца, ЕК, Европейският парламент (ЕП) и Съветът ще преговарят за следващия седемгодишен бюджет на ЕС след 2020 година. Очакват се съкращения на фондовете за сближаване (кохезия) заради оттеглянето на Великобритания и нейната вноска в касата на ЕС, както и заради новите нужди от финансиране, свързани отбраната и сигурността, миграцията, иновациите.  Първият бюджет на ЕС след Brexit: €1.279 трилиона, повече за иновации и сигурност Юнкер се солидаризира с регионалните представители, които смятат, че рязнето на кохезионни средства заплашват самото съществуване на тази политика. Той обаче посочи, че това е единственият начин да се осигури финансирането за новите приоритети като сигурността или миграцията.  Жан-Клод Юнкер: Десните популисти се крият в черупката на охлюва Европейският парламент одобри Парижкото споразумение Първият бюджет на ЕС след Brexit: €1.279 трилиона, повече за иновации и сигурност", "date": "2018.10.09", "title": "Юнкер иска диалог с умерените евроскептици и отпор срещу \"глупавите\" популисти"}
{"url": "http://clubz.bg/74227-pochina_animatoryt_stoqn_dukov", "text": "На 87 години почина големият български аниматор, художник, режисьор и сценарист Стоян Дуков-Тачо. Отишъл си е след продължително боледуване. Тъжната вест съобщи дъщеря му Златина във фейсбук: Стоян Дуков завършва „плакат“ в Националната художествена академия при проф. Александър Поплилов. Ученик е на аниматора Тодор Динов, в съавторство с когото през 1963-та Дуков създава първия си филм „Ябълката“. Режисьор е на 43 авторски филма и сценарист на 9, сред които „Га“, „Къщи крепости“, „Такъв е животът“, „Музикална история“, „Февруари“  , „Март“. След дълги години работа в анимационното кино, създавал стотици плакати и карикатури, през 2001-ва Стоян Дуков прави първата си самостоятелна изложба за 70-годишния си юбилей. През септември 2010 г. участва в изложбата „Класици на българската карикатура“ заедно с Велин Андреев, Генчо Симеонов, Иван Веселинов и Милко Диков. Стоян Дуков беше баща на прочутия коафьор Дим Дуков  .    ", "date": "2018.10.09", "title": "Почина аниматорът Стоян Дуков"}
{"url": "http://clubz.bg/74228-izvinqvam_se", "text": "Извинявам се… 1. Извинявам се, че има нечовеци сред нас. Това не са мъже. 2. Извинявам се, че не сме ги разбрали по-рано какви са. А трябваше. 3. Извинявам се, че не съумяхме да опазим Виктория.  4. Извинявам се, че не съумяхме да опазим жените, жертви на насилие. 5. Извинявам се, че допуснахме животинската сила да е решаваща в житейските ситуации. 6. Извинявам се, че допуснахме да деградираме до примитиви отпреди столетия. 7. Извинявам се, че допуснахме семейства да бягат в западна Европа или Америка, за да търсят спокойствие и сигурност за себе си и децата си. 8. Извинявам се, че много мъже са толкова зле възпитани. 9. Извинявам се, че много мъже виждат само агресията като метод на получаване на желаното. И приемат това за „мъжко“. 10. Извинявам се, че много мъже не приемат „не“ за отговор. 11. Извинявам се, че много мъже разглеждат жените като трофей, който просто искат да притежават. 12. Извинявам се, че много мъже издевателстват над жените, защото в това виждат единствения начин да компенсират проваления си живот. 13. Извинявам се, че много мъже не приемат жените да са успели, самостоятелни, искащи, можещи, отказващи, със собствено мнение. Изобщо самостоятелни, пълноправни, модерни жени. 14. Извинявам се, че много мъже приеха да се скрият в абсурдни реалности на „изконни традиции“, граничещи със средновековен патриархат и прилежащите му животински обичаи. 15. Извинявам се, че много мъже не можаха да осъзнаят промените и не успяха да си подредят живота. Което доведе до завист и животинска агресия към успелите жени. 16. Извинявам се, че не успяхме да направим добре работещи институции, които да предпазват жените или поне да им помагат в случаи на насилие. 17. Извинявам се, че се провалихме с обясненията около Конвенцията за превенция и борба с насилието над жени и домашното насилие и допуснахме разговорът да се изроди по такъв начин. 18. Извинявам се, че се провалихме в опитите да се приемат други нормативни актове, които биха накарали администрация, полиция и прокуратура ефикасно да пазят жените от насилие. 19. Извинявам се, че толкова години допускаме управниците да съсипват институциите. И жените и децата да са едни от най-уязвимите групи. 20. Извинявам се, че не се оказахме на необходимото ниво. 21. Извинявам се, че не съм направил достатъчно, за да няма подобни трагедии. Извинявам се. За всичко по-горе. И за още много. За това, че Виктория вече я няма. И много като нея ги няма. Не знам какво друго да кажа… P.S. А ако случайно се окаже, че причината за зверството е поръчка, свързана с работата на Виктория… Е, тогава ще променя някои неща…    ", "date": "2018.10.09", "title": "Извинявам се..."}
{"url": "http://clubz.bg/74233-mon_predlaga_moratorium_za_novi_universiteti", "text": "Мораториум върху разрастването на университетската мрежа смята да предложи просветният министър Красимир Вълчев. То ще бъде внесено заедно с готвените от него промени в закона за висшето образование и е на базата на решение на Съвета на ректорите, което бе гласувано още м. г.  Режат местата в университетите Новината е дошла от самия Вълчев по време на дискусия в УНСС за предизвикателствата пред висшето образование, съобщава \"Сега\". Мораториумът ще засегне не само разкриването на нови университети, но и на нови филиали на висши училища, както и на нови, несвойствени за тях специалности. Според министъра разрастването е достигнало своя предел на териториално и профилно разрастване и вече няма потенциал и толкова много желание за откриване на нови филиали в различните градове. С минимум 400 млн. лв. повече ще са средствата, които ще получи системата на образованието догодина. Така от 3.840 млрд. лв. през 2018 г. бюджетът за образование ще скочи поне до 4.240 млрд. лв. през 2019 г 330 млн. лв. от средствата ще са за увеличение на учителските заплати. Те трябва да покрият 20-те процента скок (от 1 януари догодина) на възнагражденията на преподавателите, записан в колективния трудов договор в системата на народната просвета. Това ще е втората стъпка от обещаното от кабинета Борисов двойно увеличение на учителските заплати.", "date": "2018.10.09", "title": "МОН предлага мораториум за нови университети"}
{"url": "http://clubz.bg/74222-hitler_merkel_e_umna_a_trymp_lyjec", "text": "Оставил ли е Адолф Хитлер наследници? Преки не, но в САЩ живеят трима братя – Александър, Брайън и Луис. Хитлер е вуйчо на техния баща Уилям Патрик Хитлер. Самият той през 1939 г. се преселва в САЩ. В редиците на американския военноморски флот се бие срещу “кафявата чума”, и то с истинската си фамилия – Хитлер. След края на Втората световна война Уилям Хитлер се оттегля със съпругата си на Лонг Айлънд. Не искал прокобата, тегнеща над фамилията, да се стовари и върху неговите синове. А и вуйчо му Адолф го ненавиждал, наричал го “отвратителен човек”. Преди 20 години благодарение на книга на британеца Дейвид Гарднър става известно, че последните Хитлерови по мъжка линия са живи. Те обаче отказват всякакви контакти, публично не проронват и дума за потеклото и живота си. Сега журналистът от “Билд” Тимо Локошат успява да се свърже с най-тайнствените братя в света. Единствен най-големият Александър (68 г.) склонява на разговор. И тримата далечни роднини на Хитлер живеят на Лонг Айлънд, недалеч от Ню Йорк. Александър живее в малка дървена къща, имотът на братята му Брайън и Луис е обграден с двуметров зид, а в градината се вее американският флаг. Журналистът от “Билд” първо се отправя към къщата на Брайън и Луис. Звъни, отваря Брайън, който е най-малкият от тримата братя. Тимо Лакошат се представя, домакинът отговаря само “Сори!” и затръшва вратата. След секунди се включва автоматичната напоителна система. Журналистът незабавно напуска терена. Ясно му е, че в този дом мисията му е невъзможна. Отправя се с автомобил към дома на най-големия брат Александър – на 45 минути в северна посока. Звъни, излиза Александър и смръщен заявява: “Боях се, че ако веднага му кажа колко много въпроси имам относно семейната история, той ще затръшне вратата под носа ми. Ето защо му казах, че искам да чуя мнението му за политиката, която води Германия”, отбелязва в публикацията си Тимо Локошат. Хитлер, колекционерът 68-годишният мъж прави крачка назад, спуска комарника и изрича: , отбелязва журналистът и допълва, че който знае потеклото на събеседника му, ще намери известна външна прилика с Адолф Хитлер. Александър Хитлер не крие  Попитан какво мисли за миграционната политика, която канцлерката води, Александър отбелязва, че   И ако имал възможност, би гласувал за Меркел. Тогава и Хитлер ли е бил необходим и неизбежен? И то при положение, че той и двамата му братя са заклети републиканци, посочва журналистът. А какво мисли Александър за Тръмп? Александър не изрича докрай мисълта си и започва отново: Тогава и Хитлер ли е бил необходим и неизбежен?", "date": "2018.10.09", "title": "Хитлер: Меркел е умна, а Тръмп - лъжец"}
{"url": "http://clubz.bg/74236-sem_pusna_po_voda_televiziqta_na_bsp", "text": "Съветът за електронни медии е взел решение да регистрира телевизията на БСП. Социалистите внесоха документите за лиценз за \"Българска свободна телевизия\" преди седмица, но медийният регулатор отложи разглеждането им и поиска документ, че нямат неплатени задължения пред НАП. Оказа се, че фирмата има дълг от 2.63 лева и след изчистването му в СЕМ са разгледали документите. 2 лева и 63 стотинки спънали телевизията на БСП Очаква се БСТВ да бъде пусната в ефир малко преди Коледа, въпреки амбициите на лидера на БСП Корнелия Нинова, анонсирани напролет, това да стане на 1 октомври. По Закона за радиото и телевизията няма партийни телевизии (въпреки че такива на практика има в националния ефир - примери: \"Алфа\", СКАТ и др.). Социалистите дават заявка, че ще регистрират медията като обществена и в нея нямало да се акцентира върху живота на левицата, а ще има присъща за обществените медии програмна схема - новини, спортни предавания, репортажи, публицистика.", "date": "2018.10.09", "title": "СЕМ пусна по вода телевизията на БСП"}
{"url": "http://clubz.bg/74229-rusiq_pak_ni_podava_morkova_s_turski_potok", "text": "Строителството на газопровода \"Турски поток\" върви по график, газът може да потече по двете линии на газопровода от 1 януари 2020 година. Това съобщи днес руският министър на енергетиката Александър Новак в интервю за телевизия \"Росия 24\", цитирано от ТАСС.  Руският газ влиза през 2 точки и се договаря по 2 варианта \"Колкото до \"Турски поток\", строителството се извършва според утвърдените планове. Знаете, че между Русия и Турция бе подписано междуправителствено споразумение, утвърдена бе пътна карта и всичко върви по график. Към 1 януари 2020 година вече ще може да се доставя газ по \"Турски поток\", и по двете линии\", каза Новак.  Украйна не иска втора тръба на \"Турски поток\" - вреди й Министърът допълни, че приоритетни направления за доставки по \"Турски поток\" са България и Австрия.  България и Гърция се конкурират за втората тръба на \"Турски поток\"  \"Булгартрансгаз\" се готви за свързване с \"Турски поток\" Украйна не иска втора тръба на \"Турски поток\" - вреди й България и Гърция се конкурират за втората тръба на \"Турски поток\"  \"Булгартрансгаз\" се готви за свързване с \"Турски поток\"", "date": "2018.10.09", "title": "Русия пак ни подава моркова с \"Турски поток\""}
{"url": "http://clubz.bg/74237-nato_zapochva_ucheniq_na_500_kilometra_ot_rusiq", "text": "Руснаците нямат причини да се страхуват от предстоящите учения Trident Juncture („Единен тризъбец“) в Норвегия. Така отговори на въпрос на Клуб Z ген.-лейт. Руне Якобсен – шеф на норвежкото съвместно командване на началник-щабовете. Той бе попитан колко близо до границата с Русия ще се провеждат маневрите, които започват на 25 октомври и завършват на 7 ноември. И допълни, че ученията не са нападателни, а отбранителни.  Клуб Z попита и дали отразяването на атака от север, както е в сценария на ученията, означава, че става дума за Русия. Въпросът бе зададен на американския адмирал Джейс Фого – шефа на Съвместното командване на силите на НАТО в Неапол, под чиято егида ще се състоят маневрите. НАТО ще отблъсква руска атака от дворовете на норвежците Адмирал Фого така и не спомена Русия, както правят и всички високопоставени източници от Пакта, контактуващи с журналистите. Но изтъкна, че самите учения представляват убедително и силно послание, тъй като имитират задействане на член 5. Това се случва, когато една страна членка на НАТО бъде нападната и се намесват всички останали. Ученията се провеждат въз основата на принципите, които според Фого се състоят от „трите D”: Trident Juncture са едни от най-мащабните учения в историята на НАТО. В тящ ще участват близо 45 000 военнослужещи от всички 29 членки на Алианса плюс от Швеция и Финландия. Последните две страни са партньори, в тях ще бъдат разположени участващи в маневрите самолети и ще бъде използвано въздушното им пространство. Ще участват също 150 бойни самолета, 60 бойни кораба и над 10 000 военни коли. Има няколко важни предизвикатества, обясни ген.-лейт. Крисчън Джуно, зам.-шефът на Съвместното командване на силите на НАТО в Неапол. По това време на годината   Това е стрес тест не само за придвижването на военнослужещите, но на техниката и логистиката. Същевременно ще има много голяма възможност за разгръщане при маневриране. Ученията ще бъдат и стрест тест за транспиртирането. Това ще става предимно по  поради географиятана скандинавската страна.", "date": "2018.10.09", "title": "НАТО започва учения на 500 километра от Русия"}
{"url": "http://clubz.bg/74238-fandykova_za_remonta_na_grafa_vyzlojih_kontrol_na_kontrola", "text": "Кметицата на София Йорданка Фандъкова съобщи, че има сериозни забележки към работата на строителния надзор за ремонта на \"Граф Игнатиев\" и им е наложена санкция със 100 хиляди лева, както и \"контрол на контрола\" - експерти от Университета по архитектура и геодезия (УАСГ). Възпяха ремонта на \"Графа\": Ние двама не спим, ние двама редим... Тя заяви, че е чула много спекулации през последните дни по отношение на свършената работа.  Ремонтът По думите на Фандъкова строителният надзор има много важни функции, останали встрани от дебата. Санкцията, която им е наложена от 100 хиляди лева, е първата и последната, тъй като следващата стъпка е прекратяване на договора. Пренареждането пред \"Св. Седмочисленици\" е по искане на надзора и общината HUBAVOE. Или как гълъб софиянец умря от мъка при вида на ремонта в София Строителният надзор се прави от обединение, в което влизат  ММ консулт\", \"Трансконсулт-БГ\" и \"Ди Ви България\". Стойността на договора е над 860 000 лева без ДДС. Ремонтът се изпълнява от компанията \"Джи Пи груп\", струва близо 24 милиона лева и се финансира от европейска програма. До момента на фирмата е наложена една-единствена глоба от 50 000 лева за увреждане на дървета при строителните дейности - циментирането им. През март догодина ремонтът на \"Графа\" и няколко прилежащи улици - \"Шишман\", \"6-ти септември\" и \"Солунска\", трябва да е готов. Ремонтът Пренареждането пред \"Св. Седмочисленици\" е по искане на надзора и общината HUBAVOE. Или как гълъб софиянец умря от мъка при вида на ремонта в София", "date": "2018.10.09", "title": "Фандъкова за ремонта на \"Графа\": Възложих контрол на контрола"}
{"url": "http://clubz.bg/74217-kogato_poseesh_zlovredna_medijna_sreda", "text": "Обезобразена, изнасилена, убита. 30-годишна жена, чийто живот е отнет жестоко, посред бял ден, на оживено място в голям град, в европейска България. Случилото се е ужасно и трагично. И без допълнителните нюанси и различните акценти – журналистка от русенската медия ТВН, разследваща журналистка, в чието предаване са гостували Димитър Стоянов от „Биволъ“ и румънският му колега Атила Биро,, самата тя работела по свое следващо разследване, не всъщност, бивша манекенка и водеща на лайфстайл предаване… Бързо се появиха двете паралелни истории. Така в едната полицията работи по всички версии, но все пак е малко вероятно убийството да е свързано с работата ѝ, а наблизо има психиатрична клиника, или е внимателно обмисляно, или е внезапна жестокост, свързана с личния ѝ живот… А на мястото има много ДНК. В другата убитата млада жена е смел разследващ журналист, станала жертва заради своята работа… Единственото обосновано предположение засега е, че истината трудно ще излезе наяве. И дори това да се случи и разследващите да си свършат работата – съвестно и професионално, без обичайните пропуски  (примерно – унищожаване на следи от местопрестъплението, както при убийството на сестрите Белнейски, невъзможност да бъде заловен избягал рецидивист, защото си е пуснал брада и ходи с яке с качулка, или разкриване на престъпление поради активността и смелостта на две непълнолетни момичета – като в случая с убития с нож в Борисовата градина 15-годишен Георги…), съмненията ще останат. Виктория Маринова е била в Съвета на директорите на фирмата \"Май Фай\", която е собственик на русенската телевизия ТВН. Според местни медии до началото на тази година е била омъжена за Свилен Максимов. Той е собственик на една от най-големите фирми доставчици на телевизия и интернет в региона \"Нетуъркс-България\", нейна е и телевизията ТВН. Двамата се развели, но запазили добрите си отношения. Имат дъщеря на 7 години. Имала е активна гражданска позиция, подкрепяла е каузата на майките на децата с увреждания. От водеща на лайфстайл предаване през последните месеци Маринова е започнала да води предаването \"Детектор\". В последното му издание е излъчено интервю с журналиста от \"Биволъ\" Димитър Стоянов и румънския му колега Атила Биро, които бяха арестувани от полицията, докато работеха по разследване за източване на евросредства, свързано със строителната компания \"Джи Пи груп\". Маринова не е правила това интервю. Като водеща го е анонсирала. Самият факт, че в медийната среда в България малката местна телевизия е решила да излъчва подобно интервю, е било акт на смелост. Журналистите извън София са изложени в още по-голяма степен на натиск и агресия от местните феодали, които задават правилата и освен финансови неблагополучия - лишаване от реклама, приходи, уволнения, могат да заповядат и физическа разправа, и то за материали, които нямат общо с разследване, а са с критичен тон или недостатъчно възторжени. Убийството влезе като новина в най-авторитетните и влиятелни медии по цял свят – Ройтерс, Би Би Си, АФП, „Гардиън“, Си Ен Ен, \"Франфуртер алгемайне цайтунг\", \"Ал Джазира\", в „Политико“ до късния следобед на понеделник беше най-четената новина. В общия вариант със заглавие „В България беше убита разследваща журналистка“. В реакцията на \"Репортери без граници\" от българските власти се настояваше да хвърлят цялата светлина върху \"този ужасяващ акт\". Комитетът за защита на журналистите поиска те да положат всички усилия и да използват всички ресурси, за да изправят отговорните пред правосъдието. В туитър реакции на еврокомисаря по правосъдието Вера Йоурова, както и на зам.-шефа на ЕК Франс Тимерманс призоваха българските власти да си свършат работата бързо, като се отбелязваше, че Брюксел ще следи отблизо какво се случва. Генералният секретар на ООН Антониу Гутериш изрази притеснение и очакване, че управляващите ще гарантират престъпленията срещу журналисти да бъдат наказвани. В редица изказвания се припомняха показните убийства на разследващата журналистка от Малта Дафне Каруана Галиция, взривена в колата си след поредица от разкрития за корупция по върховете на властта в островната държава, и на словашкия ѝ колега Ян Куцияк, разследвал бизнесмен, близък до управлението на подалия оставка премиер Роберт Фицо. Убийството на Виктория Маринова беше поставено в тази поредица от брутални посегателства на свободата на словото в ЕС. Реакцията отвън е обяснима – в Европа чувствителността след двете убийства на журналисти от последната година е още по-изострена, като това се случва сред нарастващото влияние на популистки и ксенофобски партии и на общия фон на криза на толерантността на Стария континент. А журналист, разследващ и убит в едно изречение, са важна новина винаги и навсякъде. Заради основополагащия принцип, че свободата на медиите е гаранция за доброто функциониране на демокрацията. Така убийството, което МВР все опитва да побутне към графа битови или по лични причини, за Европа стана убийство на журналист заради неговата работа по разкриване на корупционни схеми по източването на еврофондове. Клеймо, което може само да ужасява българските власти. Но което са си извоювали с последователност в създаването на зловредна медийна среда в страната. От по-близка вътрешна перспектива определението „разследващ журналист“ за Виктория Маринова изглежда преувеличено. (Дори и да е чисто битово престъпление - това ще е поредната убита жена в България, станала жертва заради пола си.) Медиите в България обаче са в толкова тежко положение, че не се оказа трудно да се заподозре, че убийството има политическо измерение. Страната се намира на 111-о място от общо 180 държави по отношение на медийната свобода в класацията на „Репортери без граници“. В ЕС е на последно място по този показател, представя се зле и в сравнение с почти всички балкански държави. Откакто станахме член на ЕС, медийната свобода в страната непрекъснато се свлича надолу. Ситуацията е толкова лоша, че „Свободна Европа\" реши да поднови дейността си за България. Припомняме картината, очертана от „Репортери без граници“, при представянето на доклада за състоянието на медиите в началото на годината: \"Макар че в момента е ротационен председател на Съвета на ЕС, България е по-ниско в индекса в сравнение с всички страни от Западните Балкани, някои от които са кандидати за членство в ЕС. Корупцията и тайното сговаряне между медиите, политиците и олигарсите са широко разпространени. Най-видимото проявление на това ненормално положение е Делян Пеевски, бивш шеф на българска разузнавателна агенция и собственик на \"Нова българска медийна група\". Неговата група има шест вестника и контролира близо 80% от разпространението на печата. Отпускането на европейски фондове от правителството при пълна липса на прозрачност практически ги подкупва, за да не бъдат критични към правителство в своите публикации или за да се въздържат от покриване на проблематични истории. Заплахите и атаките срещу журналисти зачестяват през последните месеци.“ Опасно до загуба на живота. Задушаването на коректните журналистически практики и израждането на медийната среда в България до царство на медии бухалки, които се разправят с неудобните на властта и на медии, пиари на успехите на управляващите и свеждането на разследващата журналистика едва ли не до развлекателното тв предаване „Господари на ефира“ са придружени и от чувството за безнаказаност в заподозрените в нарушения или корупция. Всичко това на фона на общата атмосфера на липса на доверие към институциите. Според актуалното изследване на агенция „Алфа рисърч“ от действията на полицията са доволни едва една пета от българите, 37 на сто имат отрицателно мнение, 43 са без ясно мнение. Одобрението към главния прокурор е 9 (девет!) процента, отрицателните оценки са 41 на сто. Това са процентите, но недоверието има не само количествени измерения. В България винаги се мисли най-страшното и най-лошото, а институциите полагат сериозни усилия, за да оправдаят и подплатят с дела тази народопсихологическа особеност. Така показни убийства обикновено остават неразкрити. Последното е, което беляза началото на европредседателството на страната – на бизнесмена от Велико Търново, близък до ГЕРБ, Петър Христов, застрелян на оживено място в София, и то посред бял ден на 8 януари тази година. През 2015  г. шефката на кабинета на пазарджишкия кмет Татяна Стоянова бе убита пред гаража си, без наоколо да има очевидци; през 2016 г. собственикът на модна къща „Агресия\" Александър Антов беше убит в гората до Бистрица, а през лятото на 2017 г. дупнишкият бизнесмен Данаил Божилов бе убит в пловдивски парк. Това са само няколко припомняния на неразкрити криминални случаи от последните три години. Сега подозренията са, че или убийството на Виктория Маринова няма да бъде разкрито, или че някой дежурен виновник с минимални способности да се защити ще бъде посочен за извършител – някой психично болен, някой клошар (с препратка към палежите на Тютюневите складове в Пловдив). Премиерът Бойко Борисов тези дни е необичайно лаконичен. Той само обяви, че убийството ще бъде разкрито. Вероятно чака бурята откъм Европа да отмине и всичко да се забрави на принципа за тридневното чудо. В момента обаче от ЕС изпращат не дотам приятни сигнали с обещания да следят как напредва разследването и даже с предложенията си да изпратят помощ. Наблюдателите отдавна подчертават, че е необходимо държавите членки на ЕС да заемат ясна позиция за медийната свобода в България и ако трябва, да предявят изисквания към страната. Дали убийството на Виктория Маринова ще катализира такъв процес, или Брюксел ще предпочете да остане в по-комфортната позиция, според която България е примерен член на ЕС, който не създава проблеми от мащаба на Полша и Унгария? В тази ситуация властта се оказа в позицията на Лъжливото овчарче – след като упорито твърдиш, че има много медии, медийна свобода и всички свободно си критикуват премиера и управляващите, разкриват корупционни схеми, а властта наказва провинилите се (по Борисов), въпреки че реалността е диаметрално противоположна, идва момент, в който дори и да казваш истината, трудно ще ти повярват. Така сега дори и в престъплението да няма политически мотив, да не е поръчково като отмъщение заради работата на Виктория Маринова, подозрението ще остане. А за западните медии убитата е разследващ журналист, защото за страна с репутацията на„гнила ябълка“ не е трудно да приемеш, че разследващите журналисти ги убиват. Изглежда иронично. Но е съвсем логично.", "date": "2018.10.09", "title": "Когато посееш зловредна медийна среда..."}
{"url": "http://clubz.bg/74221-bg_mediite_kontrolirani_ot_pravitelstvoto_i_ot_nqkolko_sobstvenici", "text": "Медиите в България са в много тежко положение. Това заяви Даниел Кадик от софийското бюро на фондация \"Фридрих Науман\" в интервю пред  Той допълни, че не очаква напредък по отношение на медийната свобода в скоро време. Според него ЕС има какво да направи по отношение на по-добрата медийна среда у нас.", "date": "2018.10.09", "title": "БГ медиите  - контролирани от правителството и от няколко собственици"}
{"url": "http://clubz.bg/74224-medvedev_zashtitava_spornata_pensionna_reforma_v_statiq", "text": "Руският министър-председател Дмитрий Медведев се опита да защити днес спорна пенсионна реформа, която коства спад в популярността на президента Владимир Путин и на правителството. Доверието в Путин падна до 58% Според статия на Медведев в сп. \"Въпроси на икономиката\" без реформата, която вдига с пет години възрастта за пенсиониране, делът на пенсионерите в страната би нараснал до 2036 г. на 30 процента от населението. Основната задача в Русия днес е да преодолее бедността, а основа на социалната държава е пенсионната система, казва той.   Медведев: САЩ обявиха търговска война на Русия Авторът пише още, че на фона на западните санкции федерацията трябва да води балансирана, независеща от конюнктурни съображения политика на дълговия пазар. \n\tСпоред него федерацията има \"добри изходни позиции в тази сфера\". Медведев се позовава на доклад на Световната банка, според който в използването на информационно-комуникационни технологии в потребителската област Русия изпреварва тук страните от ЕС и от АСЕАН, Южна Корея и Бразилия. Най-важната функция на държавата не е пряко да увеличава финансирането на технологичното развитие, \"а да създава пространство за изпреварващо регулиране, един вид привлекателен технологически офшор за реализиране на напредничави решения\", се казва в статията. (БТА и екип на Клуб Z) Медведев: САЩ обявиха търговска война на Русия", "date": "2018.10.09", "title": "Медведев защитава спорната пенсионна реформа в статия"}
{"url": "http://clubz.bg/74219-belgiq_pravi_sistema_za_proverka_na_fakti_za_%E2%82%AC15_mln_predi_izborite", "text": "От следващата година в Белгия ще бъде въведена система за проверка на фактите, съобщават местни медии. Вицепремиерът Александер де Кро уточнява, че системата ще разполага с бюджет от 1.5 милиона евро и ще бъде създадена по препоръка на ЕС. Целта е гражданите да имат възможност да установяват по-лесно кои организации стоят зад някои публикации в интернет. По този начин ще станат по-ясни източниците, а зрителите ще могат по-лесно да разпознават подправени изображения. \"Репортери без граници\" иска международен договор срещу фалшивите новини Въвеждането на системата е особено важно в навечерието на предстоящите избори, коментира Де Кро. По неговите думи чуждестранни създатели и разпространители на пропаганда само чакат да взривят демократичните дебати в страната. Премиерът Шарл Мишел добавя, че всеки ден носи нов слух и нови спорове в обществото. Твърде често падаме в капана на фалшиви новини, които не проверяваме. Искаме ли свят, в който демокрацията вече не е в ръцете на демократите, пита той. Проверката на фактите е от съществено значение в общество, основано на ценности и свободи. Не се страхуваме от обективните факти, а се стремим към тях, пояснява премиерът.  През последните месеци Белгия на два пъти пострада от фалшиви новини. През май и през септември сайтът на най-гледаната френскоезична телевизия в страната бе имитиран, за да се разпространят неверни твърдения - веднъж за оставка на вътрешния министър и втори път за \"взрив\" в местна атомна централа.", "date": "2018.10.09", "title": "Белгия прави система за проверка на факти за €1,5 млн. преди изборите"}
{"url": "http://clubz.bg/74225-ruskiqt_gaz_vliza_prez_2_tochki_i_se_dogovarq_po_2_varianta", "text": "Държавната компания \"Булгаргаз\" може да избира два варианта на ценообразуване на доставяното от \"Газпром\" синьо гориво - сегашната формула, която стъпва на цените на петрола и неговите деривати, и механизъм, при който се вкарват борсовите цени на газа в Европа. Двата варианта могат да се комбинират в една доставка. България, Унгария и Сърбия със споразумение за газа от \"Турски поток\" Това стана ясно от интервю на изпълнителния директор на \"Булгаргаз\" по БНР днес. Двата варианта на ценообразуване ще могат да се комбинират в рамките на една доставка. Така цената на част от количествата ще е образувана по формулата и съобразена с цената на петрола и неговите деривати, а другите количества ще се плащат спрямо цените на газа в хъбовете (спот пазари в Европа, които ще бъдат избрани и договорени от \"Булгаргаз\" и \"Газпром\", б.р.). Сегашната формула на изчисление стъпва на осреднения индекс на петролните продукти, както и на курса на щатския долар за период от 9 месеца назад. Опцията за ценообразуване по спот пазарите и възможността за комбинация на двата варианта в една доставка са предвидени в един от анексите, подписани към съществуващия договор за доставка на газ и разписани през миналата седмица между \"Булгаргаз\" и \"Газпром Експорт\". Промяната е в резултат от споразумението по антимонополното дело на Европейската комисия, по което \"Газпром\" се съгласи да предоговори условията по договорите за доставка на гориво за няколко източноевропейски страни, в т.ч. и България. „Газпром“ се разбра с ЕС – няма да плаща глоби Цената на природния газ може да бъде преразглеждана на всеки две години, посочи още Павлов. \"Газпром\" планира рекорден износ за Европа. Някъде бил по-скъп заради данъците За да договаряме по-ниски цени с \"Газпром\", първо трябва да докажем, че цените в България са по-високи, заяви през миналата седмица в предаването \"Лице в лице\" по bTV бившият министър на енергетиката Румен Овчаров. Той призна, че е имало период, в който цените са били по-високи от т.нар. спот цени, принос за което е имала и високата цена на петрола. Овчаров съобщи, че за 2017 г. осреднената цена на руския газ за Германия на границата  е $208 за 1000 куб. м, а за България на границата е била $190, за първото тримесечие на 2018 г. е 254 долара за 1000 куб. м срещу $210 - за България, за второто е $242 срещу 226 долара за 1000 куб. м. Какво точно искаме, кой точно и защо да ни намали цената, запита тогава енергетикът. Според него вкарването на т.нар. спот цени или борсови цени може да изиграе лоша шега, тъй като в момента те са над $350 за 1000 куб. м. Кой ще поеме отговорността, ако газът поскъпне значително, запита Овчаров. Запитан има ли варианти, при които България би могла да постигне по-ниска цена, той заяви, че извън сметките \"ще преминем в сферата на голямата политика\" и припомни, че България иска да строи хъб \"Балкан\", който трябва да се пълни с газ.  България - изкупителна жертва за провала на руския проект за газопровод Договорени са и две нови точки, през които газът може да стига до България, каза още Николай Павлов. Вторият подписан анекс се отнася до възможността за промяна на входната точка за доставки (в момента Негру вода), което в някакъв момент ще стане логично в зависимост от развитието на проекта за втората тръба на \"Турски поток\" от Турция и нейния маршрут. \"Булгаргаз\" може също да поиска всички или част от договорените обеми газ (не по-малко от 50 млн. куб. м на година и за период не по-малко от 12 месеца) да бъдат доставяни в точка на доставка Берегово, Украйна, или Велке Капушани, Словакия.  Шефът на \"Булгаргаз\" съобщи още, че потребителите в Плевен, Бургас и Враца може да останат без парно в началото на отоплителния сезон. Трите дружества дължат общо 15 милиона лева на \"Булгаргаз\" и не са си плащали горивото от юли. От Нова година, ако има увеличение на цените на газа, то ще бъде минимално и ще е под 5%. „Газпром“ се разбра с ЕС – няма да плаща глоби \"Газпром\" планира рекорден износ за Европа. Някъде бил по-скъп заради данъците България - изкупителна жертва за провала на руския проект за газопровод", "date": "2018.10.09", "title": "Руският газ влиза през 2 точки и се договаря по 2 варианта"}
{"url": "http://clubz.bg/74214-piqni_ruski_futbolisti_biha_dyrjavni_slujiteli", "text": "Популярните руски футболисти Александър Кокорин и Павел Мамаев са били двама свои сънародници - държавни служители, пишат световните агенции. Бившите руски национали са разследвани за побой над високопоставен служител на Министерството на машиностроенето и на човек от държавна агенция. Играчите се водят \"национали\", макар че скоро не са обличали екипа на Сборная. Не бяха в състава на Световното в Русия. Кокорин (\"Зенит\" Санкт Петербург) не е викан под знамената от ноември 2017 г., а Мамаев - от \"Евро 2016\".  Вицепрезидентът на руския футболен съюз (РФС) Сергей Анохин коментира пред \"РИА новости\", че двамата не могат да бъдат разглеждани като национали, но пък поведението им е скандално и ще понесат наказания. Те нямало повече да играят за Сборная. Властите в Москва разполагат с видео (достъпно и за медиите), на което се вижда как играчите нанасят удари на Денис Пак и Сергей Гайсин в елитно заведение в центъра на Москва. Кавгата тръгнала от това, че футболистите били твърде шумни, за което били предупредени от съседното сепаре и от хора от заведението. Това отключило агресия в тях и те тръгнали да се саморазправят.  В сбиването активна роля е имал и братът на Кокорин - Кирил. На видеозаписа се вижда как двамата нанасят удари на Пак и Гайсин. Малко по-късно се включва и Мамаев. Алана, съпругата на Мамаев, се извини в социалните мрежи със следното съобщение: Кокорин и Мамаев заминали за Москва след мача \"Зенит\" - \"Краснодар\" (2:1). Те празнували приятелството си, както и рожденият ден на президента Владимир Путин. Поне така е написал Кокорин в инстаграм, като към това е добавил и победата на \"Зенит\". Компанията на футболистите си е тръгнала след скандала, а Пак и Гайсин са получили помощ до дошла в заведението линейка. Не са влизали в болница, но са си извадили медицински свидетелства. Денис Пак имал сътресение на мозъка, според неговия адвокат.", "date": "2018.10.09", "title": "Пияни руски футболисти биха държавни служители"}
{"url": "http://clubz.bg/74215-rumen_radev_govori_se_za_stabilnost_no_poveche_da_govorim_za_bednostta", "text": "Това каза президентът Румен Радев, който откри дискусия с над 60 представители на бизнеса, синдикатите и академичната общност, бивши министри и секретари на президента по темата „Неравенства и бедност в България”. Според Радев трябва да се пресекат схемите, които правят неравенствата в държавата необратими. Бедността ражда корупция и престъпност, бедността е липса на работа, сигурност и шанс за реализация, тя отнема от обществото перспективата за динамично развитие, посочи още президентът. Секретарят по социалната политика на президента Гълъб Донев отчете, че разликата в доходите за 2017 г. между 20-те процента на най-богатите и 20-те процента на най-бедните е осем пъти, което е прекомерно за европейските стандарти. . Около 400 хиляди живеят със средни доходи между 1000 лв. и 2000 лв., които не им осигуряват икономическа сигурност. 400 хиляди са работещи бедни с доходи под линията на бедност от 310 лв.", "date": "2018.10.09", "title": "Румен Радев: Говори се за стабилност, но повече да говорим за бедността"}
{"url": "http://clubz.bg/74211-kakvo_oznachava_vyzhodyt_na_jair_bolsonaro_za_braziliq_i_za_sveta", "text": "Бившият капитан от бразилската артилерия Жаир Болсонаро само допреди шест месеца бе смятан за крайнодесен подстрекател, човек без голяма политическа партия зад гърба си, без солидна подкрепа в парламента. Днес обаче той е на прага на властта, след като получи гласовете на 46 процента от 143 милиона избиратели в Бразилия, пише в статия за френския в. \"Фигаро\" журналистът и литературен критик Себастиан Лапак. Не е ясно как кандидатът на Партията на трудещите се Фернандо Адад, издигнат на мястото на бившия президент Луиз Инасио Лула да Силва, който не може да бъде избран заради влязлата срещу него в сила 12-годишна присъда за корупция, може да навакса изоставането си.  Ръководителите на Бразилската социалдемократическа партия и Бразилското демократично движение - двете големи формации, които си поделяха властта в Бразилия от края на военната диктатура през 1985 г. до идването на власт на Лула през 2003 г. - ще бъдат призовани от градските елити с леви възгледи да издигнат преграда срещу фашизма. Бразилия обаче не е Франция, пише авторът, имайки предвид \"републиканския фронт\", който формират традиционните партии от левицата и десницата, за да не позволят на крайнодесния \"Национален фронт\" (вече \"Национален сбор\") да вземе властта.  Възходът на Болсонаро не е просто бразилска сапунена опера, а има глобално значение, тъй като това е поредният етап от продължаващата тенденция към разрушаване на либералните норми и възход на популизма, пише външнополитическият коментатор Гидиън Рахман в статия за британския в. \"Файненшъл таймс\". Ако победи и на балотажа на 28 октомври, Болсонаро ще стане поредното попълнение в световния клуб на властни мъже лидери, който включва руския президент Владимир Путин, китайския му колега Си Цзинпин, индийския премиер Нарендра Моди, турския президент Реджеп Тайип Ердоган, филипинския му колега Родриго Дутерте, унгарския премиер Виктор Орбан и, разбира се, американския президент Доналд Тръмп. Влизането на Бразилия в тази група ще е от голямо значение, защото това е петата по население страна в света и най-голяма в Латинска Америка. До неотдавна на нея се гледаше като на модел за успешно приемане на глобализацията и демокрацията, оставила мрачните дни на авторитаризма в миналото. Дълбока рецесия, поредица корупционни скандали и разочарованието от лявата работническа партия обаче дискредитираха системните бразилски политици. Болсонаро обеща да даде свобода на полицията да се справи с увеличаването на престъпността и насилието в Бразилия, където през миналата година бяха извършени над 60 000 убийства. Нападението с нож срещу него в края на предизборната кампания направи още по-драматична заплахата от насилие и разбираемо увеличи симпатиите към крайнодесния кандидат. Болсонаро преди бе поддръжник на държавния контрол върху икономиката, но сега изказва аргументи в полза на приватизациите и намаляването на данъците, в резултат на което пазарите откликват положително на изборните му успехи, пише Рахман. Той атакува всички \"свещени крави\" на културното левичарство и тази стратегия се оказа печеливша. С програма, която е точно обратното на тази на неговите противници, Болсонаро е чудовището, родено от дълги години доминация на този ляв модел. В свят, където, както отбеляза през 1993 г. френският философ Ги Дебор, \"сегашните овце от интелигенцията познават само три недопустими престъпления и нищо друго: расизъм, антимодернизъм и хомофобия\", за Болсонаро бе достатъчно да се покаже като расист, сексист, хомофоб и ксенофоб, за да смаже противниците си, пише Лапак за \"Фигаро\". ", "date": "2018.10.09", "title": "Какво означава възходът на Жаир Болсонаро за Бразилия и за света"}
{"url": "http://clubz.bg/74220-mvf_poniji_prognozite_si_za_rasteja_v_sveta_i_v_bylgariq", "text": "Международният валутен фонд (МВФ) понижи прогнозата си за растежа на световната икономика заради повишаването на водещите лихви и засилването на напрежението в търговията, предаде Асошиейтед прес, цитирана от БТА. Според публикуваните днес прогнози на МВФ световната икономика ще нарасне с 3,7 на сто тази година, също като през миналата. През юли обаче Фондът прогнозира растеж на световния брутен вътрешен продукт (БВП) от 3,9 процента. За догодина очакваният световен растеж е също 3,7 на сто. МВФ: Вълната от мита ще забави растежа Фондът понижи прогнозата си за растежа на икономиката на България за тази година от 3,8 на сто (според доклада през април) до 3,6 на сто, колкото беше и през миналата година. За догодина МВФ очаква българската икономика да забави растежа си до 3,1 на сто, се посочва в доклада на МВФ, публикуван на страницата на организацията. МВФ: България ще расте по-бързо от еврозоната, по-бавно от останалия свят Финансовата институция намали прогнозите си за 19-те страни, използващи еврото, както и за Латинска Америка, Близкия изток и Африка на юг от Сахара. МВФ очаква икономиката на САЩ да отбележи растеж от 2,9 на сто тази година, каквато бе и прогнозата през юли, но да се забави до 2,5 на сто догодина поради отслабване на ефекта на неотдавнашното понижаване на данъците и търговската война с Китай. МВФ понижи прогнозата си за еврозоната до растеж от 2 на сто вместо очакваните досега 2,2 на сто поради търговското напрежение със САЩ и притесненията около \"Брекзит\", отбелязва Франс прес. Финансовата институция понижава прогнозирания растеж за втори път тази година. През април МВФ очакваше БВП на еврозоната да нарасне с 2,4. Фондът остави без промяна прогнозата си за растежа на китайската икономика на равнище 6,6 на сто през 2018 година. Заради американските мита върху китайския внос обаче МВФ понижи прогнозата си за растежа на китайската икономика за догодина до 6,2 на сто, което би било най-бавният растеж на страната от 1990 година. Прогнозата за Южна Корея е за ръст от 2,8 на сто вместо очакваните досега 3 на сто растеж на БВП в четвъртата световна икономика, съобщава агенция Йонхап. Перспективите пред световната търговия също са помрачени. Фондът очаква растеж на световната търговия от 4,2 на сто тази година спрямо 5,2 процента през 2017 година. През юли прогнозата бе за растеж на търговията с 4,8 процента. \n\t  МВФ: България ще расте по-бързо от еврозоната, по-бавно от останалия свят", "date": "2018.10.09", "title": "МВФ понижи прогнозите си за растежа в света и в България"}
{"url": "http://clubz.bg/74218-asad_amnistira_dezertorite_ot_armiqta", "text": "Сирийският президент Башар ал Асад издаде днес указ за всеобща амнистия за отклонилите се от военна служба вътре и извън пределите на страната, съобщи държавната информационна агенция САНА, цитирана от ТАСС.  Дезертьорите са освободени от наказателно преследване. Тръмп искал да убие Асад По силата на указа бегълците, намиращи се на територията на Сирия, трябва да се явят и предадат на властите до четири месеца. За намиращите се извън страната крайният срок е удължен на шест месеца. Сирийският президент вече е издавал подобни укази през 2013 и 2015 г. Коментатори в Дамаск отбелязват, че това е важна стъпка по пътя към национално помирение и ще облекчи процеса по завръщането на бежанците в Сирия.", "date": "2018.10.09", "title": "Асад амнистира дезертьорите от армията"}
{"url": "http://clubz.bg/74204-gugyl_plyus_spira_rabota_uqzvim_e", "text": "Гугъл спира работата на социалната си мрежа Гугъл плюс, след като през март беше открита уязвимост, която може да е изложила на опасност личните данни на до половин милион потребители, предадоха Асошиейтед прес и Франс прес. \n\tСъобщението за спиране на работата на социалната мрежа, в която автоматично се включва всеки потребител с поща в джимейл, беше публикувано вчера в пост в блога на компанията. Според данни на в. \"Уолстрийт джърнъл\" Гугъл нарочно не е съобщил за проблема досега, отчасти за да избегне проверки от страна на регулаторни органи. Тръмп подготвя разследвания срещу \"Фейсбук\" и \"Гугъл\" Откритата уязвимост на Гугъл плюс може да е позволила на 438 външни приложения да събират без разрешение данни за потребителите, като имена, имейл адреси, професия, пол и възраст. Компанията съобщава, че разработчиците не са знаели за тази уязвимост и няма данни за злоупотреби с тази информация. Отчасти затова Гугъл се е забавил с разкриването на проблема. \n\tГугъл плюс се използва предимно от лица, интересуващи се от конкретни теми. Социалната мрежа даваше възможност да се групират публикациите на потребителите чрез включването им в определени \"кръгове\". ", "date": "2018.10.09", "title": "Гугъл плюс спира работа. Уязвим е"}
{"url": "http://clubz.bg/74185-napravi_go_za_bylgariq_ne_e_nito_bylgarsko_nito_hristiqnsko", "text": "Нямаше как да не ми направи впечатление миналата неделя, че докато румънците отхвърляха с референдум опита да им бъде наложена мракобесна версия на християнството, в България се провеждаха масови кръщенета под заглавието „Направи го за България”. Имаше и нещо за „българското ДНК”. Не че съм християнин, но имам три дипломи по история. И отчетливо си спомням, че християнството – поне във версията, разпространявана от Христос и неговите апостоли – не е замислено само за една отделно взета нация. След Христос авторитетни историци, философи и теолози винаги са твърдели, че християнството произвежда революционни последствия именно защото е религия, която не е „закачена” за един народ, етнос или племе. Отворена е към всички хора, тъй като гледа на тях като на отделни индивиди – т.е. не като на членове на някакъв кошер, които са способни сами да си вземат решенията. И оттук: всеки отделен човек, където и да се намира и какъвто и майчин език да говори, може да се приобщи към Христовата вяра.  А самата Христова вяра, пак имам отчетлив спомен, е инструмент не за укрепване на национално ДНК, а за намирането на спасение в Съдния ден чрез воденето на праведен живот преди него. \n\tНещо бъркам ли дотук? Някъде в Евангелието да пише за България, българския народ или българското ДНК? Няма такова нещо – поне не и в християнството на Христос. А щом е така, то масовото „кръщене” от оня ден, проведено под горепосочения „патриотичен” лозунг, е чиста проба ерес. И участвалите в това мероприятие, включително и най-вече свещениците, са в тежък грях. Или – както отдавна подозирам – нашите свещеници нямат кой-знае колко общо с Христовото учение. И затова не ги е страх да изпадат в ерес и от време на време в откровено езичество.  Има обаче и още. Ако оставим богословските аспекти на богословите (ама на истинските, не на изпадащите в ерес и езичество), все пак за нас остават социополитическите въпроси. Като например: Какъв според организаторите на масовото кръщене е статутът на онези почтени български граждани, които не са християни? Те не са българи? Нямат „българско ДНК”? Нищо, което правят, не е „за България”? България, да не забравяме, има най-голям процент нехристиянско население сред всичките страни членки на ЕС. Най-голямото като процент от населението мюсюлманско малцинство живее именно тук, у нас. Ако тези хора са не-българи, какво правим с тях? Масово ги кръщаваме с християнски имена, както правеше режимът на Тодор Живков? Отваряме наново лагера в Белене? България има най-голям процент не-християнско население, защото за разлика от други страни – като например прехвалената от нашите „православни” Унгария – не е изтребвала своите жители заради тяхна принадлежност към друга религия или етнос. Напротив, тя е приютявала такива. Дори в първата ни Конституция е написано черно на бяло, че всеки роб, влезе ли веднъж на наша територия, става свободен гражданин. Да не говорим пък за онова на Васил Левски:  Мероприятието „Направи го за България” не е нито българско, нито християнско. Напротив, отвсякъде мирише на най-мрачен обскурантизъм и на най-безобразна ксенофобия. Участниците си взеха грях на душата и сега трябва да помислят как да го измият.", "date": "2018.10.09", "title": "\"Направи го за България\" не е нито българско, нито християнско"}
{"url": "http://clubz.bg/74205-i_generalniqt_sekretar_na_oon_pritesnen_ot_ubijstvoto_na_jurnalistkata", "text": "Генералният секретар на ООН Антониу Гутериш призова снощи правителствата да гарантират, че извършителите на престъпления срещу журналисти, като изнасилването и убийството на българската журналистка Виктория Маринова, ще бъдат наказани, предаде Асошиейтед прес. \n\tГутериш е изключително притеснен за убийството на Маринова и очаква заключенията на разследването, подчерта Стефан Дюжарик, говорител на генералния секретар. Генералният секретар на ООН следи много внимателно тази тенденция и е повдигал въпроса за насилието срещу журналисти пред страни членки на организацията, както публично така и на четири очи. Брюксел и Берлин за убийството на журналистката: Очакваме бързи действия, ще следим разследването  Стотици опечалени българи се събраха на бдение в памет на Маринова в Русе тази вечер, отбелязва АП и съобщава, че те са поставили свещи, нейния портрет и рози в подножието на паметник. Борисов: Има много ДНК, полицията ще разкрие убийството в Русе Председателката на 73-ото заседание на Общото събрание на ООН Мария Еспиноса Фернанда Гарсес също осъди убийството на Маринова, предаде вчера ТАСС. Тя изрази и сериозна загриженост от изчезването на саудитския журналист Джамал Кашоги Борисов: Има много ДНК, полицията ще разкрие убийството в Русе", "date": "2018.10.09", "title": "И генералният секретар на ООН притеснен от убийството на журналистката"}
{"url": "http://clubz.bg/74202-boj_i_grozni_sceni_sled_derbito_na_vtora_liga", "text": "Грозни сцени белязаха мача от десетия кръг във Втора лига между ЦСКА 1948 и \"Царско село\" (1:1) на празния стадион \"Васил Левски\".  След срещата собственикът на \"Царско село\" Стойне Манолов подгони запалянко на \"червените\" край паркинга на арената. Настана суматоха, трябваше да се намесват полицаи. Спортно-техническият директор на ЦСКА 1948 Кирил Котев пък заяви пред Sportal.bg, че е бил одраскан по врата и дори показа белезите в интервю за спортния сайт, който публикува снимки. ЦСКА 1948 поведе чрез Андон Гущеров в 18-ата минута от дузпа и доминираше преди почивката, когато можеше да води и с по-голям резултат. В 49-ата юношата на \"Литекс\" Георги Минчев изравни. След почивката \"царете\" играха доста по-добре. В 58-ата капитанът на домакините Евгени Зюблулев полечи втори жълт и червен картон след поредица безумни изяви. Така ЦСКА 1948 остана с човек по-малко и се защитаваше до края на срещата. \"Царско село\" изпусна обрат. \"Царете\" имат 25 точки, следват \"Монтана\" - 20, \"Арда\", \"Поморие\" и ЦСКА 1948 - по 17 и т.н.. ", "date": "2018.10.09", "title": "Бой и грозни сцени след дербито на Втора лига"}
{"url": "http://clubz.bg/74210-sofijskoto_metro_blokira_povredata_be_byrzo_otstranena", "text": "Софийското метро бе блокирано по средата на основната първа линия. Влакове бяха спрели на спирка \"Г. М. Димитров\" и \"Жолио Кюри\", в средата на линията между \"Сливница\" и \"Младост\". Повредата е била между станциите \"Кюри\" и \"Васил Левски\". Хората бяха напълнили спирката до пръсване, след като вратите са отворени. Съобщено бе, че спирането е поради технически причини и за \"неопределено\" време. Повредата обаче бързо бе отстранена и по думите на шефа на столичния метрополитен инж. Стоян Братоев влакчетата вече се движат нормално.", "date": "2018.10.09", "title": "Софийското метро блокира. Повредата бе бързо отстранена"}
{"url": "http://clubz.bg/74207-kitajskite_turisti_harchat_po_350_dolara_na_den", "text": "Знаете ли кога се провежда \"най-голямото годишно преселение на народите\"? Отговорът гласи: през т.нар. \"златна седмица\" в Китай. В началото на октомври 700 милиона китайци се отправиха на път. Седем милиона от тях - в чужбина. \"Златната седмица\" се провежда винаги след националния празник на Китай - Денят на провъзгласяването на републиката, който се чества на 1 октомври. Тя е изобретение на китайското правителство и бе въведена през 1999 година по повод 50-годишния юбилей на народната република. \"Златната седмица\" трябваше да насърчава преди всичко вътрешния туризъм. Само че през годините китайската средна класа ставаше все по-благосъстоятелна и бързо откри и радостта от пътуванията в чужбина. Днес редица страни разчитат на китайските туристи. И то не само по време на въпросната седмица. През 2018 година 156 милиона китайски граждани ще пътуват в чужбина. Предпочитаните от тях дестинации са съседен Тайван, Япония и Виетнам. В последно време обаче все по-чести стават и пътуванията им в Европа, Северна и Южна Америка, както и в Австралия. \"Китайските туристи са много важни за нас, защото пристигат на големи групи и харчат четири пъти повече пари в сравнение с туристите от другите държави\", казва президентът на испанско-китайската туристическа организация ATEC. Китайците са особено щедри по време на градските туристически обиколки. Средно те харчат по 350 долара на ден - за храна, облекло, козметика и бижута. Много туристически агенции организират специални пътувания за китайци. Франция например кани китайските туристи на дегустации на вино в Бордо. Федералната провинция Саксония пък залага на Бах и на прочутата Земперопер. В ЕС китайските туристи са добре дошли. В Общността туризмът генерира 10% от БВП, а в сектора са заети близо 25 милиона души. Туристическият бум обаче има и своите сенчести страни. Европейски дестинации като Венеция или замъкът Нойшванщайн се задъхват от китайския наплив, а на други места туристическият бум застрашава естественото равновесие - оризови полета в Тайланд и Виетнам биват бетонирани; хотелите и ресторантите никнат като гъби; туристическите лодки замърсяват въздуха; кораловите рифове се съсипват. На индонезийския остров Бали вече има недостиг на прясна питейна вода. Да не говорим за замърсяването на природата. Ваканционните селища на Бали употребяват 65 процента от наличната на острова вода. Местните хора гледат със загриженост на масовия туризъм от Китай. Само през последните две години броят на китайските туристи на Бали се е увеличил от 986 000 на 1,4 милиона. Природозащитниците вече бият тревога. Всъщност, немалка част от парите на китайските туристи попадат отново в китайски ръце. Така например по-възрастните китайци резервират пътувания ол инклузив при китайски туроператори, които развеждат клиентите си от една забележителност към друга и от един магазин в друг. Много често тези магазини са пряко или косвено в китайски ръце. Голяма част от приходите се вливат без обмяна на валута чрез китайски апликации за разплащане като \"Alipay\" директно в китайски банкови сметки. Местните жители наричат тези туристи \"Zero-Dollar-Tourists\", защото те не им носят никакви печалби. Сега китайското правителство планира да засили контрола върху китайските туроператори. Туристическият бум е важен политически коз в ръцете на Пекин. Така например Китай успя да принуди две големи американски авиокомпании да зачеркнат от сайтове си Тайван като самостоятелна държава - въпреки протестите от Вашингтон. А след като Сеул разреши на американците да изградят противоракетна система в Южна Корея, китайското министерство на туризма прекрати груповите екскурзии да Южна Корея. Според Централната банка на Южна Корея, китайският бойкот е коствал на страната 0,4 процента от нейния БВП. Вероятно Пекин ще използва туризма като оръжие и в сегашния търговски спор с Доналд Тръмп. През 2016 година китайските туристи съставляваха третата по големина група чуждестранни туристи в Америка. През същата година само търговците на дребно в САЩ са спечелили от китайските туристи около 35 милиарда долара. В резултат на избухналия търговски спор резервациите за пътувания в САЩ за тазгодишната \"Златна седмица\" са били с 45% по-малко, отколкото през 2017. ", "date": "2018.10.09", "title": "Китайските туристи харчат по 350 долара на ден"}
{"url": "http://clubz.bg/74206-i_vtoriqt_otrovitel_na_skripal_razkrit_lekar_ot_gru", "text": "И вторият от двамата руснаци, който според Великобритания е свързан с опита за убийство на бившия руски двоен агент Сергей Скрипал и дъщеря му, извършено в южния английски град Солсбъри, бе разкрит. Той е военен лекар, служещ в руското разузнаване ГРУ, съобщи разследващият сайт Белингкет, цитиран от Ройтерс и Франс прес. Неотдавна стана ясно, че другият отровител - Боширов, е полковникът от ГРУ Чепига. Според сайта истинското име на мъжа, известен досега като Александър Петров, е Александър Евгениевич Мишкин, военен лекар на служба в руското военно разузнаване. При идентифицирането му са използвани множество открити източници, включително копия на личните му документи и свидетелски показания на хора, които го познават. Боширов бил Чепига - полковник от ГРУ Другият обвинен от Великобритания руснак е Руслан Боширов. Според британската версия двамата са опитали да отровят Скрипал, намазвайки дръжката на входната врата на дома му с нервнопаралитичното вещество, известно на Запад като новичок, припомня ТАСС. Москва категорично отхвърля тези твърдения и заяви, че програма за разработване на подобно отровно вещество не е съществувала нито в СССР, нито в Русия. \n\tВ края на миналия месец британският в. \"Дейли телеграф\" съобщи, че истинската самоличност на Руслан Боширов е Анатолий Владимирович Чепига, 39-годишен руски полковник от военното разузнаване, удостоен с награди. Вестникът заяви, че тази информация е получена след съвместно разследване със сайта Белингкет. Дмитрий Песков, говорител на руския президент Владимир Путин, обаче заяви, че няма данни държавният глава да е награждавал човек на име Чепига, припомня ТАСС. Путин: Скрипал е просто измет. И това е всичко Британската полиция отказа да коментира разкритията на сайта, отбелязва БТА. Мишкин е роден на 13 юли 1979 година в село Лойга, Архангелска област. Той е завършил една от елитните медицински военни академии, в които се обучават лекари за руския военноморски флот, съобщава Би Би Си. Още като студент Мишкин е станал агент на ГРУ и през 2010 година се е преместил да живее в Москва. В столицата той е записан на адреса \"Хорошевско шосе\", дом 76-б, който съвпада с адреса на щабквартирата на Главното управление на Генщаба на Министерството на отбраната на Русия, където навремето е било ГРУ. Би Би Си е намерило потвърждение на тези данни в една от базата данни с лични информации за руснаците. Преди да стане Александър Петров, Мишкин е учил във ВМА \"Киров\". През 2007 година той е бил с адресна регистрация в Санкт Петербург. Именно там е получил паспорт и номер на агент. Путин: Скрипал е просто измет. И това е всичко", "date": "2018.10.09", "title": "И вторият отровител на Скрипал разкрит - лекар от ГРУ"}
{"url": "http://clubz.bg/74208-vijte_30_te_pretendenti_za_zlatnata_topka", "text": "Списание \"Франс футбол\" обяви 30-те номинирани футболисти за най-престижното индивидуално отличие в най-популярния спорт - \"Златната топка\". Това стана снощи, като играчите в листата бяха обявени на шест \"петици\". Изборът в тях беше произволен. Наградата ще бъде връчена на 3 декември в Париж. В последните десет години отличието отиваше в ръцете на Лионел Меси или Кристиано Роналдо, които имат по 5 отличия. За фаворит сега е считан Лука Модрич, който грабна наградите на ФИФА и УЕФА.", "date": "2018.10.09", "title": "Вижте 30-те претенденти за \"Златната топка\""}
{"url": "http://clubz.bg/74193-prezidenti_po_vreme_na_vojna", "text": "Затъвайки в Корейската война,  замислил заговор, чрез който федералното правителство да установи контрол над американските металургични компании, за да предотврати стачка в тях. Преди да осъществи плана си, той тайно попитал председателя на Върховния съд Фред Винсън - негов близък приятел и партньор на покер, как би реагирал съдът. Винсън казал на приятеля си да не се безпокои и Труман изпълнил замисъла си. Няколко месеца по-късно Върховният съд оцени действията му като неконституционни.  Това е един от няколкото случая, в които президенти и съдии, изглежда, са се опитвали да не спазват ясното конституционно разделение на властите. Тези примери са характерни за новата история, когато американските президенти са били в състояние на война.  Отношението между Белия дом и Върховния съд отново е поставено под лупа след острата битка, разиграла се около назначаването на Брет Кавано, който гневно се опълчи на политическите опоненти на по време на слушанията в Сената по неговата кандидатура.  Кавано, който преди е работил в екипа на президента Джордж Буш-младши в Белия дом, се оказа толкова притеснен от впечатлението за партизанщина, което е оставил, че написа коментар в \"Уолстрийт джърнъл\" в навечерието на утвърждаването му за върховен съдия. В него той подчерта надеждата си, че \"независимата и безпристрастна съдебна система е от ключово значение за нашата конституционна република\". Той оправда част от партийния си патос с интензивността на процеса на утвърждаване на кандидатурата му, който едва не катастрофира заради появилите се обвинения в сексуална агресия. Кавано бе утвърден с минимално мнозинство в събота и ще заеме мястото си във Върховния съд през тази седмица. По време на усложнилата се процедура той бе активно съветван как да реагира на обвиненията от съветници на Тръмп, включително съветникът на Белия дом Дон Макгън.  Историкът Майкъл Бешлос, автор на книгата \"Президенти по време на война\", каза, че Кавано \"се оказа много тясно обвързан с администрацията на Тръмп през последните няколко седмици\". И добави, че в историята има примери \"защо трябва да се безпокоим за един съдия, който не е достатъчно независим от президента\". Бешлос описва отношенията между и неговия близък приятел Ейб Фортас, когото лично той номинира за Върховния съд през 1965 г. След утвърждаването на Фортас той \"стига дотам, че помага в писането на речите на президента и в избора на мишени за бомбардировки във Виетнам\", отбелязва Бешлос.  Близките връзки между Джонсън и Фортас допринесоха за проваляне на номинацията на последния за председател на Върховния съд, след като те бяха разкрити пред Сената. Някои президенти са се обръщали и по-открито към върховни съдии с молби да им помогнат в труден политически момент.  След бомбардировка на Пърл Харбър през Втората световна война се е страхувал, че може да бъде обвинен за нападението, защото е преместил американския Тихоокеански флот от Сан Диего на Хаваите. Опитвайки се да изпревари конгресно разследване, пише Бешлос, Рузвелт се обърнал дискретно към върховния съдия Оуен Робъртс с идеята той да оглави независимата комисия. \"Робъртс бил известен като сговорчив, което го направило обект на настоятелните молби на президента\", отбелязва Бешлос.  Робъртс се срещнал лично с Рузвелт най-малко три пъти след създаването на комисията. Изготвеният от него доклад пощадил президента и посочил за виновни местните командири - генерал Уолтър Шорт и адмирал Хазбънд Кимъл. Високопоставени служители от Белия дом на Тръмп сипеха похвали за консервативните позиции на Кавано, а в същото време твърдяха, че той ще бъде безпристрастен съдия. Книгата на Бешлос, която ще излезе през тази седмица, изследва как осем военновременни президенти -  , са упражнявали властта си съгласно конституцията. Той пише особено подробно за Джонсън, който според него е станал по-параноичен и емоционално объркан с разгръщането на Виетнамската война. Той силно се фокусирал върху хората, които смятал за свои съперници, и казал в тайни записи, че Мартин Лутър Кинг бил \"изцяло под контрола\" на комунистите, а също твърдял, че Робърт Кенеди плащал на Кинг да подклажда улични вълнения. Според Бешлос Джонсън все пак се надявал, че демократите ще го предложат за президентската си номинация през 1968 г. въпреки публичното му изявление, че няма да се стреми, нито да приеме номинацията. Джонсън възнамерявал да отиде в Чикаго, където се провеждал партийният конгрес (през лятото на същата година), на рожден ден, но в крайна сметка се отказал от частната сбирка, след като неговите съветници предположили, че няма да бъде номиниран. Джонсън останал да гледа дебатите на партийния форум по телевизията от ранчото си в Тексас.", "date": "2018.10.09", "title": "\"Президенти по време на война\""}
{"url": "http://clubz.bg/74203-shpigel_veche_vsichki_otkrito_izoblichavat_ruskite_hakeri", "text": "Сега и германското правителство се осмели да излезе от прикритие и официално да обвини руската тайна служба ГРУ (Главно разузнавателно управление – б. р.) за хакерски атаки през изминалите години. Не е особено смела реакция, след като Холандия не само разкри, а и показа агенти на ГРУ, включително хакерското им снаряжение и доказателства за агентурната им дейност. Въпреки всичко изявлението на правителствения говорител Щефен Зайберт маркира политически обрат. И Германия обвини Русия в кибератаки При хакерски атаки години наред важеше правилото, че е трудно да ги докажеш. Дори IT-фирми бяха изключително предпазливи при назоваването на правителства или тайни служби относно определени атаки на компютри, акаунти или промишлени съоръжения, тъй като трудно се намират неопровержими доказателства. Може и да е било заради “false flags” в кода на шпионски софтуер, който въвежда в заблуда. Или пък оповестяването на информация е било от такова политическо значение, че би могло да доведе до дипломатически скандал. Когато дадено правителство пряко обвиняваше друго, това ставаше без посочване на доказателства. В крайна сметка никой не иска да оповестява собствените си методи на разследване и водене на контрашпионаж. Според Торстен Бенер, директор на берлинската мислителница Global Public Policy Institute (GPPI) точно това се е случило през декември 2016 г. и януари 2017 г., когато американски спецслужби оповестиха намеса на Русия в президентските избори в САЩ и това ги е отслабило. Сега нещо се промени. Първо през януари холандски медии разпространиха разкрития на националната спецслужба AIVD за разконспирирани агенти на Русия, след това беше публикуван обвинителният акт на спецразследващия американски прокурор Робърт Мълър. AIVD обяви, че е хакнала наблюдателни камери, показващи руските шпиони по време на дейността им. Не бяха публикувани съответните снимки, но поне съобщенията бяха един вид доказателство за средствата, които холандското контраразузнаване използва. Трима руски олигарси на мушката на спецпрокурора Мълър Мълър пък обвини 12 поименно назовани руски сътрудници на тайните служби, които са се намесвали в президентските избори в САЩ през 2016 г. Обвинителният акт съдържаше конкретни данни за подхода на руснаците, което води до заключение относно способността на САЩ да водят разследване. Залавянето на агентите на ГРУ в Холандия миналата седмица е своеобразна връхна точка при използването на златна възможност с минимален риск, казва Бенер. Подминава се обаче, че случаят беше разкрит единствено поради факта, че тайната служба е държала под око агентите още при пристигането им в Холандия и ги е следяла. Тайната служба обаче не издава как е попаднала на агентите и какво е знаела за тях. По всяка вероятност информацията е дошла от швейцарски колеги. Германското правителство бързо се е задействало. Почти по същото време САЩ обвиниха седем руски агенти в хакерска атака срещу Световната антидопингова агенция WADA, а британските власти публикуваха списък на хакерски групировки, зад които с голяма доза сигурност стои руската спецслужба ГРУ. Лондон: Руското ГРУ използва зловреден софтуер в България и прави кибератаки по цял свят Имаме пълно доверие относно заключенията на британските и холандските служби, каза Зайберт (говорителят на германското правителство – б. р.). Че зад хакерската кампания APT28, при която през 2016 г. беше атакуваната компютърната система на Бундестага (германския пралмамент – б. р.) стои ГРУ, свидетелстват факти и установени източници. Това досега го беше изричал публично шефът на контраразузнаването Ханс-Георг Маасен (вече уволнен, но поради друга причина – б. р.), но не и правителствен говорител или министър. Изключено е изведнъж да са се появили факти и източници. По-скоро решението нещата да се назоват със собствените им имена е политическо. Една от причините защо руските хакерски и дезинформационни кампании се осъществяват от години и до днес, е липсата на отговор от страна на Запада. Алекс Стамос, бившият шеф по сигурността на Фейсбук, още през август написа в блог: Сега трябва да се сложи точка. През септември президентът на САЩ Доналд Тръмп разпореди в бъдеще вмешателства в изборни битки чрез хакерски атаки и пропаганда незабавно да бъдат последвани от икономически санкции. Забележителен сигнал са и сегашните реакции на Великобритания, САЩ, Холандия и Германия, които незабавно бяха приветствани от Европейската комисия и ръководството на НАТО. И Бенер казва, че който се осмели на конкретика, трябва да има публична подкрепа, макар не винаги да е така просто, както сега в Холандия. И двамата експерти изхождат от това, че ескалацията става все по-вероятна, ще се увеличават и ответните мерки. Ако едната страна разобличава разкрити агенти, другата ще се опита да предприеме в собствената си страна подобни и дори по-крути акции на мъст по отношение на агенти. Санкции срещу санкции. Отговорът на НАТО на руските кибератаки: идентифициране и предотвратяване Според Херпиг по принцип развитието на нещата не е толкова лошо: Какво визира? Всяка държава е длъжна да прецени доколко е сигурна при воденето на кампания, какви щети са причинени, какви биха били ответните мерки, да ги оповестява или затаява, сама ли да действа или в рамките на НАТО. Според Херпиг, ако се стигне толкова далеч, най-сетне киберпространството ще загуби статуса си на нещо уникално. Трима руски олигарси на мушката на спецпрокурора Мълър Лондон: Руското ГРУ използва зловреден софтуер в България и прави кибератаки по цял свят Отговорът на НАТО на руските кибератаки: идентифициране и предотвратяване", "date": "2018.10.09", "title": "\"Шпигел\": Вече всички открито изобличават руските хакери"}
{"url": "http://clubz.bg/74209-plamnalo_smetishte_blokira_magistrala_trakiq_trima_sa_raneni", "text": " силно затрудняват движението по автомагистрала „Тракия“. Това предупреждават от МВР, като добавят, че директорът на националната пожарна Николай Николов вече е на място. В района са настъпили пътни инциденти и верижна катастрофа с участието на пет превозни средства, при която по първоначални данни има трима пострадали. По-сериозно е състоянието на мъж и жена, които са в болница \"Св. Анна\", но са стабилизирани без опасност за живота. Причината за задимяването, поради което става катастофата,   То се е самозапалило, не е действащо. Движението в посока Пловдив сутринта временно бе преустановено, после бе възстановено, но пак бе спряно. Пътни полицаи са на място и регулират движението, допълват от вътрешното министерство.  ", "date": "2018.10.09", "title": "Пламнало сметище блокира магистрала \"Тракия\". Трима са ранени"}
{"url": "http://clubz.bg/74212-vyzpqha_remonta_na_grafa_nie_dvama_ne_spim_nie_dvama_redim", "text": "Това се пее в уникална песничка за фугите, посветена на злополучния ремонт по \"Графа\" и пред храма \"Св. Седмочисленици\". За едни ремонт, за други килим. Какво е \"симетрия, достойна за истински Граф\" Автор е  , на когото явно доста ще да му е накипяло с оглед на факта, че е публикувал произведението си на 7-и в... 1:35 ч. през нощта. Парчето е озаглавил \"Песничка за плочката, за шарката, за наредителя и за изпълнителя й...\". Песената  е базирана върху \"Две следи\" и \"Веселина\" на \"Щурците\". Произведението вече се радва на хиляди гледания. Насладете му се.", "date": "2018.10.09", "title": "Възпяха ремонта на \"Графа\": Ние двама не спим, ние двама редим..."}
{"url": "http://clubz.bg/74213-kim_chen_un_kani_papa_francisk_v_phenqn", "text": "Севернокорейският диктатор Ким Чен Ун кани папа Франциск на посещение в столицата Пхенян, съобщиха южнокорейските власти, цитирани от Ройтерс. Южнокорейският президент Мун Дже-ин ще предаде поканата на Ким по време на срещата си със Светия отец следващата седмица. №1 сред световните държавни лидери е ...папа Франциск (КЛАСАЦИЯ) Ким е обявил, че е готов \"топло\" да посрещне главата на Католическата църква.  Северна Корея номинално има свобода на религиите, но по време на режима на династията Ким 200 000 християни изчезват. Колко точно са католиците в страната е неизвестно, но християнството се разпространява активно в Корея преди разделянето й. \"Гардиън\": Ким Чен Ун продължава ядрената си програма. Въпреки Тръмп Мун Дже-ин започва дълго пътуване из Европа, като ще посети Италия, Франция, и Ватикана. Отношенията между двете Кореи се подобряват в последната година - двамата лидери са се срещали вече три пъти на високо равнище. \"Гардиън\": Ким Чен Ун продължава ядрената си програма. Въпреки Тръмп", "date": "2018.10.09", "title": "Ким Чен Ун кани папа Франциск в Пхенян"}
