{"url": "http://clubz.bg/74392-kolko_chasa_trqbva_da_spim", "text": "Оптималната продължителност на съня е някъде по средата между навиците на шефа на “Епъл” Тим Кук и руския президент Владимир Путин. Наскоро Кук разкри, че спи изключително малко. С най-голямо удоволствие отговарял на имейлите си в ранни зори – в 4 ч. Обратното – Путин е поспаланко, обикновено се излежава до обед. И двамата не могат да служат за пример на нормален сън. Подобни крайности трябва да се избягват. Това е заключението на ново научно изследване, публикувано в специализираното издание “Sleep”. Според учените оптималната нощна отмора е между 7 и 8 часа. Който спи по-дълго или по-малко, през деня е с намалена мозъчна дейност. Повече от година канадски учени от Западния университет в Онтарио са изследвали сънните навици на 10 000 души. Всеки ден те са били питани по колко часа са спали. Накрая са били подложени на обхватен онлайн тест. Между другото са били изследвани логичното мислене, спомени и словесни способности. Особено лоши са били показателите на онези, които нощем спят по-малко от 4 часа. Техните умствени способности са били като на хора, които са с 8 години по-възрастни. Това не е добра новина за топмениджъри, които парадират с малко сън и много работа. Заключението на учените е, че както будуващите, така и поспаланковците взимат по-лоши решения в сравнение с хората с нормален сън. Учените са категорични, че златната среда – по 7-8 часа сън, е валидна за всички, независимо от възрастта. По колко яйца да ядем на ден? Що се отнася обаче до надеждността на научното изследване, има един проблем. Обикновено хората не са съвсем надежден източник, когато става въпрос коректно да оповестят продължителността на съня си. Преувеличенията надолу или нагоре не са изключение. Това е така поради социалната среда или пък човек не желае да се изложи. Във всички случаи обаче проблемът за повечето хора може да бъде дефиниран. Те не страдат от прекалено много сън, а от твърде малко. Близо от половината запитани са посочили, че спят средно по 6,3 часа. Учените са на мнение, че недостатъчният сън определено може да се отрази пагубно на икономиката на дадена страна. Уморени работници и служители не са в състояние да дадат максимума от себе си. В страна като Канада загубите възлизат на 21 милиарда долара годишно. Надеждата обаче не е загубена. Хората би следвало да променят навиците си относно нощния сън. Примерно един път седмично, когато им предстои взимането на важно решение. Който спи по-дълго, той е далеч по-адекватен. Може би с тази констатация ще се съобразят шефът на “Епъл” Кук и Владимир Путин.", "date": "2018.10.13", "title": "Колко часа трябва да спим"}
{"url": "http://clubz.bg/74442-moleben_v_kiev_za_ukrainskata_cyrkva_moskva_gotvi_tvyrd_otgovor", "text": "Украинците се организират за молебен за автокефалията на Украинската православна църква, насрочен за утре, 14 октомври, на Софийския площад в Киев, където президентът Петро Порошенко ги призова днес във Facebook. Предоставянето на автокефалия на църквата в Украйна беше инициирано миналата седмица от синода на Константинополската патриаршия. Светият синод на Вселенската патриаршия \"потвърди решението за това, че пристъпва към предоставяне на автокефалия на църквата в Украйна\", отмени грамотата от 1686 г. за преминаване на Киевската митрополия под юрисдикцията на Московската патриаршия и заяви, че възстановява ставропигията на вселенския патриарх в Киев. На 11 октомври бе снета и анатемата от предстоятеля на Украинската православна църква и Киевска патриаршия Филарет и от предстоятеля на Украинската автокефална православна църква Макариос. Вселенската патриаршия започна процедура за автокефалия на Украинската православна църква Точната дата на публикуване на томоса (църковен указ) за автокефалията на православната църква в Украйна все още не е посочена. Президентът Петро Порошенко заяви, че такъв ще има след обединението на трите православни църкви, съществуващи в момента на територията на Украйна. Предстои насрочването на събор.  Синодът няма да свиква събор \"за украински разкол\", както искаше руският патриарх Кирил \"Надявам се, че православната църква ще намери в себе си сили да остане единна\". Това заяви московският патриарх Кирил при пристигането си в Минск, два дни преди заседанието, на което Синодът на Руската православна църква ще реши как да отговори на решението на Вселенския патриарх Вартоломей да подкрепи стремежа на киевския патриарх Филарет към независимост от Москва, предаде Ройтерс. Говорител на руския патриарх заяви по-рано днес, че отговорът ще бъде \"твърд\" и \"съразмерен\" на стореното от Вартоломей. Говорителят Александър Волков не уточни какви могат да бъдат ответните мерки. Заради спора по украинския въпрос, още преди месец руската страна отказа да участва в съвещания, председателствани от Вселенския патриарх. Вселенският патриарх пак вбеси Кирил - обеща Украинска и Македонска църква В същото време стана ясно, че руският президент Владимир Путин е обсъдил с постоянните членове на Съвета за национална сигурност на Русия вътрешно-и външнополитически въпроси, в това число ситуацията около Руската православна църква в Украйна. Това съобщи прессекретарят на руския държавен глава Дмитрий Песков, цитиран от ТАСС. В съвещанието са участвали и премиерът Дмитрий Медведев, председателите на двете камари на руския парламент Валентина Матвиенко и Вячеслав Володин, ръководителят на администрацията на Кремъл Антон Вайно, секретарят на Съвета за национална сигурност Николай Патрушев, министърът на вътрешните работи Владимир Колоколцев, на външните Сергей Лавров, на отбраната Сергей Шойгу, директорът на Федералната служба за сигурност Александър Бортников, шефът на Службата за вътрешно разузнаване Сергей Наришкин и специалният президентски представител по въпросите на опазването на околната среда и транспорта Сергей Иванов. Синодът няма да свиква събор \"за украински разкол\", както искаше руският патриарх Кирил Вселенският патриарх пак вбеси Кирил - обеща Украинска и Македонска църква", "date": "2018.10.13", "title": "Молебен в Киев за Украинската църква, Москва готви \"твърд отговор\""}
{"url": "http://clubz.bg/74412-kakvo_riskuva_sauditska_arabiq_s_izcheznaliq_disident", "text": "Световни лидери засилиха натиска върху саудитския престолонаследник принц Мохамед бин Салман заради засилващите се подозрения, че той лично е наредил убийството на изчезналия журналист Джамал Кашоги, пише британският в. \"Таймс\". Американският президент Доналд Тръмп, който е най-близкият западен съюзник на принц Мохамед, определи случая като \"много сериозна ситуация\" и заяви, че Кашоги е \"влязъл и не изглежда да е излязъл\" от саудитското консулство в Истанбул. Според турски служители единственото обяснение е, че саудитският журналист е бил убит вътре. Тръмп за \"изчезналия\" журналист: Ще се обадя на крал Салман, ще разберем какво е станало Британският външен министър Джереми Хънт направи едно от най-твърдите изказвания от представител на правителството в Лондон по отношение на Саудитска Арабия, която е близък съюзник на Великобритания. \"Ние сме крайно разтревожени . . . Ако тези твърдения са верни, ще има сериозни последици\", заяви той. Критик на Рияд убит и нарязан в саудитското консулство в Истанбул В САЩ обаче, изглежда, има разногласия за това как да се действа към Саудитска Арабия. Тръмп показва, че не е готов да застраши търговията с кралството. Но сенаторът Боб Коркър каза, че ще трябва да бъдат наложени санкции \"на най-високо ниво\" срещу саудитското правителство, ако се установи, че то стои зад евентуалната смърт на Кашоги. Според Коркър оръжейните сделки със Саудитска Арабия няма да бъдат одобрени от Конгреса на САЩ, ако се докаже, че е станало това, посочва \"Таймс\". Случаят с Кашоги засилва напрежението между Турция и Саудитска Арабия, пише американският в. \"Ню Йорк таймс\". Турският президент Реджеп Тайип Ердоган отдавна се представя като защитник на въстанията от Арабската пролет и политическите ислямисти, които някога изглежда бяха на път да ги доведат на власт. Саудитският престолонаследник принц Мохамед бин Салман подкрепя противоположния лагер - антиислямистките авторитарни лидери, смазали бунтовете, в идеологическа битка, бушуваща в Близкия изток, отбелязва изданието. Саудитска Арабия ще строи \"Ривиерата\" на Близкия изток Двамата лидери, всеки от които е начело на голяма регионална сила, засега запазват топли отношения в интерес на стабилността. Но през последната седмица напрежението между тях се повиши заради изчезването на Кашоги, който е в неизвестност, откакто влязъл в консулството на Саудитска Арабия в Истанбул преди десет дни. Ердоган многократно предизвиква Саудитска Арабия да обясни изчезването на дисидента, писал статии за американския в. \"Вашингтон пост\", а турски служители казват, че разполагат с видео- и аудиоматериали, доказващи, че той е убит, и разпространяват множество информации, според които саудитският кралски двор вероятно е наредил това. Принц Мохамед и неговите говорители настояват, без да предоставят доказателства, че Хашоги свободно е напуснал консулството, давайки вид, че те също са разтревожени за него. Спорът противопоставя двама непоколебими, упорити националисти, всеки от които има амбиции да промени региона. И двамата не понасят публичните критики, а също така са известни със своята неотстъпчивост, изтъква \"Ню Йорк таймс\". В Саудитска Арабия \"лошите момичета\" спечелиха \"Това са двама души, всеки от които мисли, че е най-важният човек в мюсюлманския свят. Егото играе роля и от двете страни\", казва изследователят Стивън Кук от Съвета за външни отношения, цитиран от вестника. Вчера имаше признаци, че двамата лидери търсят изход. Канцеларията на Ердоган обяви, че той се е съгласил със саудитско искане за създаване на съвместна работна група, която да проучи изчезването на Кашоги. Със сигурност всеки от тях има доста какво да губи. Ердоган се бори да се справи с трудности в икономиката и с въвличането на Турция в разкъсваната от война Сирия. Той едва ли може да си позволи нова битка с богата регионална сила като Саудитска Арабия. Що се отнася до принц Мохамед, случаят с Кашоги заплашва сериозно да навреди на образа на умерен реформатор, който саудитският престолонаследник от години се стреми да си изгражда. Той много иска да разнообрази икономиката на Саудитска Арабия, преди тя да е изчерпала своя петрол, и ухажва Вашингтон, Уолстрийт, Силициевата долина и Холивуд с обещания за отваряне и модернизиране на кралството. Принц Мохамед вече е понасял критики от Запада заради войната в Йемен, временното задържане на ливанския министър-председател и затварянето на стотици бизнесмени в хотел по подозрение в корупция. Ако той бъде държан отговорен за изчезването и евентуално смъртта на Кашоги, това може да засили вътрешните врагове, засегнати от бързото му издигане във властта, коментира \"Ню Йорк таймс\". Критик на Рияд убит и нарязан в саудитското консулство в Истанбул Саудитска Арабия ще строи \"Ривиерата\" на Близкия изток В Саудитска Арабия \"лошите момичета\" спечелиха", "date": "2018.10.13", "title": "Какво рискува Саудитска Арабия с изчезналия дисидент"}
{"url": "http://clubz.bg/74286-koj_shte_nasledi_daesh", "text": "Докато терористичната групировка \"Ислямска държава\" (ИД) тъне в разруха, някой от нейните филиали може да прерасне в по-смъртноносна и действена сила, отколкото организацията някога е била. Поради вече развитата ѝ мрежа по света, няма недостиг от претенденти за титлата \"Световна терористична група\". \"Ислямска държава\" се реорганизира в опит да оцелее Много фактори могат да провокират появата на нова ИД включително относителната слабост на силите за сигурност в районите, в които терористите действат, така че е трудно да се определи кой филиал може да се превърне в следващата голяма заплаха. Нещо повече, измерването на заплахата се нуждае от подробно разбиране на възможностите на тези фракции и лекотата, с която те могат да възстановяват ресурсите си.  Появата на  (АКАП) осигурява нагледен пример за възхода на следващата ислямска групировка. АКАП бе създадена почти десетилетие след като ядрото на Ал Кайда, ръководена от Осама бин Ладен, бе прогонено от Афганистан и принудено да издържи дълги години агресивна и безспирна кампания от страна на Съединените щати. АКАП бе сформирана след като се обединиха мрежите на \"Ал Кайда\" в Саудитска Арабия и Йемен. Няколко години по-късно лидерът на АКАП Насър ал Уахиши бе издигнат до главен водач на \"Ал Кайда\", а АКАП използва връзки с ключови фигури в Ал Кайда като механизъм за мобилизация. 5 години след убийството на Осама - какво остана от \"Ал Кайда\"? От всичките половин дузина филиали на \"Ал Кайда\", АКАП се издигна, благодарение на решимостта си да удари Запада. Докато ядрото на \"Ал Кайда\" години наред не бе способно да изпълни сериозна атака срещу Запада, АКАП организира няколко \"почти пропуска\" срещу американски летища, включително прочутия план за бомба, скрита в бельо, през 2009 г., както и заговор с натъпкани с експлозиви касети за принтери през 2010 г., поставени в товарни самолети. АКАП бе смятана за толкова опасна организация, че бившият директор на ЦРУ, Дейвид Петреъс, веднъж определи бомбаджията на организацията, Ибрахим Хасан ал Асири, като \" . Според последна информация Ал Асири е бил убит от дрон в Йемен през август т.г. Друг важен аспект на успеха на АКАП е продължителната еволюция на джихадистката пропаганда и медийно израстване, дължащи се до голяма степен на дейността на родения в Америка, духовен водач, Ануар ал Алаки, чиито проповеди създадоха глобална мрежа от джихадисти след смъртта му през 2011 г. Един от последователите му - майор Нидал Хасан, психиатър от армията на САЩ, общувал онлайн с Алаки в продължение на година, преди да убие тринайсет души във Форд Хууд, Тексас, през 2009 г. Влиянието на Алаки продължава да расте благодарение на интернет - вдъхновява нови поколения терористи да извършват атаки срещи Запада. Някои от най-прочутите изпълнители на теористични атентати на американска земя – бомбардировача от Бостънския маратон, убийците от Сан Бернардино и Ахмед Рохани, които организираха атаки в Ню Йорк и Ню Джърси – всички те са били облъчени от джихадистка пропаганда с участието на Алаки. Същевременно АКАП бе най-добре адаптиращата се група – успешно балансираше локалните и глобалните цели. Специалистът по тероризъм Даниел Баймън заяви, че АКАП е внимателна в третирането на местните. В Йемен джихадистите поддържат добри отношения с местните племена и са \"гъвкави\" по въпроса за включването на шериата, отказвайки се от по-радикалните правила. Народът на Йемен заплашен от гладна смърт Но дори когато се фокусира върху проблеми, които повече засягат племената в Йемен, АКАП е играла важна роля по време на атаките срещу редакцията на \"Шарли Ебдо\" в Париж. Групата също поддържа добри отношения с Ал Шабаб в Сомалия и е служила преди като посредник между други фракции, включително Шабаб, \"Ал Кайда\", \"Магреб\" и \"Джабхат ал Нусра\". Когато АКАП се появи, Йемен бе съсипана страна в период на гражданска война, но същевременно предоставяше материал и база на терористите да тренират, да се организират и подготвят сложни операции срещу Запада. Най-голямата епидемия от холера – до какво доведе войната в Йемен? Ситуацията в Либия най-много се доближава до положението на Йемен при развитието на АКАП между 2009 и 2015 г. Нещо повече, Либия притежава потенциала да бъде най-опасното убежище за подобна организация в близкото бъдеще. Територията е пълна с оръжия, няма припознато единно правителство или суверенна власт, и служи като кръстопът за джихадисти от всякакви фракции, намиращи се едва на 200 километра през Средиземно море към Европа. Западът оставя Либия сама да се разпадне Броят на войниците в Либия, свързани с \"Ислямска държава\", е по-малко от хиляда, но филиалът на \"Ислямска държава\" в Либия е свързван с извършването на две мащабни външни операции – Берлинския коледен пазар в края на 2016 г. и смъртоносната атака на концерт в Манчестър през 2017 г. Групата от Либия е отговорна и за организирането на разрушителни регионални нападения в тунизийските градове – Бардо и Сус. Либия все още тъне в анархия, в държавата се борят за надмощие множество джихадистки организации, които често сменят позициите си, докато понякога да действат съвместно. Причина за притеснение е, че \"Ислямска държава\" поддържа специализирани структури в Либия, включително \"Пустинната бригада\" и „Офисът за граници и имигранти“, които са отговорни за външни операции, логистика и набиране на последователи. За да се предотврати възстановяването на филиал на \"Ислямска държава\" в Либия, е необходимо да се работи със сътрудниците в Европа, които могат да разполагат с информация за еволюцията на местни групировки. Европейски център ще пази от тероризъм и ще гарантира свободни избори Либия може да се превърне в следващ Йемен, който да предложи убежище на организация като АКАП. Ако САЩ искат ефективно да защитават родината си от нападения, докато продължават да нанасят удари на \"залязващата\" ИД, трябва да са наясно за опасността от възникване на нова опасна група, която да нанесе нови удари на Запада.    5 години след убийството на Осама - какво остана от \"Ал Кайда\"? Народът на Йемен заплашен от гладна смърт Най-голямата епидемия от холера – до какво доведе войната в Йемен? Западът оставя Либия сама да се разпадне Европейски център ще пази от тероризъм и ще гарантира свободни избори", "date": "2018.10.13", "title": "Кой ще наследи ДАЕШ"}
{"url": "http://clubz.bg/74435-peti_mol_v_stolicata_smenq_sobstvenik", "text": "\"България мол”, който се намира на пресечката между булевард \"България\" и улица \"Тодор Каблешков\", стана петият поред търговски център в столицата, който сменя собственика си за последната година, съобщи . Бурята събори фасадата на мол в Благоевград След скорошната сделка \"България булевард холдинг\", както се нарича фирмата собственик на мола, вече се притежава от испанския инвестиционен фонд Squircle Capital. Съответно в управата на дружеството вече има двама испанци: Даниел Фуентес и Хосе Риера, а третият член на борда е Димитър Русев, показва справка в Търговския регистър. Кметът на Бургас предлага нов градски площад вместо мол Останалите четири софийски мола са преминали в ръцете на инвестиционни фондове от ЮАР. \"България мол\" бе замислен още през 2006 г., но готов през 2012 г. Заедно със сделката е заличен и залогът върху мола, учреден в полза на Уникредит Булбанк срещу заем от 165 млн. евро. Приблизително толкова е и инвестицията в проекта. Към мола има 20-етажна бизнес сграда Infinity Tower. \"България мол\" засега е губещо дружество, показват финансовите му отчети, въпреки че търговският център и бизнес сградата са почти напълно заети от наематели. Кметът на Бургас предлага нов градски площад вместо мол", "date": "2018.10.13", "title": "Пети мол в столицата сменя собственик"}
{"url": "http://clubz.bg/74434-cvetanov_vidq_hibridna_ataka_mejdunarodniqt_obmen_obyrkal_i_manfred_veber", "text": "\"Хибридна атака\", срещу каквито нашите специални служби не са подготвени да противодействат - това видя зам.-председателят на ГЕРБ Цветан Цветанов в интерпретациите на версиите за убийството на Виктория Маринова в Русе в дните, в които нямаше заподозрян за престъплението и полицията обясняваше, че разследва всички възможни версии.  Вебер глади недоразуменията с Борисов, посланиците на ЕС - също Пред бТВ Цветанов обяви как \"фалшивите новини могат да изиграят ключова роля за формиране на позиции на ключови политици\". В случая ставаше дума за реакциите от знакови имена от евпорейските институции. Например тези на председателя на групата на ЕНП в Европейския парламент Манфред Вебер, които накараха и премиера Бойко Борисов преди дни да се закани, че предстои сериозен разговор в европейската десница. Някои изтълкуваха думите Борисов и като възможност ГЕРБ да оттегли подкрепата си за Вебер като кандидат на ЕНП за председател на Европейската комисия, след като догодина изтече мандатът на Жан-Клод Юнкер, също кандидат на ЕНП. Първоначално Вебер пусна туит, че е шокиран от убийството. \"Моите мисли са със семейството ѝ. Тя е третият журналист, убит в ЕС за една година\", каза той. По-късно съобщи отново с туит: \"Имаме пълно доверие в българските власти да намерим справедливост за семейството и близките на Виктория Маринова. Българските власти действаха бързо и ефективно, имаме пълно доверие, че те ще осигурят справедливост за близките на Маринова\". Пред БНТ тази седмица Вебер изрази надежда, че в следващите дни ще се чуе с Бойко Борисов, за да изгладят недоразуменията, свързани с изявленията на премиера, че може да преосмисли подкрепата си за Вебер като водещ кандидат на ЕНП на евроизборите през май догодина.   По думите на Цветанов обаче преди това самият Вебер е бил подведен от международния обмен. Цветанов отправи съвет към политиците - да броят до 10, преди да излязат с определена позиция. \"Международният медиен отзвук по един или друг начин доведе до това ние да смятаме, че хипотезата, че тя е убита заради работата си, е вярната хипотеза\", коментира по Нова тв днес Евелина Славкова (\"Тренд\"). Хиляди сайтове, за които не се знае кой стои зад тях, бълваха непрекъснато скандализиращи неща по повод това убийство, заяви още Славкова. \"Отвън беше пресилена реакцията. Но не беше пресилена реакцията на Борисов\", коментира колегата й Първан Симеонов от \"Галъп\". Тя прогнозира, че отзвукът от това убийство ще продължава да отеква. По думите й то е показало 2 неща – липсата на доверие в институциите и голямото противопоставяне на две големи групи от хора. Според Първан Симеонов има \"изхабяване на авторитета на институциите\".   \"Другата част от обяснението е - традиционният скептицизъм, който носим като общество. Не на последно място властта като цяло няма на кого да се сърди, защото явно действията й не убеждават хората\", заяви Симеонов. Според него напълно вероятно е да започнат спорове дали това е реалният убиец или е жертва.", "date": "2018.10.13", "title": "Цветанов видя \"хибридна атака\", международният обмен объркал и Манфред Вебер"}
{"url": "http://clubz.bg/74436-dogodina_danykyt_za_kolite_sredno_s_30_po_visok", "text": "Средно с 30% ще се повиши данъка на колите със сертификат ЕВРО 1, 2 и 3, ако се приемат предложенията на Министерството на финансите за промени в данъчното законодателство за догодина. Тази прогноза направи пред радио \"Фокус\" председателят на Комисията по бюджет и финанси в 44-НС Менда Стоянова (ГЕРБ). Мислят (ли) ни доброто с новите данъчни промени  Тя обясни, че евросертификатът е този, който показва екологичността на даден автомобил. За по-мощните автомобили данъкът остава по-висок, но в сравнение с досегашния ще има намаление около 10-20% на най-екологичните автомобили от категория ЕВРО 6, каза още тя. Както и досега, общинските съвети имат възможността да регулират данъчната ставка, припомни Менда Стоянова. Промените запазват правото на общинския съвет да определя размера на данъка в наредбата по чл. 1, ал. 2 от ЗМДТ в зависимост от мощността на автомобила. ЕП: емисиите CO2 от нови автомобили трябва да намалеят с 40 процента Тя обясни, че екостандартът не отпада, а замества катализатора. Голяма част от катализаторите не работят, независимо, че ги има в автомобилите и са декларирани от собствениците. Синдикати и работодатели дадоха благословия за вдигане на данъците ЕП: емисиите CO2 от нови автомобили трябва да намалеят с 40 процента Синдикати и работодатели дадоха благословия за вдигане на данъците", "date": "2018.10.13", "title": "Догодина данъкът за колите - средно с 30% по-висок"}
{"url": "http://clubz.bg/74437-obedineni_patrioti_iskat_da_otpadne_sykratenoto_proizvodstvo_ot_nk", "text": "Промени в Наказателния кодекс, свързани с отпадане на съкратеното съдебно производство, са внесли от Обединени патриоти във връзка с убийството на журналистката от Русе Виктория Маринова. За предложението съобщи във Варна евродепутатът и заместник-председател на ВМРО Ангел Джамбазки, предаде БНР. Ангел Джамбазки с конкурс за \"патриотичен рап\", финалът е днес (ВИДЕО) В края на миналата седмица 30-годишната Маринова бе изнасилена и убита в Русе. За извършител на тежкото престъпление се сочи Северин Красимиров, чиято екстрадиция от Германия предстои следващата седмица.  Преди да изпрати Северин, Германия пита как са ни затворите Предложението е свързано с отпадането на съкратеното съдебно следствие при тежките престъпления като това в Русе, обясни Джамбазки: Половината българи искат зимното часово време Ангел Джамбазки каза още, че на фона на големите проблеми пред Европейския съюз в момент, когато трябва да се реши какво ще бъде бъдещето на Съюза, да се обсъжда приемането на лятно или зимно часово време е неадекватно. \"Едни малко по-помъдрели момчета\" стават консерватори. Начело със Сидеров По повод евентуалното явяване на предстоящите през май догодина евроизбори на \"Обединени патриоти \" Ангел Джамбазки смята, че здравият разум ще надделее и едва ли коалицията, съставена от \"Атака\", ВМРО и НФСБ, ще се разпадне.  Преди да изпрати Северин, Германия пита как са ни затворите Половината българи искат зимното часово време \"Едни малко по-помъдрели момчета\" стават консерватори. Начело със Сидеров", "date": "2018.10.13", "title": "Обединени патриоти искат да отпадне съкратеното производство от НК"}
{"url": "http://clubz.bg/74440-tvyrde_malko_donori_v_bylgariq", "text": "Министерството на здравеопазването подготвя нормативни промени, свързани с трансплантациите. В България все още има негативно отношение към донорството, за да стане страната пълноправен член на \"Евротрансплант\", трябва да постигне десет донора на 1 милион население.  Ортопед застава начело на Агенцията по трансплантациите Това съобщи днес заместник-министърът на здравеопазването д-р Бойко Пенков на брифинг в МЗ. “От 50 потенциални донори, които има в болницата, колегите успяват да убедят близките на максимум един или два от случаите, за да може други нуждаещи се да получат органи и правото на живот. Това е проблем и ключът към всичко е донорство”, категоричен бе Пенков. По думите му има дребни неща, които са изключително важни и трябва да се направят бързо, за да се облекчи работата на всички в системата и да има успехи. На въпрос дали ще се закрие Агенцията по трансплантации, д-р Пенков обясни, че се обсъжда оптимизация на работа, а не да се закрива дейност. Двойно повече трансплантации у нас през 2014-а България изпуска донори поради отказ на близки. \"Има проблеми в организацията и негативно отношение към донорството от страна на хората\", посочи заместник-министърът. България трябва да постигне десет донора на милион население, за да стане пълноправен член на \"Евротрансплант\". Едва когато се постигнат тези резултати, България ще може да ангажира чужди трансплантационни центрове да помагат на наши болни. 76 човешки живота спасени с трансплантации от януари досега Д-р Пенков обясни, че за да се спаси живота на един от българите, чакащи за белодробна трансплантация, който е починал в Правителствена болница, страната ни е преговаряла с държави извън осемте в организацията \"Евротранслант\", и преди три дни е било уредено приемането му в италианска болница, но поради усложнения от хода на заболяването му, случаят е завършил фатално. Адриан Петков беше включен в листата на чакащите към Изпълнителната агенция по трансплантации през февруари т.г. Двойно повече трансплантации у нас през 2014-а 76 човешки живота спасени с трансплантации от януари досега", "date": "2018.10.13", "title": "Твърде малко донори в България"}
{"url": "http://clubz.bg/74328-zatvor_do_10_godini_za_proizvodstvo_na_cigari_i_alkohol_bez_licenz", "text": "Който произежда или държи с цел разпространение алкохол или тютюневи изделия без да притежава лиценз, удостоверение или регистрация се наказва лишаване от свобода от 1 до 10 години и глоба от 20 000 до 100 000 лв. Това е записано в промени в Наказателния кодекс (НК), внесени от Цветан Цветанов и депутати от ГЕРБ и \"Обединени патриоти\". Спешен ремонт на НК. Производството на нелегален алкохол и цигари не е незаконно Според друг текст от промените който в нарушение на установения ред изготвя, държи или укрива предмети, за които се знае или предполага, че са предназначени или са послужили за изграждане на съоръжения за производство на алкохол и тютюневи изделия се наказва с лишаване от свобода до три години. Цацаров: Има огромен вторичен пазар на машини за цигари С тези промени се създава възможност за преследване и превенция на нелегалното производство и разпространение на акцизни стоки, обясняват в мотивите си вносителите. С преходните разпоредби в закона за тютюневите изделия се записва, че се създава регистър на лицата, които извършват внос на машини за производство на тютюневи изделия. Бойко Борисов: Контрабандата на цигарите ще падне до 6% тази седмица Наскоро главният прокурор Сотир Цацаров бе в парламента, където запозна депутатите с нелегалното производствто на цигари. Тогава той призна, че в България съществува огромен вторичен пазар за производство на машини за цигари. Според Цацаров този пазар е напълно безконтролен и трябва да се помисли за създаването на регистрационен или лицензионен режим за производство на такава техника. Той предложи в законодателството да се въведе наказателна отговорност за производство на стоки без бандерол, както и за приготовление за производство. Цацаров каза още, че разследване е установило, че машини, произведени в България, са били транспортирани и в чужбина. У нас имало сериозен промишлен капацитет, пълна мобилност и пълна автономност на работата при производството на нелегални цигари. Цацаров: Има огромен вторичен пазар на машини за цигари Бойко Борисов: Контрабандата на цигарите ще падне до 6% тази седмица", "date": "2018.10.13", "title": "Затвор до 10 години за производство на цигари и алкохол без лиценз"}
{"url": "http://clubz.bg/74441-bsp_vini_restituciqta_za_kyshtata_na_qvorov", "text": "Реституцията на имоти като къщата на Пейо Яворов беше огромна грешка, която държавата допусна преди години. Това заяви лидерът на БСП - София Калоян Паргов по повод новината, че къщата, в която е живял българският поет в последната година от живота си с Лора, е обявена за публична продан от частен съдебен изпълнител. Причината е, че върху имота има няколко ипотеки и частната фирма, която е собственик, не може да обслужва задълженията по тях. SOS! Къщата-музей \"Яворов\" е обявена за продажба \"БСП винаги е настоявала да не се допуска реституиране на такива имоти, като къщата на Пейо Яворов. Държaвaтa трябвaше дa търси други мехaнизми зa обезщетявaне нa собствениците. Какво по-голямо доказателство за правилността на нашата позиция от това, което се случи с къщата на Яворов?! Този лош и срамен пример трябва да е сигнал за управляващите не само в Столична община\", казва Паргов, цитиран от пресцентъра на БСП. Според Калоян Паргов един от най-големите български поети на ХХ век, какъвто е Пейо Яворов, не заслужава подобно безотговорно отношение от следовниците си. Борисов вече знае за Къщата на Яворов. Ще се действа От \"Позитано\" 20 припомнят, че в началото на 2018-а беше отбелязана 140-ата годишнина от рождението му и 105 години от основаването на Съюза на българските писатели. Спор между две издателства за \"Романът на Яворов\" \"След като управляващите в Столична община харчат толкова много средства за ремонт на инфраструктурата, мисля, че ще намерят един милион, за да откупят този символ на културата в града ни. Управляващите постоянно твърдят, че културно-историческото наследство е важно и трябва да бъде пазено. Ето, че дойде момент, в който трябва да го докажат и с действията си\", казва Паргов. Борисов вече знае за Къщата на Яворов. Ще се действа Спор между две издателства за \"Романът на Яворов\"", "date": "2018.10.13", "title": "БСП вини реституцията за Къщата на Яворов"}
{"url": "http://clubz.bg/74424-ucheni_otkriha_izguben_svqt_kraj_bregovete_na_tasmaniq", "text": "Австралийски учени откриха изгубен свят с огромни подводни вулкани край Тасмания, около които гъмжи от морски живот, съобщи USA Today. Те стигат височина от 3000 м от морското дъно, но въпреки това остават дълбоко под повърхността. Дрон откри откъснато от света племе в Амазония Откри ги експедиция на австралийската Организация за научно-промишлени изследвания (Commonwealth Scientific and Industrial Research Organization) - по време на картографиране на морското дъно от изследователски кораб. Сред вулканите учените в експедицията са видели дори гърбати китове и кашалоти. Затопляне с още 4.5 градуса - и Амазония почти изчезва Вулканите най-вероятно са се образували при отделянето на Австралия и Антарктида преди 30 милиона години.  Вече са планирани две нови проучвателни експедиции - през октомври и ноември, които да изследват терена и морския живот. Топ 10 на най-харизматичните животни Затопляне с още 4.5 градуса - и Амазония почти изчезва Топ 10 на най-харизматичните животни", "date": "2018.10.13", "title": "Учени откриха изгубен свят край бреговете на Тасмания"}
{"url": "http://clubz.bg/74439-syrbiq_vzema_oshte_500_miliona_ot_rusiq_za_jeleznicite_si", "text": "Сърбия обсъжда с Русия възможността за кредит от 500 милиона долара за реконструкция на железопътната мрежа в страната, съобщи сръбският министър на транспорта Зорана Михайлович след среща със заместник-директора на руските железници Александър Мишарин, предаде ТАСС. България, Унгария и Сърбия със споразумение за газа от \"Турски поток\" Михайлович каза, че Сърбия вече е изразходвала почти целия руски кредит, инвестиран в модернизиране на железопътната част на Коридор номер 10 и строителство на участъка Стара Пазова-Нови Сад от автомагистралата Белград-Будапеща. Тя добави, че са разговаряли с руските партньори за нови проекти, чиято обща стойност възлиза на около 500 милиона долара. Цветан Василев: Търся инвестиции за Сърбия от благодарност, че ми спаси живота Посещението на Мишарин в Сърбия е осъществено в рамките на подготовката за официално посещение на руския президент Владимир Путин през януари догодина. Очаква се новото споразумение да бъде подписано в присъствието на Путин и сръбския президент Александър Вучич. Вучич: Сърбия никога няма да бъде против Русия През 2010 г. Русия и Сърбия подписаха споразумение за кредит от 200 милиона долара за стабилизиране на платежния баланс на Сърбия, а през 2013 г. - за още два заема, съответно 800 милиона долара за инфраструктурни проекти и 500 милиона долара за подпомагане на бюджета. През 2012 г. руските и сръбските железници сключиха споразумение за строителство и реконструкция на 4 железопътни линии в Сърбия, а през 2013 г. - за строителство на железопътна инфраструктура и доставка на дизелови влакове на стойност над 940 милиона долара за сметка на руски държавен кредит. Иранци влизат в ЕС през Сърбия Цветан Василев: Търся инвестиции за Сърбия от благодарност, че ми спаси живота Вучич: Сърбия никога няма да бъде против Русия Иранци влизат в ЕС през Сърбия", "date": "2018.10.13", "title": "Сърбия взема още $500 милиона от Русия за железниците си"}
{"url": "http://clubz.bg/74431-kiril_dobrev_za_dji_pi_grup_s_edni_i_syshti_bonbonki_hranim_majmunkite", "text": "Така зам.-председателят на БСП Кирил Добрев коментира пред бТВ разпореждането на премиера Бойко Борисов от вчера. Министър-председателят нареди да се намери законов начин компанията \"Джи Пи Груп\", която се свързва според медийни публикации и източници от бранша с шефа на \"Лукойл\" Валентин Златев, да бъде извадена от всички обществени поръчки, докато трае разследването за злоупотреби с евросредства. До разследването се стигна след публикации на \"Биволъ\" и сигнал до прокуратурата от вицепремиера Томислав Дончев.  Борисов нареди да \"извадят\" \"Джи Пи Груп\" от поръчките Добрев имаше предвид акцията на Борисов от февруари 2016 г., когато прекрати търг за строежа на лотове от магистрала \"Хемус\", спечелен от консорциуми с водещи представители \"Джи Пи Груп\" и \"ПСТ Груп\". Общата стойност бе за близо 1 млрд. лева.  Мотивът на премиера тогава бе, че в медиите въпросните компании се свързват със Златев и с депутата от ДПС Делян Пеевски, а Борисов не можел да позволи съмнения в законосъобразността на обществените поръчки.   Кирил Добрев коментира и състоянието на БСП. По думите му вътрешнопартийната опозиция в БСП и ГЕРБ имат общ медиен център и общи тези, а Цветан Цветанов звучи като говорител на опозиционерите в левицата. Той обаче не назова къде е този медиен център и кои са участниците от БСП в него.  Бунт в БСП срещу Корнелия Нинова Темата стана актуална покрай писмо на недоволните в червената партия от ръководството й заради ситуацията в партийния вестник \"Дума\". И заради решение на Министерския съвет да бъдат отпуснати 43 млн. лв. на община Варна, за да придобие терен в центъра на града - т.нар. \"дупка\", която е собственост на бизнесмена социалисти критик на Корнелия Нинова и екипа й Георги Гергов.  Добрев обаче предпочете да не нападне Гергов. По думите му \"не е виновен този, който яде баницата\".  Властта даде 43 млн. лева на Варна - да плати на Георги Гергов Той призна, че в левицата има вътрешно напрежение, но проблемите щели да бъдат решени, докато наближат избори. Направи и прогноза, че ако до европейските избори през май 2019 г. няма предсрочен парламентарен вот, преразпределение на силите ще има след това заради резултатите. По думите на Добрев вече и децата усещат, че кабинетът \"Борисов\" 3 няма да изкара мандата си и това било въпрос на време. На евровота обаче коалиционният партньор на ГЕРБ \"Обединени патриоти\" ще останат без представител в Брюксел, а това щяло да доведе до преразпредебение на силите.  Кирил Добрев каза още, че вярва, че МВР може да се справи с разследването на жестокото убийство на Виктория Маринова. По думите му БСП не е искала международно разследване, а само е бил цитиран посланикът на САЩ у нас Ерик Рубин, който предложи помощ. Социалистът не се съгласи с Борисов, че \"червени и сини политици\" използвали случая, за да \"очернят България\" пред партньорите ни.  Бунт в БСП срещу Корнелия Нинова Властта даде 43 млн. лева на Варна - да плати на Георги Гергов", "date": "2018.10.13", "title": "Кирил Добрев за \"Джи Пи Груп\": С едни и същи бонбонки храним маймунките"}
{"url": "http://clubz.bg/74426-hyrvatiq_i_angliq_ne_se_pobediha_pred_prazni_tribuni", "text": "Хърватия и Англия завършиха 0:0 в Риека в мач от поредния рунд на Лигата на нациите. Двубоят в Риека от гр. 4 на дивизия А беше пред празни трибуни, тъй като националният тим на \"ватрените\" изтърпява наказание от УЕФА. Съперниците съвсем наскоро спориха на полуфинал на Световното, тогава Хърватия спечели с 2:1 след продължения с обрат и след това стана вицешампион. Двата тима размениха по едно полувреме, но гостите имаха повече и по-чисти голови ситуации. Ерик Дайър и Хари Кейн удариха греди, съответно преди и след почивката. Маркъс Рашфорд същото можеше да открие резултата. Хърватия явно изпитва трудности след триумфалното лято. Отборът загуби тежко от Испания в първия сблъсък, а британците също отстъпиха пред \"Ла Роха\" - на \"Уембли\". В гр. 2 на дивизия А Белгия се наложи трудно над Швейцария - 2:1, а головете за третите в света отново реализира звездата на \"Манчестър Юнайтед\" Ромелу Лукаку. Вторият направи резултата 2:1 малко преди края. Австрия измъкна 1:0 от Северна Ирландия в гр. 3 на дивизия В. Това е и крайният резултат на срещата Гърция - Унгария (гр. 2 на дивизия С). Тази вечер от 21:45 часа България излиза срещу Кипър на стадион \"Васил Левски\" от дивизия С.  Много интересен се очертава сблъсъкът Холандия - Германия.", "date": "2018.10.13", "title": "Хърватия и Англия не се победиха пред празни трибуни"}
{"url": "http://clubz.bg/74296-koq_e_jenata_poharchila_16_mln_paunda_v_londonskiq_harods", "text": "16 млн. британски лири (или над 18 млн. евро) похарчени от една жена в лондонския магазин \"Хародс\". Дълго време самоличността ѝ оставаше неразкрита. Сега е ясно, че става дума за Замира Хаджиева, родом от Азербайджан, съпруга на бившия шеф на държавната банка на централноазиатската държава, съобщи Би Би Си. Тя и съпругът ѝ са първите, които попаднаха под ударите на наскоро приетия антикорупционен регламент във Великобритания, насочен срещу богаствата, чиито произход не може да бъде доказан. Замира Хаджиева загуби съдебната битка да остане анонимна. Освен че е похрачила тази внушителна сума за дрехи и т. н., тя си е купила и къща, която да е близо до прочутия магазин, както и голф игрище в Бъркшир. Върховният съд постанови, че тя трябва да обясни източника на богатствата си. Ако не успее, рискува да ги загуби. Според новия закон за необяснимото богатство 55-годишната Хаджиева трябва да представи пред Националната агенция за борба с престъпността ясен отчет за това как тя и съпругът ѝ Джахангир Хаджиев са могли да си позволят луксозна и голяма къща в скъпия лондонски район Найтсбридж. Новият регламент е насочен съм заподозрени в корупция чуждестранни висши представители на властта, за които се предполага, че перат крадени пари във Великобритания. Според следователите от Националната агенция за борба с престъпността милиарди британски лири от мръсни пари са инвестирани в собственост в Обединеното кралство - но е почти невъзможно за собствениците да бъдат подведени под отговорност или да им бъдат отнети притежанията заради липса на докадателства. Новият закон е опит собствениците да бъдат принудени да разкрият богатството си. Така ако заподозрян в корупция чуждестранен представител на властта или членове на неговото семейство не могат да докажат законния произход на тяхното богатство, Националната агенция за борба с престъпността може да поиска от Върховния съд да се отнеме собствеността им. Джахангир Хаджиев е бившият председател на International Bank на Азербайджан. Той е пратен в затвора за 15 години, след като е обвинен и осъден като участник в голяма измама, от която милиони евро изчезват от банката. Осъден е да върне 39 млн. долара. Седем години по-късно компания, базирана на Британските вирджински острови, плаща 11.5 млн. британски лири за голяма къща, само на няколко минути пеша от \"Хародс\" в Западен Лондон. Пред Върховния съд бяха представени доказателства, че крайните собственици всъщност са семейство Джахангир и Замира Хаджиеви.  През 2013 г. друга компания, под контрола на Хаджиева, дава 10 млн. британски лири за купуването на голф клуба \"Мил Райд\" в Бъркшир. Замира има разрешение от британското вътрешно министерство да живее във Великобритания въз основа на визова схема за богати инвеститори.  По време на изслушване пред Върховния съд през юли, на което двойката е представена като г-н и г-жа А., стана ясно, че Замира Хаджиева е разполагала с огромни суми за харчене. За десет години тя е хвърлила над 16 млн. британски лири в \"Хародс\" - т. е. над 4000 паунда на ден. Само при едно посещение в луксозния магазин Boucheron - за бижута, парфюми и часовници - тя е похарчила 150 хил. лири. Друг път дала 100 хил. лири в Cartier. Имала е три карти за лоялни клиенти на големи магазини и 35 кредитни карти, издадени от банката на мъжа ѝ. Сред скромните ѝ придобивки е и самолет Gulfstream G550 за 42 млн. долара. Азербайджанската перачница си \"купувала\" и чехи Не, тя обяви, че е невинна по обвиненията. Според адвокатите ѝ тя и съпругът ѝ са жертва на огромна несправедливост.  Джахангир Хаджиев отрича, че е измамил ръководената от него банка - но обжалванията му не бяха уважени. Адвокатите му излязоха с тезата, че той е станал жертва на корумпираната фамилия, управляваща Азербайджан, и е трябвало да си плати цената. Евродепутатите искат разследване на Азербайджанската перачница Те искат Европейския съд по правата на човека да се намеси в случая. Пред съда Замира Хаджиева излезе с тезата, че съпругът ѝ е честен бизнесмен, който си е спечелил богаството като е развивал успешни бизнес дейности още преди да стане директор на банката. Но от Националната агенция за борба с престъпността представиха доказателства, че \"честният бизнесмен\" е бил държавен служител между 1993 и 2015 г., т. е. не би трябвало да е имал собствен бизнес и да натрупа богатството, което са открили разследващите. Евродепутатите искат разследване на Азербайджанската перачница", "date": "2018.10.13", "title": "Коя е жената, похарчила 16 млн. паунда в лондонския \"Хародс\""}
{"url": "http://clubz.bg/74432-po_dirite_na_izcheznalite_cennosti_malka_sybotna_propoved", "text": "Омръзна ми да се упражняват на гърба на това момиче... Честно. Знаем и какво ще последва, гледали сме го вече „мача”: малко мотористи, малко преки включвания по телевизиите, където някоя репортерка – ако й провърви, може би бъдещата Деница Гаджева - с треперещ от вълнение глас ще прави репортажа на живота си... Още някой и друг процент нагоре за Сидеров, Джамбазки и присъдружните им лица и прочее консерватори  . Смятам, че проблемът е другаде. Не е в циганската махала на Русе, не е и в крайбрежната алея (разбира се, в конкретния случай е там). А е вътре в сърцата ни и това, което най-общо маркираме като   на всеки един от нас. Израз на отчайваща, безпросветна, да не кажа животозастрашаваща слепота е да не намираш връзка между посоката, в която тикат обществото, или ако предпочитате –   и това, което имаме като резултат. Ама, не  - дайте да си правим каквото ни скимне, да откриваме нови и нови извращения, които да превръщаме в норма и да се правим, че не съществува връзка между това, което чиним и това, което ни сполита. „Ами, това, което става, просто си става.” Преди примерно 200 или 300 години, когато човекът общо взето би се срамувал само да изслуша за 90% от нашите (и моите включително) геройства днес, просто пък хей така  ...   Или, в интерес на истината - ставало е, но в някакви микроскопични размери, при това дълбоко крити и затъмнени. Ще ви кажа защо драпаме със зъби и нокти и пищим истерично, да не признаем, че това, че сме такива е директен причинител на това, което ни сполетява – защото така е лесно. Ами, ок – нека няма връзка, щом така смятате... Ще си обясняваме трагедиите, както Борисов управлява държавата - на парче и \"на пожар\", мач за мач. Тъжно е и че само като стане нещо много, много лошо, освен обичайните гласове „смърт!” „линч!” „на сапун” или един още по-смешен: „образованието ще оправи всичко”, само тогава започват да се прокрадват и някакви мнения, че така чисто и просто повече не може. А в скоба - образованието нищо няма да оправи, поради простата причина, че някои от злодеите, заради които сме на този хал, са отлично образовани. Други неща им липсват. Само като се обърне каруцата ужасяващо в някой град или паланка, започва разговорът за морал, за християнски ценности и прочее. И жалко, че често не е никакъв разговор, а чисто махленски спор. Но казвам  с ясното съзнание, че това не са   ценности. \"Общочовешки\" е дума-мюре, замитане, перфиден начин пак да се измъкнеш от отговорностите... Да разкараш това, което не ти уйдисва. Сред християнските ценности, за пример, има да не си чревоугодник – сред \"общочовешките” няма такова нещо. Сред християнските ценности има да не си промискуитетен и лицемер – според общочовешките не пречи. Но както и да е. Тъжно ми става, когато прочетох тия дни някакъв коментар: Ами жалко за нас, ако сме надменни. Много жалко! Но мисля, че в общия случай не става дума за надменност – просто за информиране. А това, че на отличен книжовен китайски обясняваш нещо на финландец, който нито желае, нито може да те разбере, е друг разговор. Всички сме така за едно или друго... Но как да кажеш на нещо, че е друго, като то е именно такова. Говоря пак за делата ни и причинно-следствената връзка. Все едно да идва капитанът на кораба и да ти вика: \"Скачай, бе човек - аз ще те прекарам на отсрещния бряг... Как ли? Сигурно, безопасно, без да се удавиш - ето има и други пътници за там, поне тях послушай\". А ти да викаш: Ето такива сме станали. И въобще не визирам нашата мила, топяща се страна, а и нашия свят – защото случки като тази в Русе има и в натовските държави, и...  - ама и в Русия. Има една история, която много си обичам. Придошли води към селото, наводнение за страх – ще издави де що мърда! А попът се покатерил и се държи за кръста на камбанарията – най-нависоко и вика \"Гопод ще помогне\". Минали едни селяни с една лодка, казват: Минала втора лодка – идвай, попе, че водите прииждат, няма да става по-добре... \"Абе, Господ си знае работата - мерси, чада\". Така отминала и третата лодка, а водите почнали да стигат на попа до устата. И го ударил на гореща молитва: \"Господ, Господи – какво става?! Толкова години ти служа честно и почтено, сега ще вземеш да ме удавиш ли тука на тая камбанария?!\" И се чул глас: \"Е, три лодки ти пратих – колко искаш?!\" Та, така... Наистина не знам какво трябва да стане, за да се осъзнаем, освестим, осеферим. Колко лодки трябва да минат и колко пъти водата да ни стигне до гушата. Цигани ли, българи ли, мюсюлмани ли? Не, всички сме в разруха, тежко болни. Йоан Матев циганин ли е? Тези зверове, които вадят сгъваеми палки, ножове и пистолети по кръстовищата за едно   с клаксон – цигани ли са всичките? Отгледахме красиви еднотипни аполоновци, които дефилират навън с релефните си мускули и идеално поддържани бради - да са ни живи и здрави. Но ако имахме духовен взор като някогашните ни предшественици – каква ли щеше да е гледката? Дали не сме безрадостна морална леш. Разпилени кости по поле - като онези от видението на един пророк Йезекиил. Дано дойде някакъв дух да ни \"слепи\" пó навреме, защото съвсем ще се разпаднем.", "date": "2018.10.13", "title": "По дирите на изчезналите ценности... Малка съботна проповед"}
{"url": "http://clubz.bg/74438-borisov_veche_znae_za_kyshtata_na_qvorov_shte_se_dejstva", "text": "Въпреки че проблемът с къщата на Яворов съществува от години, днес кметът на София Йорданка Фандъкова заяви, че е разговаряла с премиера държавата или Столична община да я придобият. SOS! Къщата-музей \"Яворов\" е обявена за продажба \"Къщата на Яворов е част от културно-историческото наследство на София и ценен архитектурен паметник. След новината от вчера, че тя е обявена за продажба от частен съдебен изпълнител, разговарях с минисър-председателя Бойко Борисов и министъра на културата Боил Банов затова общината или държавата да я придобият\", написа Фандъкова в личния си профил във фейсбук. Златев за Къщата с ягодите: Единствената ми цел е да запазя това архитектурно бижу \"Къщата на Яворов трябва да бъде отворена свободно за граждани и пълноценно да изпълнява функцията на музей на един от най-великите български поети. Нашата задача е тя да бъде съхранена като архитектурен паметник, заедно с всички изключително ценни сбирки от ръкописи, книги и вещи на поета Пейо Яворов\", написа още Фандъкова. Къщата на генерал Рачо Петров ще бъде съборена \"Къщата от десетилетия е частна собственост. Поради отказ на собственика да я реставрира и поддържа съм налагала най-високата глоба от 100 000 лв. Преди години беше направен ремонт на фасадата, по състоянието на конструкцията остава тежко\", завърши публикацията си столичният кмет. Става въпрос за ремонт за около 16 000 лева, извършен от последните собственици. Един от най-големите поети е живял в нея заедно със съпругата си Лора Каравелова близо година преди тя да се самоубие след сцена на ревност, а той също да посегне на живота си. Семейството е обитавало втория етаж, където в момента е музейната експозиция. Златев за Къщата с ягодите: Единствената ми цел е да запазя това архитектурно бижу Къщата на генерал Рачо Петров ще бъде съборена", "date": "2018.10.13", "title": "Борисов вече знае за Къщата на Яворов. Ще се действа"}
{"url": "http://clubz.bg/74428-sos_kyshtata_muzej_qvorov_e_obqvena_za_prodajba", "text": "Къщата-музей \"П.К. Яворов\" е обявена за публична продан от  . Началната й цена е  Къщата на столичната улица \"Г.С.Раковски\" става музей през 1963 г В нея известният поет и съпругата му Лора Каравелова са живели малко повече от година до фаталната нощ, в която тя се самоубива, а той се прострелва и ослепява. Преди година къщата отвори врати след основен ремонт отвън и вътре, след като бе затворена дълго време и тънеше в разруха. През 2015 г. имотът е придобит от една от масонските ложи в България, както се оказа - чрез Васил Панчев, и става собственост на \"Дом на Яворов ЕООД\". Но е обременен със задължения, защото е ипотекиран няколко пъти от предишните собственици. Самият Панчев преди 2 години декларира намерение да предоставят къщата на Яворов на държавата - в замяна на друг имот. Взискател по кредита е Володя Лозанов, бивш управител на дружеството, стопанисвало преди къщата-музей.  \"Ако не се яви купувач на имота по процедура, ние в едномесечен срок няма да извършваме нищо по делото. Ако получим молба в този срок от взискателя по делото, ще насрочим нова публична продан при цена 90% от обявената цена\", казват от кантората на ЧСИ. До приключване на публичната продажба, длъжникът може да погаси задължението си по всяко едно време. Търгът ще приключи на 16 ноември. В социалните мрежи се надигна буря от негодувание. Румяна Пашалийска, бивш директор на Националния литературен музей, сподели във Фейсбук: \"... По мое време, докато бях директор на Националния литературен музей, многострадалната къща музей на Пейо Яворов беше препродадена три пъти, три пъти смени собствениците си. Всички те пламенно декларираха, че са \"родолюбци\", че именно те най-сетне ще ремонтират, реставрират и върнат на софиянци любимото им култово място, където те ходят като на поклонение, забравят поне за малко трудното си битие, откъсват се от мрачната действителност и подхранват занемарения си дух, позакърпват изтънялото си национално самочувствие... Само един Бог знае колко беше тежко постоянно да се живее между наивната надежда... и пълното отчаяние. \n\tС възмутените хора, с организираните \"писателски протести\", с политиците, които използваха този казус за партийни цели и повишаване на рейтинга си, с невежите журналисти, които стръвно търсеха скандала... Със съзнанието, че нищо не зависи от тебе, а тези - от които зависи - не правят нищо, робувайки на лични или кой знае на какви интереси. \n\tМислех, че с това е приключено, че нещата лека-полека тръгват в добрата, в истинската посока. \n\tНо не би... Всичко започва отначало\". Яворов и Лора са били наематели на втория етаж, където се намира музейната експозиция. След поредна сцена на ревност на 30 ноември 1913 г. Лора се застрелва. След нея прави опит да се самоубие и самият Яворов, но бива спасен. Срещу поета е заведено дело за убийство. Това става причина година по-късно Яворов да сложи край на живота си. \n\tСобствениците на къщата са били интернирани в провинцията след 1944 г., а къщата - национализирана от \"народната власт\". Те успяват да си я върнат и в края на XX век я продават.", "date": "2018.10.13", "title": "SOS! Къщата-музей \"Яворов\" е обявена за продажба"}
{"url": "http://clubz.bg/74427-trymp_za_izcheznaliq_jurnalist_shte_se_obadq_na_kral_salman_shte_razberem_kakvo_e_stanalo", "text": "Президентът на САЩ Доналд Тръмп заяви пред репортери, че не е разговарял със саудитския крал Салман, но добави, че ще се обади скоро на монарха в момент, когато нарастват въпросите за изчезването на известния саудитски журналист Джамал Кашоги, съобщи Ройтерс. Журналистът имал отдавнашни връзки със саудитското кралско семейство, но пишел критични статии за сегашното управление на принц Мохамед бин Салман. Рияд е най-верният съюзник на САЩ в Персийския залив. Критик на Рияд убит и нарязан в саудитското консулство в Истанбул Делегация от Саудитска Арабия пристигна в Турция в рамките на съвместно разследване на изчезването. На 2 октомври Кашоги влязъл в саудитското консулство в Истанбул, за да получи документи за предстоящата си женитба. Турските власти и годеницата му обаче заявиха, че той така и не излязъл. \"Вашингтон пост\", за който Кашоги е работил, съобщи, че турското правителство е казало на американски висши представители, че разполага с аудио- и видеозаписи, които доказват, че саудитският журналист е бил убит в саудитското консулство в Истанбул този месец. България с посолство в Саудитска Арабия и консулство в Косово Записите показват, че саудитски екип по сигурността е задържал Кашоги в консулството, след като той влязъл в него на 2 октомври, за да получи документ преди предстоящата си сватба, после го е убил и е разчленил тялото му, казват американски и турски представители. Записът на гласовете вътре в посолството изважда на показ случилото се с Джамал след като влязъл, каза човек, запознат със записа, който, както и останалите, пожела да запази анонимност. \"Ще разберем какво се е случило\", каза Тръмп пред репортери в Синсинати, където беше във връзка с политически митинг, цитиран от Асошиейтед прес. Турската годеница на Кашоги - Хатидже Дженгиз, заяви, че годеникът й не бил нервен, когато влязъл в сградата на консулството, и не е имал подозрения, че ще му се случи нещо лошо. Тя заяви в писмени отговори на зададени й от Асошиейтед прес въпроси, че последните му думи към нея, преди да влезе в сградата, били \"Ще се видим после, мила\". Турция: Критикът на Рияд е отвлечен от наемни убийци Дженгиз добави, че двамата щели да се оженят тази седмица и планирали да водят съвместния си живот между Истанбул и САЩ, където Кашоги живее в самоналожено изгнание от една година. Турските власти не коментират съобщенията правителството в Анкара да е уведомявало американското, че разполага с аудио и видео доказателство, че той е бил убит в консулството. В отговорите си до Асошиейтед прес Дженгиз посочва, че турските власти не са й казвали за никакви записи и че Кашоги официално все още се води \"изчезнал\". Тя потвърди съобщенията, че Кашоги носел часовник \"Епъл\", когато влязъл в сградата, и добави, че разследващите проверяват мобилните му телефони, които той оставил при нея. Саудитска Арабия отхвърли обвиненията за убийство на журналиста Джамал Хашоги. Според министъра на вътрешните работи на кралството обвиненията за издадена заповед за убийство са \"лъжи\", насочени срещу правителството. Рияд дори изпрати делегация в Турция, която да разследва изчезването на журналиста. Директорът на МВФ Кристин Лагард съобщи, че е ужасена от информациите за съдбата на саудитския журналист Джамал Хашоги, но въпреки това възнамерява да присъства на икономическа среща в Рияд този месец. \"Ужасяващи неща се съобщиха и аз съм ужасена, но трябва да движа работата на МВФ във всички краища на света\", заяви тя в Бали. Великобритания обмисля дали да не наложи санкции на Саудитска Арабия. България с посолство в Саудитска Арабия и консулство в Косово Турция: Критикът на Рияд е отвлечен от наемни убийци", "date": "2018.10.13", "title": "Тръмп за \"изчезналия\" журналист: Ще се обадя на крал Салман, ще разберем какво е станало"}
{"url": "http://clubz.bg/74407-nakyde_ni_vodi_patriotichnoto_cenoobrazuvane", "text": "Производителите и търговците на хляб да се откажат от печалбата си, за да спрат качването на цените. Държавата да въведе тавани за цени на основни хранителни продукти като хляб, кисело мляко, прясно мляко, краве сирене, краве масло, кашкавал тип \"Витоша\", пилешко и свинско месо, яйца, брашно и олио от български производители. Тези идеи бяха лансирани неотдавна от министъра на земеделието Румен Порожанов и от вицепремиера и лидер на ВМРО Красимир Каракачанов. Естествен е паралелът с това, което в момента става в Турция. Притиснато от засилващата се инфлация (25 процента на годишна база през септември), правителството поиска търговските вериги да свалят цените с 10 на сто). То апелира към патриотизма на търговците след изказвания на президента Реджеп Тайип Ердоган, че срещу страната му се води икономическа война. На логото върху намалените стоки има надпис:  . Изданието посочи и че всички фирми ще понижат най-малко с 10 на сто цената на стоките си и това ще бъде обозначено със специалното лого. Подобни примери на патриотични акции за сваляне на цените и обуздаване на инфлацията има и при режими като Иран и Венецуела. Доколко би бил обоснован паралел между тях и идеите на управляващите в София помолихме да коментират двама експерти. Според Георги Ангелов, старши икономист в “Отворено общество”, цитираните  са примери на страни, в които инфлацията е извън контрол заради големи грешки в икономическата политика. Идеите да се влияе на цените са  , казва още Ангелов. Той припомня, че  . За да влезе в Европейския съюз, България е била призната за функционираща пазарна икономика. Това не изключва напълно регулацията от страна на правителството, но докъде може да стигне тя? Държавата може да се намеси при господстващо пазарно положение при договори за надценки, пояснява той. Но ако държавата отиде по-далече в намесата си на пазара, можем ли да очакваве реакция от ЕС? Той посочва, че растежът на доходите и настигането на средните доходи в ЕС е свързано и с растеж на цените. Що се отнася конкретно за цените на хляба, Богданов смята, че големите търговски вериги нямат проблем да го продават без печалба, защото и без друго при тази стока при тях тя е минимална. Потребителите много рядко отиват в супермаркета само за хляб, но ако там е евтин, може да ги привлече и покрай него да напазаруват и други стоки.  Такава договореност между правителството и търговските вериги според Богданов обаче би била картел срещу малките хлебопроизводители, които не могат да си позволят подобни намаления.", "date": "2018.10.13", "title": "Накъде ни води \"патриотичното\" ценообразуване?"}
{"url": "http://clubz.bg/74425-italiq_zastana_sreshtu_planovete_na_es_za_sankcii_sreshtu_kiberataki", "text": "Италия се съпротивлява на настоявания в ЕС да бъдат налагани санкции на държави, извършващи кибератаки. Това изглежда в съзвучие с призивите на Рим да се намали напрежението в отношенията с Русия, но може да отчужди Италия от съюзниците й в ЕС, предаде Ройтерс. Това става ясно в навечерието на предстоящата визита на италианския премиер Джузепе Конте в Москва и срещата му с президента Владимир Путин. МВФ сръчка Италия заради бюджета Дипломати заявиха, че санкционният план има за цел да укрепи отбраната на ЕС и възпиращия потенциал срещу кибератаки, в частност от Русия. През последните месеци тя е в центъра на обвинения в намеса в избори в различни западни държави, както и в пробиви в сигурността, извършени чрез електронни средства. Италия обаче се е противопоставила на нов режим на наказания. Това сочи поверителен документ на ЕС, видян от Ройтерс. Как Италия сама си вреди Според него планът се ползва с широка подкрепа сред държавите от ЕС с изключение на Италия. Засега не са открити за коментар италиански представители. Италия нееднократно призоваваше да бъдат облекчени санкциите срещу Русия, която след избухването на украинската криза през 2014 г. стана мишена на широк набор от наказателни мерки на ЕС в сферата на икономиката. Фен на Путин оглави националната телевизия в Италия На тази позиция се противопостави голямо мнозинство сред държавите от ЕС, които редовно подновяваха санкционния режим срещу Москва заради анексирането от нея на областта Крим в Украйна и продължаващата подкрепа за проруските сепаратисти там, отбелязва Ройтерс. Предложенията за санкциониране на кибератаките били обсъдени на срещи през седмицата като подготовка за срещата на върха на ЕС следващата седмица в Брюксел. Великобритания, Франция, Естония, Холандия, Румъния, Словакия, Латвия, Литва и Полша са призовали да бъдат наложени санкции, показва документът. Рим отдавна заявява, че съществуващите санкции вредят на търговията на италианските компании с Москва, а откакто на власт дойде сегашното италианско правителство, призивите да бъде намалено напрежението в отношенията с Русия станаха по-силни, отбелязва Ройтерс. Московиси вижда \"Мусолинчета\" в Италия. Салвини му казва \"да си измие устата\" Матео Салвини, лидерът на съуправляващата в Италия партия \"Лигата\" е почитател на Владимир Путин и отхвърля твърденията за руска намеса в избори на запад. Дипломати от ЕС заявиха, че планът има за цел и да предотврати кибератаки от Китай и Северна Корея. Как Италия сама си вреди Фен на Путин оглави националната телевизия в Италия Московиси вижда \"Мусолинчета\" в Италия. Салвини му казва \"да си измие устата\"", "date": "2018.10.13", "title": "Италия застана срещу плановете на ЕС за \"санкции срещу кибератаки\""}
{"url": "http://clubz.bg/74429-v_romskite_kvartali_v_ruse_vsichko_e_spokojno", "text": "Спокойно е преминала нощта в ромските \"Селеметя\" и \"Тракцията\", съобщават от МВР, предаде агенция \"Фокус\". Продължава да има жандармерия в двата квартала. Овладяно е напрежението в ромските махали в Русе Жандармеристите бяха изпратени, след като имаше нахлуване на рокери, предизвикано от разкритията за убиеца на 30-годишната тв водеща в русенската телевизия Виктория Маринова. За такъв е сочен 21-годишният Северин Красимиров, избягал в Германия след стореното, където бе и заловен. Преди да изпрати Северин, Германия пита как са ни затворите С решение от 11 октомври т.г. съдът в германския окръг Целе, Долна Саксония, реши, че не са намерени достатъчно сериозни причини, които да възпрепятстват екстрадицията. Красимиров не е възразил срещу екстрадицията си и е задействан десетдневен срок, в който да бъде предаден на българските власти - той изтича на 21 октомври. Майката на Северин: Призна, че го е направил на пияна глава, бил надрусан Генералната прокуратура в Целе съобщи, че Красимиров частично е признал деянията си - тоест, че е нападнал Виктория Маринова, но не и убийството, нито изнасилването, нито кражбата на нейни вещи. Преди да изпрати Северин, Германия пита как са ни затворите Майката на Северин: Призна, че го е направил на пияна глава, бил надрусан", "date": "2018.10.13", "title": "В ромските квартали в Русе всичко е спокойно"}
{"url": "http://clubz.bg/74430-bivshiqt_syprug_na_viktoriq_marinova_iskam_tozi_narod_da_spre_da_mrynka", "text": "Аз искам този народ да се промени, този народ да спре да мисли за наказания, да спре да мисли за проблемите, да спре да се оплаква, да мрънка. Това каза в ефира на bTV днес Свилен Максимов, бивш съпруг на зверски убитата русенска журналистка Виктория Маринова и баща на дъщеря й. Двамата са разведени от няколко години, но тя е останала да работи в русенска телевизия, която е била негова собственост. По думите му журналистката бързо в кариерата си е показала, че се интересува от социалните теми и от проблемите на хората в затруднено положение и особено на децата. Млад мъж е предполагаемият убиец на Виктория. Борисов и Цацаров с изявление  \"Детектор\", предаването, от което Маринова води само едно издание, било създадено с цел да се даде гласност на важните теми, за които не се говори достатъчно - като задържането на журналистите от \"Биволъ\" и тяхното разследване за злоупотреби с европари. \"Това е несправедливост, която няма как да бъде поправена, ако всички хора не научат това нещо – и не само да стоят пред телевизора и да гледат, но и да направят нещо по въпроса\", заяви Максимов. Германия ни предава Селайдин-Северин до 10 дни В тази връзка той призова да не търсим мъст: \"Мотористите са хора с изключително свободен дух, със санкции няма да ги уплашите. Те по душа са добри хора и ако им обясните, че такива показности и походи в махалите (имаше нахлувания в двете ромски махали в Русе - б.р.) ще доведат само до напрежение, до допълнително насилие, аз съм сигурен, че тези хора ще разберат\". Според бизнесмена вариантите в момента пред нашето общество са два: \"Да продължим да мрънкаме, да искаме наказание, да правим походи в махалите, да страдат други хора, които нямат нищо общо и да гледаме как да навредим или да погледнем нещата от един друг ъгъл – че моментът за промяна е дошъл. Не е важно какво ти се случва, важно е как ти го приемаш, как реагираш на това. В този смисъл аз бих искал да направя каквото зависи от мен, за да тръгнат нещата и да се оправят\". Фейсбук пише на Селайдин-Северин: Proklet dasi bokluk smrt za tebbb Той не иска да мисли за арестувания за убийството Северин Красимиров. \"Той е някакъв изверг, аз в момента го мразя страшно много, но от друга страна дори и да го убием с камъни, да го обесим, това няма да ни върне Виктория\". Германия ни предава Селайдин-Северин до 10 дни Фейсбук пише на Селайдин-Северин: Proklet dasi bokluk smrt za tebbb", "date": "2018.10.13", "title": "Бившият съпруг на Виктория Маринова: Искам този народ да спре да мрънка"}
{"url": "http://clubz.bg/74422-shansovete_za_demokratizaciq_na_rusiq_sa_po_dobri_ako_nqma_natisk_ot_zapada", "text": "Ролята на Русия в Европа и руско-европейските отношения винаги са били шчекотлива тема. Днес на международните отношения до голяма степен се гледа под влиянието на идеологически приоритети с акцент “ценности”. Въпреки това са налице твърди интереси, които определят политиката в световен мащаб. Евопейският съюз, Европа и Русия имат много общи интереси, когато става дума за икономика, политика и преди всичко за сигурност и мир. Свидетели сме на бавна и неизбежна глобална пренасоченост на икономическа и политическа власт по посока на Азия, както и към многополюсен световен ред. Финансовата криза от 2008 г. имаше последици в цял свят, но за Запада – център на стария световен ред, тя постави под въпрос неговата хегемония. За държавите от периферията кризата провокира съмнения в универсалността на неолибералния икономически модел, което ще рече за всички онези общества, които от историческа гледна точка следваха друг модел на развитие от този на Запада. Британски министър нарече Русия \"държава парий\" Кризата задълбочи противоречията между неолибералните модели. Така се появиха неонационалистически и дяснопопулистки отговори относно провала на неолиберализма. Като важна велика сила от периферията Русия е част от тази история. След провала на постсъветската трансформация последваха националистически отговори с авторитарен и консервативен уклон. Тази тенденция набра скорост след 2008 г. Същевременно икономическата криза даде тласък на руската гледна точка, че страната е заплашена отвън и отвътре. Вследствие на това режимът направи опит да противодейства на тези въображаеми или действителни заплахи.  Това означаваше и открито отхвърляне на налаганите от Запада и Европа норми. Посланието е еднозначно: Русия няма да се унижи и подчини на Запада. Тя сама ще определя норми. Европейският съюз залага на силата на норми. Може да се говори за “мек натиск”, но понятието не касае политически или икономически отношения. Става дума за това, как общества от периферията да се съобразяват с центъра. Европейският съюз по-скоро се оказа мотор на периферията. Кризата в нормативната власт на ЕС е свързана с кризата през 2008 г. Корените обаче са по-дълбоки. Западът губи политическа и икономическа сила. Освен това кризата беше ускорена от неолибералния икономически ред – от онази катастрофална рецепта, водеща до социално обезкръвяване и подкопаване на носещата социална колона на демокрацията. Точно този коктейл от структурни проблеми създаде предпоставките за дълбок разрив в отношенията на ЕС и САЩ с Русия. \"Ди Велт\": Провал на Путин срещу американските санкции По-дълбоки структурни проблеми често стават видими чрез понятия, като “наши и ваши ценности”, както и за някакви заплахи. Това може да ескалира по посока на военна реторика. То прикрива липсата на воля за решаване на собствени проблеми. Прав беше Антонио Грамши ( ), като написа, че политически въпроси стават нерешими, когато се представят от сферата на културата. Други симптоми на днешната криза са искания за повече сигурност и свързаните с това страхове. Разширяването на НАТО играе огромна роля в отношенията между ЕС и Русия, тъй като това обостря конфликта и измества фокуса върху армии и сигурност. Разширяването на пакта води до нови заграждения в Европа. На сигурността на Европа се гледа като на изключителна привилегия, почиваща на определени ценности и идеологии, а не като на общо благо, надхвърлящо идеологическите различия, различни политически системи и интереси. НАТО започва учения на 500 километра от Русия В постимпериалния свят мирът не зависи от това, всички да мислят еднакво. Нужно е да се преглъщат и различни мнения. Изместването на властовите центрове е голямо предизвикателство за Запада. Във външната си политика САЩ по-скоро залагат на лична изгода и хегемония, преди всичко чрез военни средства. Както изглежда, досегашният икономически конфликт с Китай ще придобие нови измерения. Русия работи в тясно сътрудничество с Китай, което е от полза за Пекин. Това обаче свива ролята на Европа като модернизиращ партньор на Русия. Китай представя нов модел на развитие, фокусиран върху изграждане на инфраструктура във всички онези области, при които Западът се провали – в периферията на западния капитализъм. Въпреки това ЕС не се решава да се раздели с неолибералния модел и с евроцентристкия си светоглед. Да държиш на това, означава да продължаваш да провокираш конфликти и да доведеш докрай провинциализирането на Европа, което може да доведе до разпад на Европейския съюз. ЕС и особено неговите водещи постимпериални сили трябва да престанат да гледат на Русия през собствената си призма на «наши ценности» и «правилния ни начин на живот». Шансовете за демократизиране на Русия са по-добри, ако страната не е подложена на натиска на Европа. Вместо това като общност на различни общества ЕС би трябвало  радикално да се промени отвътре и да заложи на мирното съвместно съществуване с чужбина. Нито Русия, нито останалата част от света има интерес от западноевропейски мисионери в нови одежди. Крайно време е това да се прозре. \"Ди Велт\": Провал на Путин срещу американските санкции НАТО започва учения на 500 километра от Русия", "date": "2018.10.13", "title": "Шансовете за демократизация на Русия са по-добри, ако няма натиск от Запада"}
{"url": "http://clubz.bg/74423-izborite_v_bavariq_zadava_li_se_politicheska_burq", "text": "В Бавария традицията повелява, че постът на министър-председателя се заема от лидера на най-силната партия. Така е още от времето на Франц Йозеф Щраус - най-дълго управлявалия баварската консервативна партия Християнсоциален съюз (ХСС) - цели 27 години.  Но от около половин година насам двата поста се поделят между двама души - председател на ХСС е Хорст Зеехофер, а министър-председател на провинцията - Маркус Зьодер. Двамата политически съперници обаче са единодушни, че в Бавария може да има само един лидер. И на изборите за Ландтаг тази неделя предстои да стане ясно кой от двамата ще трябва да слезе от политическата сцена. Но залогът на тези провинциални избори е много по-висок: Бавария може да осъществи историческа промяна в курса на местната политика, вълните от което биха стигнали чак до Берлин.   За външния наблюдател баварските консерватори си остават един политически куриоз: вече повече от 6 десетилетия те управляват в Бавария почти самостоятелно. Макар че ХСС се явява на избори само в своята провинция, баварските консерватори са представени и в политиката на федерално ниво: на парламентарните избори през 2017 година ХСС спечели пропорционално за цяла Германия 6,2 процента от гласовете, преодоля петпроцентната бариера и влезе в Бундестага като самостоятелна партия. Там тя участва в обща парламентарна фракция с другите консерватори от ХДС на канцлерката Ангела Меркел.  Изборите на 14 октомври - първите след съставянето на четвъртия кабинет на Меркел - ще бъдат отражение и на това доколко добре работят заедно двете партии в Берлин. Противно на твърденията на Маркус Зьодер, баварските избиратели смятат федералната политика за важна при вземането на решението за кого да гласуват. Това показват резултатите от последните анкети на баварското радио. И това се отнася най-вече за ХСС, представен във федералното правителство с трима свои министри.  ХСС обаче има двама сериозни съперника. От една страна това е дяснопопулистката партия \"Алтернатива за Германия\" (АзГ), която след изборите в Бавария и на предстоящите две седмици по-късно местни избори в Хесен се кани да влезе и в последните два Ландтага, в които все още не е представена. Другият му конкурент са Зелените, които са твърдо решени да нарушат абсолютното мнозинство на ХСС и да влязат в управлението. Както изглежда, на тези избори баварските консерватори ще бъдат наказани от избирателите: ако преди пет години те спечелиха почти половината от подадените гласове, сега нагласите сочат, че могат да разчитат само на около 1/3 от тях. На какво се дължи този спад? От една страна на вътрешнопартийните битки за власт между председателя на партията Хорст Зеехофер и водещия кандидат на партията Маркус Зьодер. В предизборната борба и двамата използваха и популистки послания - в опит да дръпнат гласове от дяснопопулистката АзГ. Но за това платиха висока цена - рейтингът им падна. Отсега е ясно, че нито един от двамата не може да спечели тази битка. Победителят ще бъде друг - Съюз90/Зелени. Последните допитвания сочат, че Зелените могат да станат втора политическа сила в парламента в Мюнхен.  Това развитие обаче не е типично само за Бавария: социолозите наблюдават подобни тенденции в цяла Германия. Освен това се оказва, че дяснопопулистката партия АзГ не расте от това, че консерваторите губят избиратели. С предизборния си слоган \"АзГ е божието наказание за ХСС\" партията се опитва да придърпа към себе си бягащите от ХСС избиратели, но изглежда, че тази стратегия няма да им донесе голям успех. Което обаче не означава, че избирателите няма да зашлевят шамар на ХСС в неделя. Вече се спекулира, че Хорст Зеехофер е пътник. Обръща се внимание и на това, че резултатът от баварските избори може да застраши стабилността на правителството на Ангела Меркел. Това би била и първата кадрова промяна в кабинета на Меркел - ако Зеехофер подаде оставка като вътрешен министър. За негов наследник се спряга сегашният баварски вътрешен министър Йоахим Херман. Самият той демонстрира въздържаност:  Изборите в Бавария не са единственото предизвикателство за Берлин. Само две седмици по-късно и в провинция Хесен ще се проведат избори за Ландтаг. Резултатите от тях могат да бъдат значително по-заплашителни за Ангела Меркел, защото там се явява и нейният ХДС. И ако управляващата в Хесен коалиция между консерватори и Зелени под ръководството на довереника на канцлерката Фолкер Буфие загуби изборите, тази есен може да се окаже и доста бурна за Берлин и Меркел.", "date": "2018.10.13", "title": "Изборите в Бавария: задава ли се политическа буря"}
{"url": "http://clubz.bg/74421-putin_svika_syveshtanie_zaradi_ukrajna", "text": "Руският президент Владимир Путин обсъди снощи с постоянните членове на Съвета за национална сигурност на Русия вътрешно-и външнополитически въпроси, в това число ситуацията около Руската православна църква в Украйна. Това съобщи прессекретарят на руския държавен глава Дмитрий Песков, цитиран от ТАСС. Съвещанието се състоя в Москва след края на работната визита на Путин в Могильов, където вчера той заедно с беларуския президент Александър Лукашенко взе участие във Форума на регионите на двете страни. В Киев ликуват: \"Слава на Украйна\", \"Слава на Исус\" В съвещанието участваха още премиерът Дмитрий Медведев, председателите на двете камари на руския парламент Валентина Матвиенко и Вячеслав Володин, ръководителят на администрацията на Кремъл Антон Вайно, секретарят на Съвета за национална сигурност Николай Патрушев, министърът на вътрешните работи Владимир Колоколцев, на външните Сергей Лавров, на отбраната Сергей Шойгу, директорът на Федералната служба за сигурност Александър Бортников, шефът на Службата за вътрешно разузнаване Сергей Наришкин и специалният президентски представител по въпросите на опазването на околната среда и транспорта Сергей Иванов. \n\tВ четвъртък Светият синод на Вселенската патриаршия \"потвърди решението за това, че пристъпва към предоставяне на автокефалия на църквата в Украйна\", отмени грамотата от 1686 г. за преминаване на Киевската митрополия под юрисдикцията на Московската патриаршия и заяви, че възстановява ставропигията на вселенския патриарх в Киев. Решено беше и да бъде свалена анатемата от водачите на двете неканонични църкви в Украйна - Филарет от Киевската патриаршия и Макарий от Украинската автокефална църква. В РПЦ, както и в редица поместни православни църкви разглеждат тези решения като враждебни и незаконни, способни да доведат до сериозен разкол в православието, отбелязва БТА.", "date": "2018.10.13", "title": "Путин свика съвещание заради Украйна"}
{"url": "http://clubz.bg/74420-pastor_brynsyn_e_svoboden_sreshta_trymp_oshte_dnes", "text": "Американският пастор Андрю Брънсън ще кацне днес със самолет във военна база край Вашингтон и вероятно ще посети Белия дом същия ден, заяви президентът на САЩ Доналд Тръмп, цитиран от Ройтерс. Президентът на САЩ имаше предвид освобождаването от турския съд на пастора Андрю Брънсън. Американският президент каза, че не е сключвано никакво споразумение с Турция за отмяна на американските санкции в замяна на освобождаването на Брънсън. САЩ готвят нови санкции срещу Турция, ако не пусне пастор Брънсън Брънсън ще пристигне в Германия за медицински прегледи във военновъздушната база \"Рамщайн\", предаде ДПА.  \n\tАдвокатът му Исмаил Джем Халавурт заяви пред турски медии на летище \"Аднан Мендерес\" в Измир, че пасторът е заминал със съпругата си Норин и ще остане в Германия два дни, преди да се завърне в САЩ. Говорител на Белия дом обаче каза, че Брънсън се очаква да пристигне във военновъздушната база \"Андрюс\" край Вашингтон днес по обед. \n\tСенатор Том Тилис, републиканец от родния щат на Брънсън Северна Каролина, каза пред \"Фокс нюз\", че Брънсън ще направи само кратка спирка в Германия. \n\tПо-рано вчера турският съд отмени домашния арест и забраната за пътуване на пастора и сложи край на задържане, предизвикало дипломатическа криза с Вашингтон. Ердоган предлага размяна на Гюлен срещу американски пастор Самолет с оказалия се в епицентъра на скандал между Анкара и Вашингтон американски пастор Андрю Брънсън на борда си отлетя от летището в Измир снощи, съобщи очевидец, цитиран от Ройтерс. \n\tСАЩ остават обезпокоени заради останалите задържани в Турция и на други места по света американски граждани, заяви Белият дом, цитиран от Ройтерс. Белият дом приветства решението на турския съд американският пастор Андрю Брънсън да бъде пуснат на свобода и изрази готовност за съвместна работа с Турция за решаване на въпросите от взаимен интерес, предаде ТАСС, като цитира същото изявление.  Ердоган предлага размяна на Гюлен срещу американски пастор", "date": "2018.10.13", "title": "Пастор Брънсън е свободен, среща Тръмп още днес"}
