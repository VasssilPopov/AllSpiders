{"url": "http://clubz.bg/76251-kogato_na_trenirovka_dojdat_nad_50_hilqdi_dushi_video_snimki", "text": "Повече от 50 хиляди души се стекоха на последната тренировка на \"Бока Хуниорс\" преди реванша на финала на \"Копа Либертадорес\" срещу вечния съперник \"Ривър Плейт\". В първия двубой двата най-големи аржентински клуба завършиха 2:2. Реваншът в събота от 22 часа наше време е на стадиона на \"Ривър\". Головете на чужд терен не важат, така при ново равенство ще има продължения и евентуално дузпи. \"Ривър Плейт\" взе предимство в първия финал срещу \"Бока\" (СНИМКИ) Когато властта опитва да уреди мач безплатно по телевизията Ел класико? Не, най-големият мач във футбола е Суперкласико Двубоят между \"Бока Хуниорс\" и \"Ривър Плейт\" е наричан Суперкласико и смятан за един от най-ожесточените в клубния футбол. Някои дори го поставят под №1. Грандовете за първи път спорят за титлата на турнира, аналог за Латинска Америка на Шампионската лига. \"Бока Хуниорс\" отвори стадиони си, известен като \"Ла Бонбонера\", и арената се напълни. Капацитетът е 49 хиляди седящи места. Според някои източници са се стекли към 60 000 зрители. Със сигурност са над 50 000, като се имат предвид препълнените трибуни. Така \"генуезците\" отговориха на феновете на \"Ривър Плейт\", изпратен от хиляди фенове на своя стадион \"Ел Монументал\" преди две седмици. В Аржентина фенове на гостуващия отбор не се допускат на стадиона на домакина. Така утре на арената на \"милионерите\" ще има над 60 хиляди техни запалянковци. Няма да влязат почитатели на \"Бока\", независимо от призивите на президента на страната Маурисио Макри, бивш бос на \"Хуниорс\".   Когато властта опитва да уреди мач безплатно по телевизията Ел класико? Не, най-големият мач във футбола е Суперкласико", "date": "2018.11.23", "title": "Когато на тренировка дойдат над 50 хиляди души (ВИДЕО, СНИМКИ)"}
{"url": "http://clubz.bg/76227-prisydata_piralkova_s_koqto_cacarov_aha_da_udari_syyuza_na_sydiite", "text": "Скучноватата - наглед регулярна оправдателна присъда срещу наглед невзрачната и доста безгласна червена депутатка скара за пореден път главния прокурор Сотир Цацаров и Софийския градски съд. И особено пък, когато председател на състава е Атанас Атанасов - буквално допреди дни шеф на най-омразната за   организация Съюз на съдиите в България. Сотир Цацаров \"даде\" на Инспектората на ВСС съдия Атанасов заради забавени мотиви именно на присъдата срещу Пиралкова. Отделен въпрос е, че нищо такова не се е случвало например за мотивите по Христо Бисеров, за прекратяването на проверката срещу Иван Данов и безчет други оправдани... Цацаров даде шефа на Съюза на съдиите на Инспектората Но в случая това, евентуално, е странично и не говори за отмъстително отношение, а просто за съвпадение. Досъдебнопо производство и последвалото дело срещу Пиралкова са по члена за умишлена безстопанственост, от която е произлязла значителна вреда и е особено тежък случай, а именно чл. 220 от НК: Съобщението до медиите от пролетта на 2016 г. звучеше еднозначно: като председател на управителния съвет на   Пиралкова сключила преди години договор с „ за 10 години съвместна научно-изследователска дейност. Като резултат им отдала 9726,224 дка земеделски земи, намиращи се в две села. Срещу това фирмата на Гриша Ганчев   плащала по 1,80 лв. на декар. Назначена от прокурорите селскостопанска експертиза обаче уверила разследващите, че по това време арендите в района били по 70 лв./дка годишно. Така прокуратурата претендира вреда от 1 326 671.36 лв., изваждайки от установената според тях \"реална базова пазарна цена от 70 лева за един декар\" тази, договорена с \"Литекс\". От държавното обвинение изчисляват, че сумата като приход за ССА би могла да бъде в размер на 680 835,68 лв. годишно. Цацаров иска имунитета на БСП депутатка, свързана с Гриша Ганчев Бъчварова-Пиралкова е призната за невиновна, тъй като в хода на съдебното следствие не е доказана тезата на държавното обвинение, че  Софийска градска прокуратура е изградила обвинителната си теза безкритично доверявайки се на комплексни агротехнически и съдебно-икономически експертизи. \"Вещите лица извън компетентността си са дали мнение по поставени им задачи от правно естество –  установява съдия Атанасов. Т.е. - вещите лица са се произнасяли направо с твърдения има или няма престъпление и кой е \"за бой\"! Възприемайки дадените мнения от вещите лица по така поставените извън компетентността им въпроси, СГП е повдигнала обвинение, според което действителният характер на инкриминирания договор  и поради това дължимата от „Литекс Комерс“ АД на ССА парична вноска е следвало да бъде договорена в размер на средната пазарна цена за аренда на 1 дка земеделска земя в района - въпросните 70 лв, които се извежда вредата. \"По делото обаче беше установено, че инкриминираният договор   на такава. Опровергана от събраните в хода на съдебното следствие доказателства беше тезата на държавното обвинение, че в хода на изпълнението на договора не е била извършвана опитна и научно-изследователска дейност. Беше установено и че е     на средната пазарна арендна цена през 2009 г. от 70 лв. за декар\", четем още в мотивите на съда. Т.е. - имате договор за шпакловка и боядисване на апартамент, а ви съдят по цени на договор за компютърна поддръжка (илюстративно казано - няма го в мотивите)... \"В хода на разследването  каква е била извлечената от „Литекс Комерс“ АД икономическа полза от сключването и изпълнението на договора, а това е било необходимо, за да се извърши преценката дали уговорената в инкриминирания договор парична вноска   с оглед интересите на двете страни по договора и съдържанието на дължимите престации.\" Правната логика тук е: като няма изведено облагодетелстване, как се доказва \"вреда\" или несправедливост, нанесена от претендираното противоправно деяние.  \"Съдът се опита да запълни тази доказателствена празнота, но с оглед изтичането от края на инкриминирания период на 5-годишния срок за съхраняване на счетоводната документация от страна на „Литекс Комерс“ АД не бяха представени необходимите документи за формиране на категорични изводи по въпросите какви приходи през същия период дружеството е формирало от дейностите по изпълнението на договора.\" Всъщност активността на прокуратурата е за договор, сключен през 2009 г. Да добавим и че след атаката на Цацаров срещу съдия Атанасов от СГС отговориха, че всъщност казусът е бил на фаза досъдебно производство, което е образувано  Същинското дело е приключило в съда - при все искания за нова експертиза от прокуратурата и 3 месеца спиране заради имунитета на депутатката - за точно година и осем месеца. 5. \"Същевременно възприетият от държавното обвинение начин за формиране на същата вреда – чрез съотнасянето й към пропуснати ползи за ССА – изключва ангажирането на наказателната отговорност на подсъдимата за престъплението по чл. 220, ал. 2, вр. ал. 1 от НК, за което й е повдигнато обвинение,  , като съставомерен признак на това престъпление. По делото не са налице основания за признаване на подсъдимата за виновна в извършването на друго престъпление, различно от това, за което й е повдигнато обвинение, доколкото възприетите в обвинителния акт фактически обстоятелства и установените по делото факти не позволяват прилагането на закон за друго еднакво или по-леко наказуемо престъпление\", пише още съдия Атанасов. Е, как да не го дадеш на Инспектората?! Цацаров иска имунитета на БСП депутатка, свързана с Гриша Ганчев", "date": "2018.11.23", "title": "Присъдата \"Пиралкова\", с която Цацаров (аха да) удари Съюза на съдиите"}
{"url": "http://clubz.bg/76250-ne_gi_interesuva_dali_istoriqta_shte_gi_zapomni_kato_varvari_video", "text": "Раду Жуде, режисьор на филма с най-дългото заглавие в „Киномания 2018“, ще пристигне в София, за да го представи лично. Озаглавен „Не ме интересува дали историята ще ни запомни като варвари“, филмът е копродукция с България – продуцент е Росица Вълканова, работила с Жуде и по румънско-чешко-българската продукция „Аферим“ и идва в селекцията на кинофестивала с Голямата награда „Кристален глобус“ и „Europa Cinemas“ от фестивала в Карлови Вари. са думите, изречени пред румънския Министерски съвет през лятото на 1941 г., когато започва етническото прочистване на Източния фронт. Над тези думи се опитва да разсъждава и филмът на Жуде. През 1941-а румънската армия избива почти 20 хил. евреи в Одеса. В наши дни една млада театрална режисьорка решава да постави спектакъл по този мрачен епизод от историята, като направи възстановка на събитието на обществено място – но непрекъснато среща пречки, както от страна на властите, така и на местните жители. Филмът е определян като „зов за събуждане“, „провокативна документална продукция“ и „зловещо актуален навсякъде, където популизмът набира скорост“. Раду Жуде има „Сребърна мечка“ от „Берлинале 2015“ за филма „Аферим“. За новия му проект критиката казва: Премиерата на „Не ме интересува дали историята ще ни запомни като варвари“ е на 29 ноември от 19 ч. в кино „Люмиер Лидл“.    ", "date": "2018.11.23", "title": "Не ги интересува дали историята ще ги запомни като варвари (видео)"}
{"url": "http://clubz.bg/76225-semejstvoto_na_shumaher_razprostrani_neizlychvano_intervyu_s_shampiona_video", "text": "Семейството на Михаел Шумахер разпространи интервю със 7-кратния световен шампион във Формула 1, взето по-малко от два месеца преди падането със ски в края на 2013 г. Оттогава германецът е в тежко състояние в дома си в Швейцария, където за него се грижи екип рехабилитатори. В интервюто Шумахер говори за Формула 1. Той поначало рядко говореше с медиите и не беше особено словоохотлив. Интервюто е взето на 30 октомври 2013 г., а на 29 декември стана ски инцидентът с Шумахер по време на ваканция във френския курорт Мирабел. Шумахер говори с респект за Рос Браун, бившият технически директор на \"Бенетон\" и \"Ферари\".", "date": "2018.11.23", "title": "Семейството на Шумахер разпространи неизлъчвано интервю с шампиона (ВИДЕО)"}
{"url": "http://clubz.bg/76249-scenarist_na_slavi_pri_kogo_dojde_da_revesh_ot_peevski_g_n_komarnicki", "text": "Слави Трифонов е \"принудил\" премиера Бойко Борисов да признае, че трябва да има 1 лев субсидия за партиите. И е предизвикал няколко разследвания от главния прокурор Сотир Цацаров в последващо интервю. Тази теза застъпва сценаристът на \"Шоуто...\" Тошко Йорданов във Фейсбук. Борисов-Трифонов: Слави не прави партия, ще се обявява печалбата при горивата Любопитно е, че Йорданов пише през профила на самия Трифонов в социалната мрежа. Причината - нямал собствен и въпреки възраженията на работодателя си,  И започва дълга и поименна атака срещу отделни имена в българските медии като   Възмущава се и от карикатуриста  с думите: Според Йорданов, Трифонов е постигнал много повече от журналистите само с последните си две интервюта - с премиера и главния прокурор. Йорданов видно е пропуснал факта, че бюджетът за догодина мина на второ четене вчера в комисия със старата субсидия от 11 лева на глас. Цацаров се отчита след \"Шоуто на Слави\" И изброява минали постижения на работодателя си - че е обиждал свободно Борисов в ефир, че е свалил Жан Виденов, че се е опъвал на Иван Костов, и че винаги е бил \"явна опозиция на ГЕРБ\". Ето и пълния текст на Тошко Йорданов: Цацаров се отчита след \"Шоуто на Слави\"", "date": "2018.11.23", "title": "Сценарист на Слави: При кого дойде да ревеш от Пеевски, г-н Комарницки?! "}
{"url": "http://clubz.bg/76235-cacarov_se_otchita_sled_shouto_na_slavi", "text": "Главният прокурор Сотир Цацаров реши да се отчете докъде е стигнала ръководената от него институция по казусите \"Юлен\", \"Джи Пи Груп\" и имота, в който живее финансовият министър Владислав Горанов. Темите бяха повдигнати след зрителски сигнали и питания при гостуването на Цацаров в четвъртък вечер в \"Шоуто на Слави\". Цацаров смело обяви мерки срещу министри, че и срещу кабинета Действията по проверката срещу Горанов ще бъдат възложени на КПКОНПИ. Горанов: Имотът, в който живея, няма връзка с Домусчиев По повод зададени въпроси към главния прокурор при участието му в „Шоуто на Слави“, Пресцентърът на Прокуратурата предоставя следната информация: „Министерският съвет на Република България - да предприеме незабавни действия за изменение и допълнение на концесионния договор от 21.12.2001 г. с „Юлен“ АД за предоставена концесия с предмет особено право на ползване върху част от територия, изключителна държавна собственост – част от територията на Национален парк „Пирин“, община Банско, „Ски  зона с център Банско“, при съобразяване с разпоредбите на действащото законодателство (включително и в частта относно определянето на концесионното възнаграждение); - да предприеме незабавни действия за осигуряване на пълно съответствие на ползваната от концесионера площ с тази по концесионния договор /99,55ха, съгласно Териториално устройствен план (ТУП) на извънселищна територия „Ски зона с център гр. Банско“, индивидуализирана с координатите на точки от № 1 до № 252 в координатната система „1970 г.“ по чупките на външната граница на ски зоната/.“ На 08.10.2018 г.  СГП е образувала досъдебно производство за: На 08.10.2018 г., сезирана с идентичен сигнал, Специализираната прокуратура, също е образувала досъдебно производство за престъпление по чл. 321, ал. 3 вр. ал. 1 и ал. 2 НК – за това, че от неустановена дата до настоящия момент на територията на Република България образували, ръководили и участвали в организирана престъпна група – структурно трайно сдружение на три и повече лица, с цел да вършат съгласувано в страната престъпления по чл. 253, ал. 1 НК, за което е предвидено наказание „лишаване от свобода“ повече от три години, като групата била създадена с користна цел и в нея участва длъжностно лице. Поради идентичност на материалите, послужили като законен повод за образуване на двете досъдебни производства, същите са обединени (на основание чл. 217  НПК) и се наблюдават от Специализираната прокуратура. До момента са извършени множество процесуално-следствени действия: 1. Разкрита е банкова тайна по отношение на членове от Съвета на директорите на „ДЖИ ПИ ГРУП“ АД, както и на самото дружество. 2. С определение от 26.09.2018 г. на основание чл. 73,  ал. 3 Закона за мерките срещу изпиране на пари (ЗМИП) Софийски градски съд е допуснал обезпечителна мярка „Запор“ върху сметки на основание чл. 12, ал. 3 ЗМИП (общ размер 14 млн. евро).  3. Извършени са претърсвания и са иззети вещи, находящи се в банкови сейфове на лица, свързани с „ДЖИ ПИ ГРУП“ АД, както и на самото дружество.  4. Възложени са оперативно-издирвателни мероприятия на агенти на Държавна агенция „Национална сигурност“ (ДАНС).  5. Изискана е данъчна и осигурителна информация за лицата, посочени в журналистическия материал.  6. На 29.10.2018 г. като обвиняеми са привлечени лицата:  - за престъпление по чл. 321, ал. 6 НК: за това, че от началото на 2014 г. до 07.10.2018 г. в гр.София се сговорил с Владимир Лозанов да вършат в страната и в чужбина престъпления, за които е предвидено наказание „лишаване от свобода“ повече от три години – такива по чл. 255, ал. 1 и по чл. 248а НК и чрез които се цели да се набави имотна облага  - за престъпление по чл. 253, ал. 5 вр. ал. 4 вр. ал. 1 НК: за това, че на 21.09.2018 г. в гр. София извършил финансова операция – наредил банков превод от сметка при банка „Уникредит Булбанк“ АД с титуляр Георги Василев към негова сметка в друга банка в размер на 14 00 0000 евро, за която сума знаел, че е придобита чрез тежко умишлено престъпление – такова по чл. 255, ал. 1 и по чл. 248а НК като имуществото е в особено големи размери и случаят е особено тежък.  Мярката за неотклонение на обв. Василев е парична гаранция в размер на 30 000 лв. - за престъпление по чл. 321, ал. 6 НК: за това, че от началото на 2014 г. до 07.10.2018 г. в гр. София се сговорил с Георги Василев да вършат в страната и в чужбина престъпления, за които е предвидено наказание „лишаване от свобода“ повече от три години – такива по чл. 255, ал.1 и по чл. 248а НК и чрез които се цели да се набави имотна облага. Мярката за неотклонение на обв. Лозанов е парична гаранция в размер на 15 000 лв. Разследването касае множество проекти по различни програми, опериращи със средства, предоставени от Европейски съюз, както и длъжностни лица от различни институции, бенефициенти и други физически лица, които се намират на територията на цялата страна. Горанов: Имотът, в който живея, няма връзка с Домусчиев", "date": "2018.11.23", "title": "Цацаров се отчита след \"Шоуто на Слави\""}
{"url": "http://clubz.bg/76240-ekoministerstvoto_zagubeno_v_koordinatnata_sistema_po_kazusa_s_bansko", "text": "Заканата на главния прокурор Сотир Цацаров, че ще търси отговорност от Министерския съвет за това, че протака с разрешаването на казуса с концесията на ски зоната в Банско, за която има установени нарушения, повлече крак. Днес в обяснителен режим влезе ресорният министър – този на околната среда и водите – Нено Димов. Като от обясненията му стана ясно, че ведомството не знае изобщо как да разглежда концесията на „Юлен“ АД. Загубило се е в… координатните точки, определящи площта й. Едно обаче стана категорично ясно – че държавата не смята да стартира нова процедура по търсене на концесионер и настоява да запази сегашния. Както и че вината по случая трябва да се търси в... разбира се - предходните правителства. Както е известно, договорът с „Юлен“, мажоритарният дял от която доскоро държеше кипърската офшорка Маренго Трейдинг, а сега офшорката ТАК Сървисиз, е подписан в далечната 2001 година, като не е актуализиран и е по условията на тогавашния закон за подземните богатства. Цацаров смело обяви мерки срещу министри, че и срещу кабинета От години природозащитниците алармират, че концесионерът, зад когото се смята че стои собственикът на ПИБ и председател на федерацията по ски Цеко Минев, се разпростира на площ от 165 ха при определени му по договор 95,5 ха. Срещу това плаща концесионна такса от средно 270 000 лева на година  Бойко Борисов: Всички знаем кой е собственикът на \"Юлен\", Цеко Минев Проверка на прокуратурата по сигнал на „Зелените“ потвърди тези заключения и поиска от кабинета да ревизира договора с „Юлен“, което и досега не се е случило. През 2017 година, предколедно, Нено Димов и бившият вече вицепремиер, сега депутат – Валери Симеонов, се опитаха да прокарат на тъмно, без предварително обществено обсъждане, изменение в договора за концесията на ски зоната. Внесоха анекс, който Министерският съвет трябваше да одобри. Това се случва малко преди парламентът да гласува новият закон за концесиите, за който тогава се гарантираше, че ще привнесе повече прозрачност при раздаването на държавните земи за стопанисване. Законът вече е в сила. Правителството с коледен подарък за \"Юлен\" Вечерта преди разглеждането на тази точка обаче проектоанексът изтече в медийното пространство, като с него на „Юлен“ се даваха повече земи срещу 30% скок на таксата. И екозащитниците веднага реагираха: „увеличават площта, в която може да се сече и застроява Национален парк „Пирин“ десетократно – от 99,5 ха на близо 1000 ха“. На следващия ден, раздразнен от медийните публикации, премиерът Бойко Борисов нареди точката да бъде отложена. И такава си е до днес. Междувременно се случиха две други неща, които спомогнаха за протакането. Едното е, че в началото на 2018 година прокуратурата започна проверката си за ски зоната, а другото е, че паралелно с проекта за анекс, Димов и Симеонов бяха предложили и частично изменение в Плана за управление на парк „Пирин“, с което се дава възможност за строителство и за извършване на водохващания на 48% от територията на целия парк. Това се случи в последния работен ден на правителството преди Нова година и доведе до вълна от протести. Решението бе мотивирано със строителството на т.нар. втора кабинка. Проект за таква все още не е видял бял свят. Според решението на МС 48на сто от територията на парк \"Пирин\" се отварят за застрояване, тъй като такива дейности се разрешават в Зоната за сгради и съоръжения (0,6% от парка), Зоната за туризъм (2,2% от парка) и в Зоната за опазване на горските екосистеми и отдих (45,2% от парка). Ден 2 от решението за Пирин: \"Знаят ли министрите какво са гласували?\" За това изменение от екоминистерството твърдят, че няма нужда от извършване на екологични оценки. Така казусът бе отнесен от екозащитниците в съда. Тричленен състав на Върховния административен съд (ВАС) отсъди, че министерството трябва да назначи екооценки и също като еколозите изрази „съмнение“, че ако в парка се правят водохващания, то ще е за целите на питейните нужди, а не за захранването на ски пистите с изкуствен сняг. Законът разрешава водохващания да се правят само за питейни нужди, но е факт, че за сегашните писти има изградени съоръжения за сняг. ВАС попита също така какво налага да се прави частично изменение в плана за управление на парка, след като в момента се разработва нов план. Съдът отмени спорното решение на кабинета за парк \"Пирин\" МОСВ обаче обжалва това решение като към момента се чака произнасянето на петчленния състав на съда. Преди седмица бе заседанието по делото. Въпросът с плана и този с концесията са свързани, защото правителството реши докато ВАС не се произнесе окончателно за плана за управление, да не се изменя и договорът за концесия с „Юлен“. Докато текат делата прокуратурата излезе с резултат по собствената си проверка. И с две препоръки към правителството: Цацаров пише до Борисов: Променете договора с \"Юлен\" (ПЪЛЕН ТЕКСТ) Така стигаме до днешния ден, когато от прокуратурата, във връзка с участието на Цацаров в шоуто на Слави Трифонов, излязоха със съобщение, че и този ноември са направили запитване до МС докъде са стигнали с процедурата по изменението на договора, а Нено Димов реши да свика спешна пресконференция. За да обяви, че министерството не може да се справи с координатите, заложени в договора като площ за стопанисване. И последваха „но“-тата. Според цитираните координатни точки от 1 до 252, площта за ползване била 818 ха, а според Териториалния устройствен план (ТУП) – 1075 ха. А \"Юлен\" ползва 165 ха. Валери Симеонов: Вторият лифт на Банско е благотворителен жест Или както преди време Димов и Симеонов констатираха - площта на концесията била \"ориентировъчна\". Констатираха още: че в стария закон понятията \"концесионна площ\" и \"концесионна територия\", не съществуват, което води до проблеми при установяването на обекта на концесията. Отделно към момента на сключването на договора с \"Юлен\" не е имало легална дефиниция и за \"ски писта\". Следователно още изначално на държавата не й е било ясно какво влиза в този договор - от площта през пистите и съпътстващите ги съоръжения. И прехвърли отговорността към предшественика си, подписал договора през 2001 година - Долорес Арсенова. Иначе за пореден път Димов заяви, че не знаел кой стои зад „Юлен“. Общувал си само с представители на фирмата. Министърът наблегна на това, че държавата смята да измени договора така, че да се увеличи концесионното плащане. Според първоначалния вариант, онзи предложен на тъмно, прогнозната концесионна такса за следващите три години трябваше да е 350 000 лева. За сравнение, при сегашните условия \"Юлен\" е плащала малко над 274 000 лв. през 2014 г., 261 000 през 2015 г., а за 2016 година - 270 000 лв. Или държавата ще получава около средно 80 000 лева повече на година от стопанисването на най-големия ни ски курорт. В новото споразумение бяха предвидени и глоби за концесионера при неизпълнение и на други клаузи, извън плащането на таксата, каквито досега нямаше. Бойко Борисов: Всички знаем кой е собственикът на \"Юлен\", Цеко Минев Правителството с коледен подарък за \"Юлен\" Ден 2 от решението за Пирин: \"Знаят ли министрите какво са гласували?\" Съдът отмени спорното решение на кабинета за парк \"Пирин\" Цацаров пише до Борисов: Променете договора с \"Юлен\" (ПЪЛЕН ТЕКСТ) Валери Симеонов: Вторият лифт на Банско е благотворителен жест", "date": "2018.11.23", "title": "Екоминистерството загубено в координатната система по казуса с Банско"}
{"url": "http://clubz.bg/76236-sauditskiqt_princ_salman_se_gotvel_da_syzdade_atomna_bomba", "text": "Преди саудитският престолонаследник Мохамед бин Салман да бъде уличен от ЦРУ за убийството на журналиста Джамал Кашоги, американските разузнавателни служби се опитваха да разгадаят друга мистерия: дали принцът не полага основата на създаване на атомна бомба, пише в.  33-годишният наследник на саудитския престол ръководеше преговори с американското министерство на енергетиката и Държавния департамент, за да убеди САЩ да продадат на Саудитска Арабия проекти за атомни електроцентрали. Сделката беше за над 80 милиарда долара в зависимост от това колко атомни електроцентрали решат да построят саудитците, отбелязва американското издание. Но има една пречка: Саудитска Арабия настоява да произвежда собствено ядрено гориво, въпреки че може да го купува по-евтино в чужбина, казват запознати с преговорите американски и саудитски служители. Това буди безпокойство във Вашингтон, че саудитците могат да отклонят своето гориво към таен оръжеен проект - точно това, което САЩ и техните съюзници се опасяваха, че прави Иран преди сключването на ядреното споразумение през 2015 г., от което американският президент Доналд Тръмп впоследствие се отказа. US разузнаването: Принц Салман е наредил убийството на Кашоги Принц Мохамед предизвика тревога, когато обяви по-рано тази година в разгара на преговорите, че ако Иран - най-ожесточеният съперник на Саудитска Арабия, разработи атомна бомба, саудитците ще последват този пример колкото се може по-скоро. Саудитските преговарящи предизвикаха още тревоги, като казаха на правителството на Тръмп, че Саудитска Арабия ще откаже да подпише споразумение, позволяващо на инспектори на САЩ да правят проверки в кралството за признаци, че то може да разработва бомба, заявиха американски служители, цитирани от \"Ню Йорк таймс\". През март американският министър на енергетиката Рик Пери беше попитан от Конгреса за водените от неговото ведомство тайни преговори със Саудитска Арабия, но той отклони въпроса дали правителството на Тръмп възнамерява да настоява да бъде забранено на кралството да произвежда ядрено гориво.  Кашоги се канел да разкрие как Рияд използва химическо оръжие Осем месеца по-късно американското правителство не казва докъде са стигнали преговорите. Сега над сделката е надвиснал въпросът дали на саудитското правителство, убило Кашоги и многократно променило своята версия за убийството, може да се има доверие, за да му бъдат предоставени ядрено гориво и технологии. Подобно гориво може да се използва за мирни или военни цели, отбелязва \"Ню Йорк таймс\". В частни разговори американски правителствени служители настояват, че ако САЩ не продадат ядреното оборудване на Саудитска Арабия, някой друг ще го направи - може би Русия, Китай или Южна Корея. Според тях гарантирането, че саудитците използват реактор, проектиран от компанията \"Уестингхаус\", която е единственият американски конкурент за сделката, съответства на настояването на Тръмп, че работните места, петролът и стратегическите отношения между Рияд и Вашингтон са много по-важни от смъртта на саудитски дисидент, живял и писал статии в САЩ, изтъква \"Ню Йорк таймс\", цитиран от БТА. Кашоги се канел да разкрие как Рияд използва химическо оръжие", "date": "2018.11.23", "title": "Саудитският принц Салман се готвел да създаде атомна бомба"}
{"url": "http://clubz.bg/76233-goranov_imotyt_v_kojto_jiveq_nqma_vryzka_s_domuschiev", "text": "Финансовият министър Владислав Горанов днес отрече апартаментът, в който той живее, да има нещо общо с фамилията Домусчиеви или с техния бизнес. В специално изявление пред журналисти Горанов заяви, че той ползва безвъзмедно имот, предоставен му от негов \"роднина, кръстник на двете ми деца и на мен самия\". Темата за жилището, което обитава семейството на финансовия министър, излезе на дневен ред след гостуването в четвъртък вечер на главния прокурор Сотир Цацаров в \"Шоуто на Слави\". На зрителски въпрос за евентуален конфликт на интереси на Горанов Цацаров обяви, че сега научава за това и че ще има проверка. Цацаров смело обяви мерки срещу министри, че и срещу кабинета Горанов днес излезе, за да обясни, че още през април е посочил в имотната си декларация пред Сметната палата, че ползва безвъзмедно апартамент, който е на негов \"роднина\" и че е преценил, че няма конфликт на интереси. В   се посочва, че живее в жилище от 180 км. м, който ползва безвъзмездно. Според публикация на  става дума за имот във ВИП комплекса \"Есте Хоум енд СПА\", собственост на фирми, свързани с бизнесмените Кирил и Георги Домусчиеви.  В КПКОНПИ има такава проверка, каза още Горанов. Резултатите се очакват да бъдат обявени на 8 декември. \"Лично през април съм декларирал този имот с ясното съзнание, че не представлява конфликт на интереси\", каза той и нарече \"спекулации\" твърденията, че жилището имало нещо общо с Домусчиеви.  \"Този апартамент е предоставен за ползване през 2012 г. от близък мой роднина, кръстник на двете ми деца и на мен, но ще спра дотук, защото позволете ми да запазя лично пространство\", каза още той. Финансовият министър отказа да назове за кого става въпрос, но обеща, че пред КПКОНПИ, \"ако те изискат подобна информация, ще им предоставя всички факти и обстоятелства\".  Валери Симеонов: Не може един гологлав чалгар да се изявява като съдия в България  На въпрос защо сега се повдига този въпрос Горанов отговори: \"Не знам защо се появява точно сега. Имаше много спекулации, че живея в имот на Дочусчиеви. Ако имах някакви притеснения, нямаше да го декларирам.\" Той не направи предположение от кого може да е атаката, но добави: \"В политиката това го има - висши държавни длъжности, финансовият министър, отговорен човек, с много власт от гледна точка на публичните финанси...\"  И потрети: \"Единственото, с което не съм съгласен са неверните факти, които се тиражират и с които се спекулира, че това е собственост на Домусчиев.\" Горанов уточни още, че познава от 20 години човека, който му е дал да ползва имота. Според публикация в \"Капитал\"  . Той е високопоставен масон и е Велик командир на една от ложите в България. Попитан защо не си купи жилище, а живее без пари в чужд  имот, финансовият министър отговори така: Валери Симеонов: Не може един гологлав чалгар да се изявява като съдия в България ", "date": "2018.11.23", "title": "Горанов: Имотът, в който живея, няма връзка с Домусчиев"}
{"url": "http://clubz.bg/76242-es_vremenno_priznava_britanskite_kliringovi_kyshti", "text": "Европейските регулатори започнаха днес да прилагат плана, който ще гарантира, че транзакциите на трансгранични деривативи за трилиони евро няма да бъдат прекъснати в случай на Брекзит без сделка, предаде Ройтерс. Това се случва само два дни преди извънредната среща на върха на ЕС, на която трябва да бъде постигнато споразумението за излизането на Великобритания. То трябва да включва и преходен период поне до края на 2020 г. От Европейския орган за ценни книжа и пазари (ESMA) съобщиха, че ще започнат временно \"признаване\" на клиринговите къщи във Великобритания, за да могат те да продължат клиринговата търговия с деривативи за клиентите в ЕС след Брекзит - в случай че няма преходен период.  Брюксел и Лондон се споразумяха по проектодекларацията за Брекзит Г-7 предупреждава: Брекзит заплашва и световната икономика Клиринговата къща LCH - клон на Лондонската стокова борса, изчиства над 90 на сто от лихвените суапове в Европа. Това позволява банките и компаниите да се защитят от неочаквани движения на лихвените проценти. Франсоа Вилроа дьо Гало – управителят на френската Централна банка, заяви днес, че подкрепя това временно решение. Преди това той неведнъж се изказа против достъпа на британските клирингови къщи до европейските пазари без надзора на ЕС. Г-7 предупреждава: Брекзит заплашва и световната икономика", "date": "2018.11.23", "title": "ЕС временно признава британските клирингови къщи"}
{"url": "http://clubz.bg/76248-pyrvi_pogled_kym_igralniq_%E2%80%9Ecar_lyv%E2%80%9C_video", "text": "„Дисни“ пусна първи кадри от новия си игрален римейк на анимационния филм от 1994 г. „Цар Лъв“ в четвъртък, Деня на благодарността за американците. Тийзърът започва така, както и любимият на милиони деца „Цар Лъв“ – изгрев над саваната, полет на ято птици, устремени към слънцето… Преживяването не е ново за Джоунс, той озвучаваше достолепния цар на животните и в оригинала на „Дисни“. Лъвчето Симба е създадено с CGI ефекти. Глас му дава Доналд Глоувър, познат и с алтерегото си Чайлдиш Гамбино. Вироглавата Нала говори с гласа на Бионсе, коварният Скар е озвучен от Чиуетел Еджиофор   Алфре Удард е майката на Симба Сараби. Любимото дуо Тимон и Пумба е поверено съответно на Били Айхнер и Сет Роугън. В състава влиза и един тв водещ – Джон Оливър ще даде глас на птицата Зазу. Подбраните в краткото видео сцени покриват това, което публиката вече е виждала от оригинала. Режисьор на игралния филм е Джон Фавро, който вече има опит в жанра – през 2016 г. направи игрална версия на друга детска класика, „Книга за джунглата“, с гласовете на Бил Мъри, Скарлет Йохансон, Идрис Елба… Това е поредният от серия игрални версии на анимации на „Дисни“. В списъка на предстоящите нови игрални продукции влизат „Дъмбо“, „Аладин“, „Мулан“, „Лейди и Скитника“. Премиерната дата на „Цар Лъв“ е насрочена за 19 юли 2019 г. \n\t", "date": "2018.11.23", "title": "Първи поглед към игралния „Цар Лъв“ (видео)"}
{"url": "http://clubz.bg/76245-dyshterqta_na_cvetanov_ne_bila_kalinka_v_svetovnata_banka", "text": "Председателят на парламентарната група на ГЕРБ Цветан Цветанов отрече да е имало ходатайство за назначението на дъщеря му Гергана на работа в Световната банка.  Цветанов: ГЕРБ изпълни мечтите на демократичната общност Според медийна публикация от тази седмица най-голямата от трите дъщери на Цветанов - Гергана, е започнала работа в Световната банка почти веднага след завършването си на университета Baht в Югозападна Англия. Бакалавърът по политика и международни отношения Гергана Цветанова е назначена в международната финансова институция, където Кристалина Георгиева, която беше еврокомисар по предложение на ГЕРБ, е на ръководен пост. Гергана се е дипломирала миналата година. Бившият еврокомисар Кристалина Георгиева е главен изпълнителен директор на Световната банка от януари 2017 г. Преди това тя напусна Европейската комисия, където беше еврокомисар от 2010 г., за да се кандидатира за генерален секретар на ООН. След като не беше избрана на поста, подаде оставка от Еврокомисията и се върна в Световната банка, където работи от 1993 г. ", "date": "2018.11.23", "title": "Дъщерята на Цветанов не била \"калинка\" в Световната банка"}
{"url": "http://clubz.bg/76237-bylgariq_v_shengen_samo_po_vyzduha_yuridicheski_e_vyzmojno", "text": "Юридически е възможно България да бъде приета частично в Шенгенското споразумение, заяви днес зам.-говорителката на Еврокомисията Наташа Берто. Тя обаче допълни, че това може да се случи, ако решението бъде взето от страните членки. Еврокомисията иска край на граничния контрол в Шенген Преди два дни у нас се появиха  , че през пролетта на 2019 г. страната ни може да бъде приета в Шенген, но само по въздуха. Това означава, че пристигащите на нашите летища от други места в Шенген няма да преминават паспортна проверка. Това ще важи и при пристигането от България на аерогари в Шенген. В отговор на въпрос тя допълни, че не е в състояние да потвърди дали е била обсъждана дата за приемането на България в Шенген. И повтори, че такова решение не се взема от Комисията.", "date": "2018.11.23", "title": "България в Шенген само по въздуха - юридически е възможно"}
{"url": "http://clubz.bg/76218-biberoni_i_salfetki", "text": "Тоя биберон с партийните субсидии пак ни беше напъхан за дъвчене и нанкане. Оная вечер, когато Слави Трифонов и Бойко Борисов упражняваха жанра \"интервю\", премиерът дори обеща да помисли и да го предложи - \"да видим какво ще стане\". Борисов-Трифонов: Слави не прави партия, ще се обявява печалбата при горивата Ами нищо не стана. Парламентарната Комисия по бюджет и финанси одобри вчера за второ четене в пленарна зала да влезе субсидия от 11 лева за всеки получен глас на избори. Тоест - около 32 милиона лева годишно, за всички представени в 44-ия парламент партии.  Сега ще ви разкажа колко зле ще стане за всинца ни, ако субсидията на партиите в България стане 1 лев за всеки получен глас на избори. Следете ми мисълта.   Проект за субсидията - над милион гласове, само по 11 стотинки за глас Какво правеха мутрите - вземаха такса спокойствие от бизнеса. Същото, което правят полицаи от наркодилъри и публични домове, данъчни - от заведения и магазини. Е, партиите на власт ще се обърнат към бизнеса - и този път не само за процент от обществените поръчки, за дарения или за да плати някое партийно мероприятие. Ще искат повече - и бизнесът ще дава.  Когато освен процента от обществените поръчки, ще се иска и още, значи трябва да се вземе от някой друг. Този \"друг\" сме всички ние, които като потребители на стоки и услуги ще бъдем натоварени с новата корупция. Неограничено. \"Ако направим такава ниска субсидия 1 лева, парламентът и политическите партии ще попаднат веднага в ръцете на богатите хора, не казвам дори олигарси, сигурно и в техни ръце\", каза Бойко Борисов. Така си е - да не е направил партия, за да я дели с \"олигарсите\". Партийната номенклатура е достатъчно богата и иска тя да си държи партиите - сега олигарсите са й в ръцете, не обратното. Нали една майка ги е раждала. Бизнесът в България се роди от някое и друго ребро на партиите. Аз съм те създал, аз ще те убия, рекъл Тарас Булба на сина си, нали помните Гогол. И го съсякъл. Сега им пращат прокурори или КПКОНПИ, заедно или поотделно. Предизборно. Борисов реже депутати и партийни субсидии И тук се появява една логическа задачка. Министърът на финансите Владислав Горанов живее \"безвъзмездно\" в луксозно жилище на бизнесмена Кирил Домусчиев от 2012 г., когато още не е бил министър, но е бил функция на ГЕРБ - и заместник-министър на финансите. Кой от двамата в чии ръце е - Горанов ли държи Домусчиев или Домусчиев - Горанов? Верният отговор е, че обичат да пият заедно чай, а Домусчиев е гостоприемен - когато имаш два апартамента, дай единия на финансовия министър. Това (субсидия от 11 лева) е единственият начин партиите да имат своя политически живот - обучения, семинари, продължава да ни биберони Борисов.  Нивото, което показват депутатите и висшите представители на изпълнителната власт е ниско, политиките - никакви, компетентността - слаба. И всичко това резултира само в едно - все така лошо качество на живот за все така най-бедните в ЕС. А отгоре на всичко хюгата никаква я няма. Така че от партийното обучение файдата е колкото от Десислава Атанасова като здравен министър - запомнена е единствено като разход за работна заплата.  Изводът. За ГЕРБ няма никакво значение, ако одобрят субсидия от лев. Гражданите за европейско развитие на България имат пари на влог, управляват от десетина години - няма да го правим на въпрос за двайсетина месеца, така че имат бизнес, който им се отблагодарява - за добрите условия за бизнес, които създават с управлението си, вие какво си помислихте. (От пътните проекти, които стартират догодина за общо 3.75 милиарда лева, 10 процента правят 375 милиона лева. Това е над 12 пъти повече от партийната субсидия за всички партии. Това е задачка от учебник, който още не е издаден, вие какво си помислихте?)    За БСП, които отдавна са вечните втори - и властта все им се изплъзва, това ще е удар. Три пъти избори в една година си е разорение - това са пари за гориво, коли, хотели, пиари, реквизит, почерпки, подаръци, флаери, плакати, медии, певци и певици, календари, картички, озвучителна техника, наеми на зали, тениски, запалки и т.н., и т.н.  За ДПС няма финансови проблеми. За малките партии намаляването на субсидията ще ги изличи. Както и мажоритарните избори - или намаляването наполовина на депутатите.  Затова за Борисов е лесно да обещае, че ще опита да намали субсидията. Ако стане, със Слави Трифонов ще си поделят дивидентите от този популистки удар.  Все едно е колко ще са субсидиите за партиите - 50 стотинки или 50 лева, защото партиите ни са развалена стока, съдейки по държавата, която конструират. Развалената стока се бракува. Но вместо това - дъвчем глуповатата тема има ли значение размерът за партийното строителство. Внесоха подписката за референдум за партийните субсидии Така че на всички нас - по един биберон. Да нанкаме и да не мрънкаме. На богатата партийна номенклатура - салфетки. Да не се цапат, като папкат. Проект за субсидията - над милион гласове, само по 11 стотинки за глас Предизборно. Борисов реже депутати и партийни субсидии Внесоха подписката за референдум за партийните субсидии", "date": "2018.11.23", "title": "Биберони и салфетки"}
{"url": "http://clubz.bg/76224-gibraltar_ostana_prechka_pred_sporazumeneto_za_brekzit", "text": "Испанският премиер Педро Санчес заплаши снощи да наложи вето върху проектодекларацията за Брекзит. Вчера бе разтпространен проектът на политическата декларация, която се очаква да бъде приета на извънредния Европейски съвет в неделя. Забележките на Испания обаче поставят това под въпрос. Мадрид заплашва да гласува против сделката за \"Брекзит\" заради Гибралтар По тази причина преговарящият екип на ЕС, или т. нар. шерпи, заседаваха днес в Брюксел в опит да разчистят последната пречка преди срещата, предаде Ройтерс. Те обаче не успяха да направят това, съобщиха дипломатчески източници за Клуб Z. Европейските институци и испанските власти продължават да работят по текст, който да е удовлетворителен. Испания настоява за промени в споразумението за Брекзит и в декларацията за новите отношения между Великобритания и ЕС, в които да се изтъква, че всякакви решения за Гибралтар трябва да се вземат след преки преговори с Мадрид. Испанският държавен секретар за европейските въпроси Луис Марко Агириано заяви, че Мадрд иска писмен ангажимент от Лондон за Гибралтар преди срещата на върха на ЕС в неделя, Испания заплашва да се противопостави на споразумението за Брекзит, ако нейното право на вето за бъдещите отношения между ЕС и британския анклав не бъде признато писмено. Запитан дали Педро Санчес ще присъства на Европейския съвет в неделя, Агириано отговори: Според правилата на ЕС споразумението изисква одобрението от квалифицирано мнозинство, а не пълно единодушие. Една отделно взета държава не може да го блокира. Лидерите на страните от Съюза обаче искат съгласие по този чувствителен политически въпрос. Брюксел и Лондон се споразумяха по проектодекларацията за Брекзит Държавите членки са решени да не допуснат преправяне на нито един от двата текста и предпочитат да адресират безпокойството на Испания в отделно изявление, което да не бъде част от преговорите с Лондон. Дипломати от ЕС се опасяват, че Педро Санчес ще иска да обсъди текста на най-високо равнище в неделя. Предполага се, че с поведението си той се опитва да натрупа точки преди местните избори на 2 декември в ключовата за неговата Испанска социалистическа работническа партия (ИСРП) автономна провинция Андалусия. Социалистите в Испания в момента са в управляващата коалиция, без обаче да са спечелили парламентарните избори. Санчес стана премиер след свалянето на консерватора Мариано Рахой с вот на недоверие през юни. Брюксел и Лондон се споразумяха по проектодекларацията за Брекзит", "date": "2018.11.23", "title": "Гибралтар остана пречка пред споразуменето за Брекзит"}
{"url": "http://clubz.bg/76238-bylgariq_gubi_oshte_godina_ako_cenata_na_iztrebitelite_se_vdigne", "text": "Вицепремиерът и военен министър Красимир Каракачанов заяви днес, че ако правителството трябва да увеличи разходите за изтребители над одобрените 1,8 милиарда лева с ДДС, ще бъде загубена още една година. Темата за доставка на нови бойни самолети за българската военна авиация е в политическия дневен ред от 2002 г. насам. Очаква се догодина най-сетне да бъде финализирана с избор на поне 8 самолета и сключването на междуправителствен договор за целта, който трябва да получи и одобрението на парламента. Решението ще е политическо. \"Борисов има последната дума какви изтребители ще вземем\" Подадени бяха оферти за шведски \"Грипен\" и американски Ф-16 и Ф-18, както и за втора ръка \"Юрофайтър\" от Италия. Те вече бяха анализирани от експертна група, след която политико-военна комисия ще се опита да ги подобри и да събере необходимата за оценяването им информация. Каракачанов лобирал пред Нинова за новите изтребители Според министърът възможността цената за изтребителите да се вдигне за сметка на една от страните-купувачи не стои, защото така другите ще обжалват поръчката. Швеция и SAAB, които предлагат \"Грипен\", вече обявиха, че офертата им отговаря на българските условия и се вмества в заложения бюджет - за 8 изтребителя Gripen C/D за 1.8 млрд. лева с ДДС. Първите четири самолета ще бъдат доставени до две години след подписването на договора. Това ще позволи постигането на пълни способности за бойно дежурство по мисията ер полисинг на НАТО до 24 месеца след като бъде подписан договорът. Обучението на пилотите ще започне 6 месеца преди първата доставка. Решено: тръгва втори опит за купуване на изтребители и бойна техника Преди дни от Lockheed Martin обаче заявиха, че няма да могат да отговорят на изискването първите изтребители Ф 16 да бъдат доставени две години след подписване на договора. Министърът на отбраната коментира и изявлението на соцлидера Корнелия Нинова, заявила вчера, че при обиколката ѝ из ямболските села са я пресрещнали полицаи и са присъствали на срещите ѝ. Каракачанов лобирал пред Нинова за новите изтребители Решено: тръгва втори опит за купуване на изтребители и бойна техника", "date": "2018.11.23", "title": "България губи още година, ако цената на изтребителите се вдигне"}
{"url": "http://clubz.bg/76226-koq_sistema_izvinete", "text": "Коя система по-точно искате да смените? „Как коя – сегашната!“ Млади са, някои от тях с наметнати трикольори, спрели са движението по магистралата. Една жена крещи срещу тях, защото иска да премине. Пита ги защо не протестират пред парламента, а ѝ нарушават правата на данъкоплатец да ползва магистралата. Тя хвърля в лицата им грозна обида. Един от младежите заплашително тръгва към нея. Друг се приближава и я пита: „Ти би ли дошла с нас пред парламента“. Откъм блокадата се чува глас „И заради твоето дете го правим!“ Една минута, в която е събрано всичко. Всичко – защото всеки може да види различни неща в тази сценка. На един тя ще се привиди като справедливия гняв на едно отвратено гражданско общество. Друг ще застане на страната на жената, която наистина беше възпрепятствана да пътува. Трети ще оприличи водачите на блокадата като мутри, които просто си вършат работата, за която им е платено. Четвърти ще заподозре младия мъж с агресивната походка като провокатор. Пети ще гадае кой ли от застрашените богаташи е прежалил една торба от откраднатите пари, за да дестабилизира обстановката и събори правителството, което е решило да му търси сметка. Шести ще започне сложни геополитически разсъждение за източна или западна чужда намеса. Какво се полага на протестиращ насред пътя? Нарушение има, нарушител няма И всички може да са прави – при това едновременно. Така е с българските протести. Дали са инспирирани и организирани, или спонтанни и искрени, малко след началото им в тях има смесица от всякакви хора – и наивни, и платени, и справедливо гневни, и провокатори, и сеирджии, и професионални протестиращи, писачи и носачи на плакати. Сега на тях пише, че се иска смяна на системата. Коя точно система и с каква нова система?  Този въпрос изненадва протестиращите. Когато казват, че искат смяна на системата те нямат нищо повече предвид от това, че не искат сегашната ситуация. Има разлика от предишни протести, в които често сме чували, че се иска смяна на статуквото. Този път се иска нещо повече – не се иска едно статукво да се смени с друго. Стигнат е някакъв предел, граница, след която не се иска да е повече това, което е сега. Система – множество от обекти и връзки между тях, които се разглеждат като едно цяло. В нашия случай – множество от институции и връзки между тях, които се разглеждат като управление на живота в държавата. Хората от протестите може никога да не са чували за Монтескьо и формулираната от него доктрина за разделение на властите, но са съвсем наясно, когато нещо не е наред. Протестът е спонтанен. С \"вся осталная\" за гарнитура Щом в Народното събрание има толкова много хора, които съвсем очевидно не са за там – значи нещо не е наред. Щом някой казва на министър-председателя за главния прокурор на републиката „Сам си го избра“, значи нещо е съмнително. Щом в парламента се броят и от един-двама в бройката зависи дали ще работят или няма да работят – значи нещо е сбъркано. Щом президентът казва, че ни управлява пак партия-държава, но не смята за нужно правителството на партията-държава да подаде оставка – значи нещо не е такова, каквото изглежда. Щом другите подлежащи на арест са все „издирвани лица“ и цялата наказателна мощ се е стоварила само върху Иванчева и заместничката й – значи има нещо много дълбоко сгрешено. По такива дребни на пръв поглед и видими неща съдят хората за институциите и връзките между тях. Дори и не споменаваме онези очевидни неща, които говорят за гнилост и развала като продажбите на българско гражданство, високомерно, арогантно или цинично отношение на лица, които временно заемат служебни места по върховете на институциите. Всичко това определя отношението на хората към подредбата на живота ни, за по-кратко – към системата. И сега те настояват тя да бъде сменена. С каква да я сменим, питам хората от един протест. С демократична, отговарят те. „Това вече не го ли направихме през 1989 година?“ Протестите си вървят, Патриотите си обиждат В демократичната система има многопартийност, а не една партия ръководителка. В нашата система има много партии, но всички те са заченати от едната партия и носят нейните генетични черти. В самите партии се очаква да се ценят хората с най-голям принос към утвърждаването на ценностите на партията, а не най-послушните на лидера. По същата ценностна причина би трябвало да се подреждат и партийните листи, а не според материалния принос на съответния кандидат. В демократичната избирателна система се улеснява достъпът до правото на глас, не се търсят от десет дола вода да се забрани електронното гласуване и така да се затрудни гласуването на хора, които веднъж вече си наказал като си ги принудил да напуснат страната. В демократичната система законодателната, изпълнителната и съдебната власт се упражняват от различни и независими една от друга институции, които освен това имат механизъм да се контролират една друга. Главният прокурор на едната власт не се избира от премиера на другата власт. Защото няма как избраният да контролира онзи, който го е избрал. В демократичната система изпълнителната власт се отчита пред законодателната, а не обратното. А президентът няма никакво основание да очаква премиерът да му се появи на гости с предварително зададената задача да се отчете по въпроса за битката  с корупцията и намалените външни инвестиции. Може да ни изглежда симпатично премиерът и президентът да си гостуват и да си говорят по някакви проблеми, но истината е, че те нямат определена от закона подобна пресечна точка. Стигне ли се дотам да се налага президентът да вика премиера по някакъв проблем, то тежко ни и горко заради размера на проблема. Не е и работа на президента да лобира за някаква самолетопроизвеждаща фирма, независимо дали тя е американска, шведска или уругвайска. Протестът на \"шофьорите\" - няма дим без клечка Излиза, че нищо ѝ няма на демократичната система, ако тя наистина е демократична. Само че при нас не е. В такъв случай какво трябва да се смени – системата, която на теория сме избрали, или подобието, което на практика сме сътворили. Правилата или хората? Институциите, свързани в системата, или посоката и действието на връзките, които ги обединяват в едно цяло? По света с такава система се живее от векове, пробвана е и тя работи. Ако у нас не работи, то е не заради схемата. Само че колко пъти сменяхме хората и новите/младите не накараха системата да заработи бързо и чисто, а се вписваха в хитростите за прецакването ѝ, заразяваха се, пригаждаха се. Нужни са не просто нови/други хора, нужно е ново отношение към проблемите и към хората. Сегашното е арогантно, нахално и цинично. Нищо й няма на системата – тя е механизъм, който е проверяван достатъчно дълго време в достатъчно много страни. Нужно е да се смени отношението на хората към системата. Също така и към проблемите. Както и към избирателите. Протестът е спонтанен. С \"вся осталная\" за гарнитура Протестите си вървят, Патриотите си обиждат Протестът на \"шофьорите\" - няма дим без клечка", "date": "2018.11.23", "title": "Коя система, извинете"}
{"url": "http://clubz.bg/76229-korneliq_ninova_se_jalva_v_evropa_zaradi_policejshtina", "text": "Лидерът на БСП Корнелия Нинова ще изпрати писмо до всички европейски посланици за полицейщина, авторитаризъм и ограничаване на правата на опозицията и на граждани. Това каза самата тя в парламента. Повод за нейното недоволство е факта, че нейни срещи с граждани в Ямболско са били наблюдавани от полицията. \"Полицаи във всяко село. Не полицаи след лидера на опозицията\" Относно обясненията на зам.-шефа на ГЕРБ Цветан Цветанов, че полицаите били там с цел нейната сигурност тя заяви,че те са нелепи. От парламентарната трибуна депутатът от ГЕРБ Спас Гърневски отговори на Нинова, че полицията в селата е изпълнение на предизборната програма на ГЕРБ. Изказването на Гърневски бе предшествано от изявление на Елена Йончева, която заяви, че БСП организира петиция до Европейската комисия и ОЛАФ за проверка на качеството на българските магистрали в лицензирана европейска лаборатория. И припомни, че от БСП са внесли искане за независима експертиза на АПИ, но отговор все още няма.", "date": "2018.11.23", "title": "Корнелия Нинова се жалва в Европа заради полицейщина"}
{"url": "http://clubz.bg/76228-valeri_simeonov_ne_moje_edin_gologlav_chalgar_da_se_izqvqva_kato_sydiq_v_bylgariq", "text": "Така председателят на депутатите от ГЕРБ Цветан Цветанов коментира думите на главния прокурор Сотир Цацаров от \"Шоуто на Слави\", че срещу министъра на финансите Владислав Горанов тече проверка. Тя е свързана с жилището, в което министърът живее, стана ясно от интервюто.  Цацаров смело обяви мерки срещу министри, че и срещу кабинета И призова да не се правят интерпретации и   а да се изчака компетентните органи да си свършат работата. Цветанов отрече да е разговарял с Горанов по темата, защото разбрал за казуса от журналистическите въпроси. И уточни: Председателят на депутатите от ГЕРБ припомни как В интервюто с Цацаров бе засегната и темата с евентулни корупционни престъпления заради силно завишени цени при строителството на оградата по границата с Турция. Както е известно, там ДАНС направи проверка и сега с казуса се занимава спецпрокуратурата. По думите на Цацаров, към момента се правели експертизи, които ако потвърдят заключенията на ДАНС, можело да има повдигнати обвинения и на министри ,и на областни управители. Като един от идеолозите за строителството на оградата, днес тази заявка на Цацаров коментира бившият вече вицепремиер Валери Симеонов. В отговор на въпрос има ли представа към кого ще се насочи интересът на прокуратурата, посочи: По повод доклада на ДАНС за оградата посочи, че ДАНС не е институцията, която може да определи дали има престъпление или не. След което се насочи към Слави Трифонов:", "date": "2018.11.23", "title": "Валери Симеонов: Не може един гологлав чалгар да се изявява като съдия в България "}
{"url": "http://clubz.bg/76231-bylgari_spipani_da_rabotqt_nelegalno_na_stroej_na_gugyl", "text": "Белгийската инспекция по труда е установила, че българи и румънци работят незаконно на строежа на третия център на Гугъл (Google) за съхранение и обработка на данни в страната, съобщават местни медии. Проверка, предприета тази седмица и продължила 15 часа, е показала, че 29 българи са представили подправени сертификати А1. Неистинността на документите е била потвърдена от България, се отбелязва в информацията. Москва в схватка с Google - обвинява в намеса в изборите С посочения сертификат се удостоверява, че зает в чужбина работник плаща здравни и социални осигуровки в държавата, от която е дошъл. Белгийските социални служби поясняват, че често тези документи биват подправяни и служат за неправомерното получаване на помощи за безработица. \"Ди Велт\": От мизерията в Максуда до ритника в берлинското метро Проверяващите са установили също, че 76 румънци не разполагат изобщо с посочения сертификат. Представителството на Гугъл в Белгия е обяснило, че е наело подизпълнител за строежа и е настояло да се окаже пълно съдествие на проверяващите, както и да се осигури спазването на белгийското законодателство. Подизпълнителят ISG е световна строителна компания, която работи в 26 страни от Европа, Близкия изток, Азия и в САЩ. В проверката са участвали 23 инспектори от цяла Белгия, трима полицаи и 10 преводачи от български и румънски език. Уточнява се, че голяма част от строителите не са знаели с какъв статут работят в Белгия - като служители на фирма или като самонаети. Строежът на третия център на Гугъл за обработка на данни в Белгия в селцето Бодур край Монс бе открит в началото на годината от премиера Шарл Мишел и други представители на правителството. Предвижда се обектът да бъде завършен съвсем скоро, а в строителството са вложени 253 милиона евро. \"Ди Велт\": От мизерията в Максуда до ритника в берлинското метро", "date": "2018.11.23", "title": "Българи спипани да работят нелегално на строеж на Гугъл"}
{"url": "http://clubz.bg/76204-atanas_pekanov_vqrva_v_idealite_si_i_e_gotov_da_gi_otstoqva_v_dneshniq_cinichen_svqt", "text": "Атанас Пеканов е икономист в Австрийския институт за икономически изследвания (WIFO) във Виена и докторант по икономика във Виенския икономически университет. Роден е през 1991 година, по стечение на обстоятелствата в Атина, Гърция, но е живял в София до завършване на средното си образование в Немската езикова гимназия. След това завършва бакалавър по икономика във Виена  и магистратура по икономическа политика в University College London. След Лондон живее година и половина във Франкфурт, където работи в Европейската Централна Банка, с двумесечно прекъсване за посещение на Ню Йорк и Институа за ново икономическо мислене (Institute for New Economic Thinking). Връща се обаче в любимия си град Виена, който му е станал втори дом, и там кара докторантура в момента и работи. През 2015-а е стипендиант на Българската народна банка, а от началото на 2018-а е и член на Съвета за икономическо и социално развитие към президента Румен Радев. Интересува се от икономика, с главен фокус макроикономика, фискална и парична политика, както и се занимава дейно с темата за бъдещата евроинтеграция в Европа. Но го вълнуват живо и актуалните теми на деня и се надява да може в бъдеще да допринесе България да стане едно по-добро място. В „Генерация Z“ той се включва с авторски материали на икономически теми и текстове, посветени на бъдещето на Европа. Вижте кои са другите автори в проекта:        12", "date": "2018.11.23", "title": "Атанас Пеканов вярва в идеалите си и е готов да ги отстоява в днешния циничен свят"}
{"url": "http://clubz.bg/76232-gotvachyt_na_makron_servira_samo_frenski_produkti", "text": "На масата на френския президент \"никога\" няма да ви поднесат домати през декември, бели трюфели от Италия, нито испанска шунка, колкото и качествена да е тя: Важно място на бюрото му заема \"първият френски чер пипер\", донесен от остров Реюнион в Индийския океан. От 2013 г. той ръководи кухните на френското президентство, в които е работил през военната си служба. Страстен привърженик на традиционните френски земеделски продукти и гастрономическо \"ноухау\", които предава в книгите си с \"Уроци стъпка по стъпка\" за възрастни и деца или чрез многобройни организации, Гомес е застъпник на \"неелитистката\", сезонна и достъпна за всички кухня. Излишно е да питаме този любим на медиите \"шеф\" за вкусовете на президента Еманюел Макрон или предшествениците му: той не говори за това \"никога\". Готвачката на Хари и Меган стана №1 в света Майстор-готвачът от испански произход, най-младият носител в историята на изключително престижната титла \"Най-добрият работник във Франция\" за 2004 г., предпочита да разказва как \"популяризира френското земеделие\" в чиниите на президентския дворец. Същото се отнася за високоценения бял трюфел от Пиемонте, Италия: Доказателство за това е последната галавечеря, поднесена в парижкия музей \"Орсе\" за около 50 държавни ръководители по случай церемониите на 11 ноември, чието меню Гомес приготвя заедно с кулинарни корифеи като Ален Дюкас, Ан-Софи Пик и Пиер Ерме. Като цяло  , допълва Гомес. А в чинията на мода са съвсем простите продукти. Запеченият праз със стриди на Ерик Фрешон \"е велико ястие, което търпи развитие\". Преди 3 години  , подчертава майстор-готвачът на президента. Гийом Гомес, който се дегизирал като готвач още от детската градина, времена, когато тази професия \"не беше толкова бляскава, колкото е днес\", неотдавна издаде книга с рецепти за деца, публикувана от издателство \"Шен\". Целта е да се научат децата да приготвят традиционни ястия по творчески и забавен начин:   \"по-добре и отколкото в анимационния филм\". \"Когато децата сами приготвят нещо от продуктите, те имат желание и да ги ядат. Дайте на едно хлапе, което заявява, че не обича спанак, да приготви спаначен пай!\", съветва Гомес, пише БТА.", "date": "2018.11.23", "title": "Готвачът на Макрон сервира само френски продукти"}
{"url": "http://clubz.bg/76211-kogato_nespravedlivostta_izbuhne_v_naroden_gnqv", "text": "Преди седмица Кристин Лагард, изпълнителен директор на Международния валутен фонд, напомни за това като   на Международния Форум за мир, учреден на 11 ноември 2018 г. в Париж, след церемонията отбелязваща стотната годишнина от страшната Първа световна война. Историята обаче май не ни учи на нищо, тъй като днес често се забравя нуждата от солидарност не само като морална категория, но и като ефикасен метод за прогрес на обществата. А липсата на такава, може да се използва като обяснение за надигащия се у тях гняв. Солидарността помага на обществата да бъдат по-здрави. Тя представлява здравословен механизъм за осигуряване на меритокрация и равенство на възможностите, които са едни от живителните сили на прогреса и помагат за икономическото развитие. Липсата на подобни механизми пък обуславя последващи негативни развития – не много различни от тези, които наблюдаваме по света в последните 2-3 години. Вълната от крайнодесни популисти из целия свят е символ именно на това. Редица анализи например тълкуват недоволството на средната класа в Западния свят като резултат от нейното ерозиране и стагнацията на доходите ѝ в много страни през последните три десетилетия.   се дължат не само на собствената им производителност, но и на решенията и политиките, които ги определят и изменят. И когато тези политики забравят за солидарността, това рано или късно се връща като бумеранг.  Солидарността е например решението кой да носи бремето на даден труден период или криза. Във Великобритания в последните 10 години бремето на кризата беше носено от по-бедните групи, които трябваше да понесат цената на т.нар. остеритет – политики на бюджетни съкращения. Смисълът на тези политики във Великобритания беше под въпрос. Проф. Саймън Рен Люис посвещава новата си книга   на редицата експерти от финансовия сектор, които чрез медиите убеждаваха от 2010 година насам как единствено бюджетните съкращения ще спасят Великобритания от това да се превърне в нова Гърция. Атанас Пеканов вярва в идеалите си и е готов да ги отстоява в днешния циничен свят Мнозинството университетски икономисти отхвърлиха тази теза, тъй като по време на рецесия е именно моментът не да се правят бюджетни съкращения, а точно обратното. От политиката на остеритет пострадаха най-вече най-застрашените от бедност групи хора в обществото, както и младите хора. В България също бяха провеждани подобни политики по горе-долу същото време, станали известни като бюджет на „постната пица”. Миналата седмица   за катастрофалните ефекти върху дадени групи от мерките на остеритет във Великобритания. В доклада се описва как „Редица правителства са въвели революционни промени в системата за предоставяне на минимални нива на социална справедливост за населението на Великобритания...” Ключови части от следвоенния социален договор във Великобритания са разрушени, налагайки ненужна мизерия особено на работещите бедни, са сред заключенията на доклада. Особено силно засегнати са най-бедните и застрашените групи – самотни майки, деца, хора с увреждания, които понасят голямата част от бюджетните икономии, намаляващи значително доходите им. Последният бюджет на консерваторите, в който те сами обявиха „края на остеритета” беше кулминацията на признанието, че това беше една голяма грешка. Грешен подход, но с реални последици, тъй като екстремните политики на икономии предизвикаха икономическа несигурност, която все по-често бива разпозната като основното обяснение  . България е в режим на остеритет в последните три десетилетия, а не само понякога. Медийното отразяване на икономическите тенденции често се съсредоточава върху няколко важни характеристики като държавния дълг и дефицита. Те са без съмнение важни, но изглежда се забравя, че не са самоцелни, а механизми за постигане на крайната цел – растеж на икономиката и най-вече на доходите и стандарта на живот на хората. Ако това не се случва в желаните темпове, не бива да се учудваме, че хората в България излиза на протести, а огромни групи гласуват \"с краката си\" и просто я напускат в търсене на по-добър живот. Докато британците гласуваха да напуснат ЕС, то българите гласуват да напуснат родината си и тази тенденция  ще продължи. Съвсем случайно, преди дни, в мразовитата вечер дочух в центъра на Виена разговор между момиче и момче от България. „Искам сигурна работа и добър стандарт на живот” – мислеше на глас момчето, докато обсъждаше бъдещето си. На първо място, нека да поясним – солидарността не е безотговорно даване от едни на други. Не е и благотворителност на случайна база. Такива са обаче милиардните кражби от джоба на данъкоплатеца, които биват нанасяни на европейските бюджети от данъчните оазиси за най-богатите. Или пък ударното раздаване на дадени пари в края на годината за осигуряване на политическа подкрепа, както наблюдаваме напоследък. Солидарността може да бъде механизъм за ефективно постигане на по-добри резултати чрез подкрепа на някои групи – в полза на всички. Такова решение например е да не облагаш с нови или повишени данъци именно най-бедните групи, които така или иначе живеят на границата на възможностите си. В голяма част от Западна Европа всъщност по-ниските подоходни групи плащат доста по-ниски данъци – или почти никакви, върху първоначалните си доходи. Оптимално е както за тях, така и за цялото общество, първата част на дохода да не бъде облагана. Така нискодоходните групи, както и средната класа, получават повече разполагаем доход, който се връща в икономиката чрез потребление. В Австрия например това са първите 11 000 евро годишно, във всички други страни от ЕС размерът варира. Вместо това, в България имаме система, която облага и наказва бедността индиректно с непропорционално високи данъци, произтичащи от липсата на необлагаем минимум и високите индиректни данъци под формата на ДДС. Но солидарен механизъм е и да предоставиш достъп до образование и здравеопазване за всички. Това е гаранция за дългосрочно успешно развите на регионите в една страна, а не масово изселване каквото наблюдаваме в България. Да, тези неща имат своята цена. Но е по-добре тя да е разписана и заложена в държавни механизми, отколкото да се случва след случайно благоволение на правителството. В този смисъл солидарността е ясно и ефективно решение за по-добра употреба на институциите. Когато в институциите няма вяра обаче и те не са инклузивни, се получава затвореният кръг, който наблюдаваме в България. Според Проф. Дани Родрик, за да се развива успешно икономически една страна не е нужно да се прокарват наведнъж всички възможни структурни реформи, тъй като това най-вероятно няма да остави съответното правителство на власт. Политическият капитал вместо това трябва да се използва за реформите, които наистина спъват развитието на страната – т.е. там, където проблемите са най-дълбоки в сравнителна перспектива. В България това са именно   (дори на средната класа),  които спират потреблението;  , което е на ниско ниво; и  , която е повсеместна. Икономическата криза, както и последвалите я трудни години за световната икономика, се превърнаха в катализатор на засилени обществени дебати по основни политически и социални въпроси – и за това какъв икономически модел е справедлив и носи ползи за всички. Този дебат носи със себе си амбицията, че една икономика трябва да работи за благоденствието на мнозинството от своите граждани, а не за шепа хора, близки до властта. Системата трябва да е така оформена, че в нея да има някакво базово ниво на солидарност. Вместо това, в България например рекордна част от бюджета се пълни чрез косвените данъци – данъците върху потреблението, които натежават именно на обикновените домакинства. В такива детайли на механизмите на нашето общество се крие липсата на солидарност. И когато дълготрайната несправедливост с години бива премълчавана и единствено адресирана с краткосрочни подаръци, а не с точни и прозрачни механизми на държавната политика, не бива да се учудва когато дълго таеното чувство на несправедливост избухне в народен гняв и протести за по-добър живот. --- „Генерация Z“ – с подкрепата на „Америка за България“ „Генерация Z“ – с подкрепата на „Америка за България“", "date": "2018.11.23", "title": "Когато несправедливостта избухне в народен гняв"}
{"url": "http://clubz.bg/76234-na_pyrvo_chetene_shoforite_shte_mogat_da_plashtat_globa_oshte_na_pytq", "text": "Поредна порция промени в Закона за движение по пътищата бяха гласувани днес от Народното събрание. Един от приетите на първо четене текстове предвижда шофьорите, хванати в нарушение на пътя, да могат да платят глобата си веднага. Това може да става в брой или с карта. За целта автомобилите на проверяващите органи от \"Пътна полиция\" трябва да бъдат оборудвани с ПОС-терминали.  Второто предложение е автомобили, които са хванали да се движат по републиканската пътна мрежа без винетка, да не могат да преминат технически преглед, нито да напускат страната. За второто грижа ще има Агенция \"Митници\", която получава правото да прави проверки на граничните пунктове. Предвижда се и глоба от 300 лева. Обсъждаме създаването на нова мегаагенция за безопасност на движението Въвежда се и различен размер на глобата в зависимост дали се плаща веднага или със закъснение. Така при констатиране на нарушение, шофьорите ще плащат половината от стойността на акта, ако го направят на момента. При забавяне от 30 дни обаче санкцията ще става в двоен размер. От 1 януари 2019 г. пък винетките вече ще бъдат електронни. От август следващата година ще влязат в сила тол таксите за тежкотоварните превозни средства, гласят още промените, чието окончателно въвеждане предстои. Хората, които имат валиден винетен стикер на колата си обаче няма да бъдат нарушители.  Станислав Иванов от ГЕРБ разясни защо и какво трябва да направи всеки водач на моторно превозно средство след няколко седмици: Конвертирането на винетките може да става в сайта  който ще бъде активен от средата на следващия месец. Друг текст от новите промени в закона гласи, че електронните фишове ще бъдат качвани в интернет. Целта е водачите да не се оправдават, че не знаят, че са им наложени санкции за нарушения. Ако въпреки това шофьорите бъдат хванати с неплатена глоба на пътя, книжките им ще се отнемат до изплащане на дължимото. ", "date": "2018.11.23", "title": "На първо четене: шофьорите ще могат да плащат глоба още на пътя"}
{"url": "http://clubz.bg/76223-bylgariq_stresnata_trognata_i_ocharovana_ot_edin_nashenec_v_amerikanskoto_kino", "text": "Полурежисьорът Питър Фарели досега бе известен с филми като „От глупав по-глупав“, „Ах, тази Мери“, „Аз, моя милост и Айрин“, „Лепнат за теб“… за които хора и критици често спорят дали са по-глупави, отколкото смешни, или обратното. Но ето, че на 61, с първия си самостоятелен филм   той изненада цял свят и особено българите. „Green Book“   предизвика масово възхищение и сред зрителите, и сред критиците. Медиите го наричат „ , който е  . Филмът вече спечели 16 отличия от фестивали, включително и наградата на публиката в Торонто, но търговското му разпространение предстои. У нас не е включен в програмата на кината до края на 2018-а. В „Green Book“ участват двама големи актьори – двукратно номинираният за „Оскар“ Виго Мортенсен и носителят на „Оскар“ Махершала Али. Третата по важност роля е на Линда Карделини, която играе съпругата на Тони. Българският зрител обаче е стреснат, трогнат и очарован така, както не е бил от времето, когато Станислав Яневски игра куидич с Хари Потър. Настоящото вълнение е заради участието на друг наш сънародник, Димитър Д. Маринов – в ролята на Олег, руски челист. В официалния трейлър го виждаме 3 или 4 пъти в две различни сцени, има и една реплика: Преди да проверим как   критиката отразява българското участие във филма, предизвикало тръпки на национална гордост, нека видим каква история разказва „Green Book“. В търсене на нова работа, след като нощният му клуб е затворен за ремонт, охранителят Тони Валондала, наричан Тони Уст(н)ата   пробва да бъде нает като шофьор и бодигард на известния пианист д-р Дон Шърли. Първата среща не минава добре, тъй като неуместното поведение на Тони се сблъсква със сложната, резервирана личност на музиканта. Накрая обаче Тони е нает, тъй като чернокожият Дон се нуждае от някой, който да го пази от неприятности по време на осемседмично концертно турне из най-затънтените райони на американския Юг от началото на 60-те. Звукозаписното студио на Дон връчва на Тони копие от „Зелената книга на негъра-автомобилист“ – ръководство за афроамериканци как да пътуват безопасно през южните щати. Отначало двамата имат предостатъчно причини да не се разбират, д-р Шърли е високообразован човек с аристократични маниери, докато Тони Устната е охранител и уличен побойник, който едва се е научил да чете. Но постепенно, докато се сблъскват по няколко пъти на ден с дискриминацията и сегрегацията, всеки започва да променя отношението си към другия… В тази история българинът Димитър Маринов играе един от останалите двама  музиканти в триото на Дон Шърли. Филмът е по действителен случай. Дон Шърли   е ямайско-американски класически и джаз пианист и композитор, който още на 9-годишна възраст е поканен да учи теория в Ленинградската консерватория. През 1945-а свири с Бостънската филхармония, следваща година – с Лондонската. Бил е приятел с Дюк Елингтън, записал е много албуми, композирал е симфонии и е един от тримата пианисти, изнасяли концерти като солисти с оркестъра на Миланската Скала  . Шърли е имал докторска степен по музика, психология и църковно изкуство. Говорел е свободно осем езика и е бил талантлив художник. През 1962-а изнася серия концерти в южните щати, като негов шофьор и при нужда телохранител е Тони Устната. Тони Устната   е работил като охранител и управител в нощни клубове, а в началото на 70-те – след запознанство с Франсис Форд Копола, последвано от малка роля в „Кръстникът“, става актьор. Играл е мафиоти във филми като „Разяреният бик“, „Добри момчета“, „Дони Браско“, „Семейство Сопрано“… Той е авторът на „Зелената книга“, от която е вдъхновен сценарият на едноименния филм. 31 позитивни ревюта, 10 смесени и 1 отрицателно формират дотук високата средна оценка от 70 точки за „Green Book“ в сайта „Метакритик“. Най-много точки – 100 – му дават „Обзървър“, „Вашингтон Пост“ и „Сан Франциско Кроникъл“, а най-малко – 30 – „Ню Йоркър“. Но това са крайни мнения  . Всички останали критици присъждат на филма между 60 и 85 точки – и онова, в което са единодушни, е отличната игра на Виго Мортенсен и Махершала Али –  . Някои предпочитат единия: Други като „Инкуайърър“ са си харесали Али още в заглавието: „Инкуайрър“ споменава и българина — само във визитката на филма, веднага след Мортенсен, Али и Карделини. Което все пак не е малко – от актьорите в повечето текстове присъстват само имената на Али и Мортенсен. Изключението е „Варайъти“, цитираме последната част от едно много дълго изречение: Името на Маринов се среща в още няколко изброявания на актьорите от филма  , изглежда това е всичко, което водещите критици имат да кажат за нашия сънародник. Вярно, че не открихме нито една хвалба за него, но пък нямаше и нито една забележка към играта му. Явно „Страстите Христови“ на Мел Гибсън остава единственият голям холивудски филм, в който наши сънародници не просто участваха  , но имаха и роли с реплики и бяха забелязани от чуждите критици. При това бяха двама: Христо Шопов и Христо Живков. На тях тогава не им се наложи да говорят английски. Впрочем, на Димитър Д. Маринов също не му се е наложило да демонстрира верен американски говор, той играе руски музикант. Българският актьорски шанс в Холивуд засега остават само ролите на чужденци. \n\t", "date": "2018.11.23", "title": "България стресната, трогната и очарована от един нашенец в американското кино"}
{"url": "http://clubz.bg/76221-jertvite_na_pojara_v_severna_kaliforniq%C2%A0veche_sa_84%C2%A0", "text": "Американските власти съобщиха за нов смъртен случай при пожара в Северна Калифорния, с който общият брой на жертвите достигна 84 души, предаде Асошиейтед прес. 76 станаха жертвите на пожарите в Калифорния, 1300 са в неизвестност Пожарът, известен с името \"Лагерен огън\", е овладян на 95 процента. Той избухна на 8 ноември и изпепели град Парадайз, унищожавайки над 13 000 жилища и обгаряйки над 600 кв. км. площ. Силен вятър помогна на пламъците и затрудни огнеборците в последните две седмици. Той бързо стана най-бурният пожар на века и най-смъртоносният в американската история. Тръмп в Калифорния: Много е тежко да видиш това Службата на шерифа на окръг Бют каза, че още 560 имена фигурират в списъка с хора в неизвестност. Според властите много хора от списъка може да са в безопасност и да не знаят, че имената им са в него.  Тръмп в Калифорния: Много е тежко да видиш това", "date": "2018.11.23", "title": "Жертвите на пожара в Северна Калифорния вече са 84 "}
{"url": "http://clubz.bg/76187-vyglehidratite_moje_da_sa_klyuch_kym_dylgoletieto", "text": "Непрекъснато ни повтарят да избягваме въглехидратите, ако искаме да сме стройни.  Нископротеиновата диета с много въглехидрати обаче може да е ключът към дълголетието и да предпазва от деменция, съобщи в. \"Дейли мейл\", пише Учени от университета в Сидни установиха, че общата физическа форма на мишките, хранени с повече въглехидрати и малко протеини, се подобрява, както и психичното им здраве. Освен това те запомнят по-добре. Авторите на изследването се надяват това да бъде потвърдено и за хората.  Резултатите показаха за първи път сходен защитен ефект за мозъка на нископротеиновата диета с много въглехидрати като този от ограничаването на калориите. Известно е вече, че гладуването удължава живота, макар и да не се препоръчва на хората.  Високовъглехидратната диета подобрява състоянието на хипокампуса - тази част от мозъка, която отговаря за ученето и паметта. Нископротеиновите диети с много въглехидрати не са нова мода. Хората на японския остров Окинава и в много части на Средиземноморието отдавна се хранят така.", "date": "2018.11.23", "title": "Въглехидратите може да са ключ към дълголетието"}
{"url": "http://clubz.bg/76215-cacarov_smelo_obqvi_merki_sreshtu_ministri_che_i_sreshtu_kabineta", "text": "Закани за проверки на министри, обвинение за бездействие на държавното обвинение срещу групировките и намеци за несвършена работа от страна на МВР, на съда, на Народното събрание и на Министерския съвет. Така накратко може да се обобщи участието на главния прокурор Сотир Цацаров в „Шоуто на Слави“ по бТВ. Цацаров гостува в предаването ден след премиера Бойко Борисов и също като него отговаряше на зрителски въпроси, предварително сортирани от екипа на Слави Трифонов. Така например на обвинител номер едно му се наложи да отговаря на питане не представлява ли интерес за прокуратурата признанието на министъра на финансите Владислав Горанов, че живее безвъзмездно в предоставено му от български бизнесмен (Кирил Домусчиев) жилище. Оказа се, Цацаров сега научи за това признание на Горанов, направено не само в интервю, но и видно от декларацията му пред Сметната палата. Но обеща още утре да разпореди проверка. В \"министерската линия\", той се закани и че ако заключенията на експертите, които в момента правели експертизи за злоупотреби при изграждането на оградата по границата с Турция потвърдят заключенията на ДАНС, под ударите на закона щели да застанат министри и областни управители. Липса на краткосрочна памет главният прокурор демонстрира и по отношение на казуса с концесионера на ски зоната в Банско – „Юлен“ АД. Формално собственик на тази фирма е малоимотният кипърски гражданин Георгиус Георгиу, но дори и самият премиер Бойко Борисов призна в тв интервю, че зад нея стои собственикът на ПИБ и председател на федерацията по ски Цеко Минев. Кабинетът се опита да прокара буквално на тъмно анекс към договора, но това стана публично достояние и лично Борисов нареди оттегляне на точката от заседанието на кабинета. Оттогава досега движение няма. На въпрос кажете кой е действителният собственик, след като е установен, Цацаров посочи: И се закани на кабинета: В същата амнезия по отношение на имената главният прокурор изпадна и по отношение на двамата шефове в „Джи Пи груп“, обвинени в пране на пари. Както е известно, компанията е обект на разследване от сайта Биволъ, сигнал за нередности подаде и вицепремиерът Томислав Дончев. Конкретният въпрос беше сравнение между показността и „прангите“ по отношение на бившата районна кметица на Младост Десислава Иванчева и заместничката й и двамата служители на строителната компания, чиито имена прокуратурата така и не оповести. А след като Трифонов изброи всички имена от управителното тяло на „Джи Пи“, Цацаров май разпозна едно или две от имената. След което прехвърли въпроса за условията на ареста и затвора за Иванчева, както и за прангите и клетката за особено опасни арестанти към правосъдната министърка Цецка Цачева: Оказа се обаче обвинител номер едно има дългосрочна памет по отношение на изтеклите преди няколко години записи с участието на Борисов и прокурор Николай Кокинов, в които обвинителят казва на Борисов по адрес на Цацаров „Ти си го избра“. Тези записи, разбира се, потънаха в забвение – защото прокуратурата се фокусира върху автентичността им, а не върху съдържанието. Днес Цацаров акцентира, че няма касателство по случая - бил го заварил приключен. Цацаров бе попитан дали е личният прокурор на Борисов. И той отвърна, пресъздавайки почти с точност какво е казал Кокинов по негов адрес. Как вторият се е оплаквал от него, защото искал да стане апелативен прокурор на София, а Цацаров един ден го галел, друг ден му се карал. Зрители питаха Цацаров и за бившите съратници Цветан Василев и Делян Пеевски. Но не може да се каже, че получиха отговор, а и водещият не настоя особено за това. Първо главният прокурор отрече да са му били провождани чрез посредник 100 000 евро, каквито информации циркулираха из медии, от Василев. И се обърна към бившия собственик на фалираната КТБ: На въпроса прокуратурата търси ли връзка на Делян Пеевски с КТБ, отговор по същество не последва. Вместо това главният прокурор се похвали как едно такова мегадело „не само е със завършило досъдебно производство, но е във фаза съд, въпреки че всички очакваха, че ще бъде разточвано“. И се дозастрахова: „Използвана е експертизата на външни одитори“. Зрителите върнаха Цацаров назад - как така всяко ново правителство обвинява предходното в какви ли не далавери, а резултат от проверки няма. И тук главният прокурор хем се похвали, хем прати да се търси отговорност у колегите му от времената на приватизацията. В отговор на друг въпрос – къде е прокуратурата като Варна отдавна е задушавана от бившата групировка ТИМ, Цацаров призна, че проблемът е реален, направи забележка на прокуратурата във Варна и пак сам се дистанцира: На въпроса защо за тези, които са на власт правосъдието изглежда бавно, а за останалите е светкавично, Цацаров заговори за споделената отговорност: А може би прокуратурата не си е свършила работата за да има осъдителни присъди?, отбеляза Трифонов. \"Главният прокурор не е главният воин – възприемането по този начин води до личностни изменения, вредни за цялата система\", отбеляза все пак главният прокурор, след което реши да цитира \"спорната личност\", но блестящ юрист - предшественика си Никола Филчев, който казвал, че когато корупцията е държавна политика, никаква инстититуция не може да я спре. А на въпрос кога и на него може да му бъде потърсена отговорност - препрати към работна група в Министерство на правосъдието, която пише текстове за подсъдност на т.нар. тримата големи. След съда и МВР, Цацаров се прехвърли на Народното събрание. Източват се милиарди от ДДС защото законът го позволява, а не защото прокуратурата бездейства, обясни той. И призова парламентът да промени законодателствпто, за да се спре прехвърлянето на задлъжнели фирми на безимотни лица (което вече е факт). Нямаше как интервюто да мине и без въпроси за изненадващите акции срещу бизнесмените на прехода - Ветко и Маринела Арабаджиеви, Николай и Евгения Баневи и Миню Стайков. Но въпросът беше в контекста на това предизборни ли са тези акции предвид евровота и местните избори догодина и ще завършат ли след вота с класическите оправдателни присъди, както и без протест на прокуратурата. След като обвини закона (за измамите с ДДС), парламента (който приема законите), министерския съвет (за концесията на Юлен), министерството на правосъдието (за каторгата на Десислава Иванчева), работната група към министерството на правосъдието (защо не могат да го разследват) предшествениците си (за прекратената проверка, свързана с Бойко Борисов), разследващите от МВР (за качеството на разследванията), но най-вече съда (за оправдателните присъди), приватизацията (за хора като Баневи и пр.), местните прокурори (за това защо във Варна няма и едно дело срещу ТИМ), Цацаров каза:", "date": "2018.11.23", "title": "Цацаров смело обяви мерки срещу министри, че и срещу кабинета"}
{"url": "http://clubz.bg/76222-na_migrantite_v_germaniq_im_lipsvat_kuhnqta_muzikata_i_kulturata", "text": "Данните са от актуално проучване, обхванало 2000 души – от деца на гастарбайтери до съвсем наскоро пристигнали бежанци (представителна извадка от общо 19-те милиона жители на Федералната република, които са с чуждестранни корени). Повечето от тях се възприемат като съвсем пълноценна част от германското общество. Нещо повече – някои дори се чувстват повече германци от германците. Но зависи как подхождат – дали прагматично или надделява носталгията, която така и не им позволява да възприемат Германия като своя. ЕС се отказва да прави лагери за мигранти в Северна Африка Осем от десет анкетирани са на мнението, че пришълците са длъжни да се приспособят към обществото, в което са попаднали. Смятат обаче същевременно, че германците трябва по-охотно да ги допускат до живота и порядките си. Както е установено – мигрантите в Германия много се различават и най-общо могат да бъдат класифицирани в три групи: потомците на пристигналите вече преди десетилетия гастарбайтери; членовете на религиозни общности, които предпочитат да общуват само помежду си и интелектуалците-космополити, за които мястото на обитаване все повече изчерпва значението си. За 70 процента от мигрантите в Германия обаче традициите на родната страна остават важни години, след като са я напуснали – те са привързани към кухнята, музиката и културата си, и подчертават, че се гордеят с произхода си. Девет десети от пришълците държат да запазят културните си корени, което води до една почти парадоксална комбинация – когато и фереджето си е фередже, и смартфонът – смартфон. Феноменът вече има и название – „хибридна идентичност”. Така и не успяват да се доближат до германските културни ценности и се затварят в себе си в един вид ниши, които се образуват и в резултат на социалното неравенство, отграничаването и известното пренебрежение. Това все пак е една относително малка група – от около 900 000 души, обединени по религиозни признаци, но нерядко се случва техните проблеми да се разпрострат върху мигрантите в Германия като цяло, отбелязват авторите на проучването Потвърждението на тази теза е в обстоятелството, че две трети от мигрантите в Германия определят положението си и съжителството с кореняците като добро или много добро. И не анонимността на големия град, а по-голямата близост в малките населени места играе, както се оказва, по-голямо значение – там отношенията са много по-сърдечни и новодошлите успяват да установят много по-добри контакти с местните хора. Ако знаят немски, разбира се, което е основен ключ не само за интеграцията, но и за постигането на професионални успехи. 80 процента от т.нар. „прагматични” чужденци в Германия заявяват, че говорят само немски. На другия полюс са затворените общности, при които същият процент е едва 12. При това положение контактите с обкръжението са неизбежно ограничени, а и се усеща дискриминационно отношение – от страна на северноафриканци, араби и турци. Готова ли е Германия да избере гей за наследник на Меркел? Политиката и медиите интересуват мигрантите не по-малко, отколкото самите германци – сочи още проучването. Не са им безразлични също така и общественият ред, и сигурността. Но само три процента имат връзка с политически формирования или подобни инициативи – повече ги влече спортът и почти всеки втори членува в един или друг спортен клуб. Плащат по-висок наем, а живеят на по-малка площ – и това е характерно за мигрантите в Германия, където чуждестранният произход по никакъв начин не улеснява наемането на жилище. Но и в това отношение за десет години е настъпила поредната промяна – много повече от тях искат да придобият собствено жилище. Всичко това дава основание на авторите на проучването (концентрирано най-вече върху условията за живот на мигрантите) да заключат, че в Германия се оформя една модерна мигрантска средна класа, на която ни най-малко не й липсва самочувствие. Готова ли е Германия да избере гей за наследник на Меркел?", "date": "2018.11.23", "title": "На мигрантите в Германия им липсват кухнята, музиката и културата"}
{"url": "http://clubz.bg/76220-rusiq_kupi_tehnika_za_kontrol_nad_tylpite_pri_protesti", "text": "Националната гвардия на Русия купи два автомобила, снабдени с лазер за заслепяване и звукова система за дезориентиране на хора. Това поражда страхове сред опозицията, че техниката може да бъде използвана за разпръсване на мирни демонстранти, предаде Ройтерс. \n\tДвата минивана, оборудвани с определяна като несмъртоносна система, струват 65,2 милиона рубли (995 250 долара), показва публикувана в интернет заповед за обществена поръчка. От нея става ясно, че те са били доставени през октомври. \n\tНационалната гвардия потвърди покупките, но каза, че е погрешно новите системи да бъдат определяни като оръжие. Според нея те са предназначени за осигуряване на звукова и друга намеса при антитерористични операции. Евросъдът постанови, че Навални е преследван по политически причини Националната гвардия наред с полицията използва палки за разпръсване на антиправителствени демонстрации и задържа стотици участници в протести, водени от опозиционния лидер Алексей Навални, през последната година. \"Искам да посъветвам служителите на нашето правителство. Научете се да не забранявате демонстрации и да не плашите хората със специални автомобили, а разговаряйте с хората . . . и слушайте какво се казва\", заяви тя.", "date": "2018.11.23", "title": "Русия купи техника за контрол над тълпите при протести"}
{"url": "http://clubz.bg/76216-vnimanie_cheren_petyk_djebchii_riskovi_sajtove_i_mente_promocii", "text": "По повод предстоящия \"черен петък\" от МВР припомнят, че често големите търговски сгради, в които се наблюдава концентриране на много хора, са обект за извършителите на джебчийски кражби. Те в  повечето случаи се възползват от невниманието на клиентите и слабия контрол върху личните им вещи, за да отнемат пари, документи и мобилни телефони, допълват от полицията. От Главна дирекция \"Национална полиция\" напомнят още на потребителите на интернет Засилена бдителност е необходима при пазаруване в новосъздадените сайтове. Особена бдителност е необходима, ако  в сайт, представящ се за български, е посочена чуждестранна сметка за плащане\", допълват оттам. Също със специално обръщение по повод предстоящия интензивен шопинг излязоха днес от Асоциацията за защита на потребителите. Те са получили множество сигнали за фалшиви отстъпки, които търговците обявяват, но всъщност се оказват търговски трикове. И оттук напомнят, че при интернет търговията потребителите е добре да си направят предварително проучване за цените на стоките, които представляват интерес за тях, за да избегнат фиктивните намаления. Много е важно да извършват своите покупки от утвърдени online-магазини, които гарантират оригиналността и произхода на продуктите. В Асоциацията за защита на потребителите има получени  а рекламират стоката си за оригинална. Оттам апелират също гражданите да бъдат особено внимателни, когато решат да се възползват от промоционални бързи потребителски кредити. По време на празници фирмите използват празничното настроение на хората, като предлагат на пръв поглед \"изгодни\" кредити. Впоследствие обаче лихвите по тези заеми се оказват много по-високи от средните за пазара, се посочва в препоръките на Асоциацията за защита на потребителите. Нова тв съобщи днес, че очакванията са 2/3 от българите да се възползват от намаленията. Напук на традициите на Запад, където милиони щурмуват магазините, у нас близо 70 % от потребителите свързват \"черния петък\" с пазаруване онлайн. Дрехи, обувки, спортни стоки, козметика и малки домашни електроуреди ще са най-предпочитани от шопинг маниаците. Като мъжете ще заложат на мобилните телефони, телевизорите и компютрите. Дамите пък ще се насочат основно към продуктите за красота, като парфюми и козметика, както и към детските стоки и играчки. Зрители вече се оплакват от изкуствени завишения на цените в последните дни преди голямото намаление. При пазаруването в интернет няма изискване старата цена да е била в сила поне месец преди намалението. Само за дни обаче цената на часовник, продаван онлайн, скочи от 100 долара на над 2000 лева, буквално дни преди \"Черния петък\".", "date": "2018.11.23", "title": "Внимание \"черен петък\": джебчии, рискови сайтове и менте промоции"}
{"url": "http://clubz.bg/76207-di_velt_s_400_%E2%80%93_dyrzostta_na_putin", "text": "При посешението в Делхи в началото на октомври руският президент Владимир Путин не спести ласкателства по адрес на неговия «скъп приятел», индийския премиер Нарендра Моди и страната му. Между Русия и Индия съществувало истинско приятелство, договорите за доставки от страна на Роснефт и Газпром били само един от аспектите на надеждно сътрудничество. Путин имаше още един повод за радост, който в заключителната си реч нарече «военно сътрудничество». Сделка за 5 милиарда долара за покупка на руските противоракетни системи С-400, които заради напрежението между Индия, Китай и Пакистан трябва да защитават стратегически цели. Индия не се съобрази с предупрежденията на Вашингтон да й наложи санкции при покупка на руски оръжейни системи заради намесата на Русия в американските избори през 2016 г. Саудитска Арабия купува руски ракети С-400 Действително ракетната система С-400 е много търсена. Китай получи първите противоракетни комплекси през януари т. г., Турция чака доставка на поръчаните от нея системи идната година. Саудитска Арабия, Катар, Ирак и Алжир също засвидетелстваха интерес. Има ли Русия действителен повод за гордост от достиженията на оръжейните си инженери? На хартия С-400 са безупречни. Ден и нощ мобилният оръжеен комплекс може да поразява цели в радиус от 400 километра и на височина до 30 км. – от балистични ракети през нисколетящи дронове до «неуловими самолети», като американските изтребители F-22 и F-35. За сравненине – американската система THAAD може да сваля ракети, но не и изтребители. Системата С-400 изключително бързо може да влезе в действие, възможно е снабдяването й с ракети с различен обсег. Американската система “Пейтриът” поразява цели до радиус от 100 км. С-400 може да поразява до 10 цели едновременно поради специална технология на рампата за изстрелване, радарни съоръжения и модули за направляване и комуникация. Оръжейният експерт Симон Веземан от стокхолмската мислителница Sipri смята Пукхов за прав: Техническите данни и по-евтиното производство ли правят системите С-400 така атрактивни? Не, така световният пазар на оръжия с високи технологии не функционира, казва Пукхов. \"Не ни давате ракети \"Пейтриът\", а искате да се откажем от руските С-400\" Доскоро в световен мащаб имаше само две държави, предлагащи противоракетни системи – САЩ и Русия. За много страни американците са труден партньор. Те доставят свръхмодерните си системи само на техни съюзници и то след трудна процедура по даване на разрешително за износ, което изчерпва търпението на тоталитарни режими. Обратното – руснаците доставят безпрепятствено и значително по-бързо. Междувременно руснаците и американците трябва да преглътнат конкуренцията от страна на Китай и Европа, като противоракетната система SAMP-T на френско-италианския консорциум Eurosam. И все пак – в световен мащаб оръжейният пазар не се ръководи от принципа предлагане и търсене. Всяка голяма оръжейна сделка е политически мотивирана. Руската агресивна политика е реклама за мощната противоракетна система. Само обявените намерения за закупуването й е добър повод да се инсценираш като суверенна държава, която пренебрегва позицията на американците. Това особено се онагледява от примера с Турция, която още през 2019 г. ще получи системите С-400. Това стана повод за голямо вълнение и страх във Вашингтон – чрез тесните контакти с руски експерти тайни на НАТО могат да стигнат до Русия. От военна гледна точка не е ясно защо изобщо Анкара се нуждае от подобна комплексна противовъздушна система. Ето защо той е убеден, че въпреки натиска на американците сделката с Анкара ще бъде осъществена. При раздорите със Запада за турския президент Реджеп Тайип Ердоган било от изключителна важност да защити авторитета си. \"Независимая газета\": Турция може да се откаже от С-400 заради \"Пейтриът\" Пукхов и Веземан са единодушни, че не са налице опасения Турция да попадне в сферата на влияние на Русия. За Ердоган С-400 са само междинна стъпка. В дългосрочен план той залага на европейската система SAMP-T. Според Веземан обаче китайците и индийците купуват С-400 за военни цели. Макар наскоро Саудитска Арабия да обяви интерес към системите С-400, Москва трябва да е наясно – за някои държави е важно да получават американска военна помощ и оръжия. В този случай руските оръжейни свръхтехнологии служат единствено за натиск в диалога с американците. Авторът е кореспондент на \"Ди Велт\" в Москва \"Не ни давате ракети \"Пейтриът\", а искате да се откажем от руските С-400\" \"Независимая газета\": Турция може да се откаже от С-400 заради \"Пейтриът\"", "date": "2018.11.23", "title": "\"Ди Велт\": С-400 – дързостта на Путин"}
{"url": "http://clubz.bg/76219-dejli_ekspres_kakvo_stava_ako_parlamentyt_othvyrli_sdelkata_s_es", "text": "Какво следва, ако британският парламент отхвърли проектоспоразумението с ЕС, обяснява британският вестник  Говорител на премиера каза пред изданието, че правителството ще има 21 дни да представи нов план, ако парламентът отхвърли проекта за споразумение с ЕС. Едва тогава Камарата на общините и Камарата на лордовете ще имат право да обсъждат новото предложение с така нареченото предложение в неутрални условия, пише \"Фокус\". От кабинета на премиера заявиха: Правилата, изложени в Закона за Брекзит, следват правилата на Закона за конституционната реформа и управление от 2010 г., които предоставят на парламента възможност да обсъжда международните договори, преди да бъдат ратифицирани от правителството. Ще влезе ли Брекзит в \"турски капан\"? Според Института за управление отрицателното гласуване би могло само да изпрати правителството обратно на масата за преговори при два сценария. Ако парламентарното гласуване в Обединеното кралство стане достатъчно рано, тогава може да има време за по-нататъшни преговори до крайната дата, предвидена от член 50, в този случай 29 Март 2019 г. Въпреки това настоящият график изглежда не позволява достатъчно време за този процес. Във всеки случай, по-нататъшни преговори биха били възможни само, ко другите европейски държави биха били готови да продължат. Късен отрицателен вот може да бъде последван и от по-нататъшни преговори, но само ако се разшири двугодишният прозорец, продиктуван от член 50. Това може да стане само с единодушното съгласие на другите държави-членки. Не е в правомощията на депутатите да удължат едностранно преговорния период. Мей ще преговаря за Брекзит до последно Все още не е ясно дали парламентът ще може да гласува за или против сценария без сделка, въпреки изявлението на Амбър Руд, че депутатите ще \"спрат\" Брекзит без споразумение. Министърът по въпросите на труда и пенсиите заяви: Тя добави: \"Според мен парламентът, Камарата на общините няма да допусне Брекзит без споразумение“. Мей ще преговаря за Брекзит до последно", "date": "2018.11.23", "title": "\"Дейли Експрес\": Какво става, ако парламентът отхвърли сделката с ЕС"}
