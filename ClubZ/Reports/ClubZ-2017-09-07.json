{"url": "http://clubz.bg/58050-zadyrjaha_lazar_vlajkov_natopil_6_godishno_dete_che_e_ubiec", "text": "Днес, 7 септември 2017 г., Окръжна прокуратура - Пазарджик  по чл. 338, ал. 3 във вр. ал. 2 във вр. ал 1 от НК  Той е обвинен, за това че на 31 август/1 септември 2017 г. в ресторант „Градина“ не е взел необходимите мерки за сигурност и от това е последвало причиняване смъртта на Н.Т., съобщават от прокуратурта. Виноградец - всички стрелят, но виновно е детето С оглед тежестта на обвинението и опасността Влайков да се укрие или да извърши друго престъпление същият е задържан, а утре - 8 септември 2017 г., ОП – Пазарджик ще внесе в съда искане за вземане на мярка за неотклонение „задържане под стража“, допълват от държавнто обвинение. Повече информация ще бъде предоставена днес, в 14:30 часа, в сградата на ОДМВР – Пазарджик от говорителя на главния прокурор Румяна Арнаудова.", "date": "2017.09.07", "title": "Задържаха Лазар Влайков - натопил 6-годишно дете, че е убиец"}
{"url": "http://clubz.bg/57981-za_pari_v_germaniq_ne_se_govori", "text": "Германците ще подложат на обсъждане по-скоро сексуалните си проблеми, отколкото заплатата – гласи неписаното правило, което жителите на Федералната република се приучават да спазват още от малки. Както съм обяснила на децата си отдавна – за пари не се говори, заявява една майка на двама синове без никакво съмнение, че е постъпила по най-правилния начин. Но защо е така и какво е обяснението за този типично германски феномен? Има държави, в които при запознанство още един от първите въпроси е „Колко получаваш?“ - нещо, което в Германия е напълно невероятно да се случи. Дали причината е в липсата на непринуденост, с която германците са известни, или е по-дълбока? Състоянието на нещата и любопитството към така установилите се порядки пораждат най-разнообразни хипотези. Защо фрау Кнауф е богата, а ние – не? Основната от тях се опира на проучванията, доказали, че дори и най-малката мисъл за пари вече влияе негативно на поведението на хората като цяло. Но това не е всичко – в Германия прагът на приемане на социалните различия не е висок или, както казват експертите, основната теза в това отношение би могла да звучи така: „Всички са равни и трябва да имат поравно.“ Покрай което възхищението от този, който печели повече или заема особено висок пост, автоматично се задържа в определени граници. Това е и обяснението за типичните за Германия дискусии по размерите на мениджърските заплати или различията в доходите на мъжете и на жените. Различията в доходите са сред постаментите на йерархията и точно това в Германия се стремят да избегнат. А тъй като отношението към размера на заплатата като тема табу е достатъчно силно вкоренено, дори се провеждат специални подготвителни курсове за тези, на които им предстои да заминат в чужбина на работа – например в Китай с неговата обществено обусловена диференциация. Бизнесът: Търтеи и готованци вземат петата най-висока минимална заплата в ЕС Впрочем в немалко фирми в Германия съществуват и клаузи в трудовите договори, забраняващи обсъждането на заплатите, но това вече е прекалено, констатира при един неотдавнашен процес съдът в Мекленбург-Предна Померания: на служителите трябва да бъде разрешено да дискутират доходите си, за да установят дали работодателят се държи коректно към всички. Но възползвалите се от тази свобода не са много, показва неспадащата актуалност на темата. В дебатите се включва и още един елемент – разликата между германската и американската мечта. Американците нямат проблеми да обсъждат парите си, защото не ги възприемат като възлова част от идентичността – днес ги има, утре ги няма. В Германия е друго - въпросът за размера на заплащането е много по-тясно свързан с големия „кой си ти всъщност“. Професорът по психология Флориан Бекер обяснява, че във Федералната република, за разлика от Съединените американски щати, вярата в справедливостта и равноправието е по-силна: Накратко – мълчанието по финансовите въпроси в Германия е решаващ фактор за запазването на социалния мир и поддържането на добри отношения с околните. Нещо повече – щом вече е неизбежно да се засегне темата за заплатата, най-добре да се „посмали“, ако целта е да изглеждаш по-симпатичен в очите на другите. Но дали ситуацията подлежи на промени? Професорът по икономическа психология от университета в Манхайм Карстен Мюлер е склонен да отговори утвърдително: Там може и да се провери за какво става дума, но в разговорите по-скоро няма да се говори за пари – както сочи актуално проучване, темата си остава табу за 64 на сто от германците. Най-малко склонни да обсъждат доходите си са хората с високи заплати – от тях само 4 процента биха промълвили нещо по въпроса. Бизнесът: Търтеи и готованци вземат петата най-висока минимална заплата в ЕС", "date": "2017.09.07", "title": "За пари в Германия не се говори"}
{"url": "http://clubz.bg/57992-makron_shte_zove_ot_atina_za_perestrojka_na_demokraciqta_v_es", "text": "Френският президент Еманюел Макрон се очаква да призове днес от Атина за възраждане на европейската демокрация. Това той ще направи символично в нейната люлка, на хълм, където древните атиняни са се събирали да решават публичните въпроси. Предшественикът му Никола Саркози заедно с германската канцлерка Ангела Меркел и предишния председател на Европейската комисия Жозе Барозу през 2011 г. принудиха гръцкия премиер Георгиос Папандреу да подаде оставка, след като той обяви, че смята да подложи на референдум споразумение за болезнено финансово оздравяване, което сключи с кредиторите на катастрофално задлъжнялата си страна. \"Макрон е фин психолог, влезе в стила на Борисов\" През миналия уикенд френският еврокомисар Пиер Московиси, който отговаря за икономиката и финансите, призна в реч и в интервю за италианския в. \"Кориере делла сера\", че финансовите министри от еврозоната, т. нар. Еврогрупа, са вземали решенията си за живота на десетте милиона гърци по \"скандално\" недемократичен начин, при закрити врати, извън всякакъв парламентарен надзор. Ройтерс цитира неназован представител на Елисейския дворец, че речта на Макрон в Атина ще бъде \"символ на нова глава\" за Европа. Едно от обещанията, с които Макрон спечели президентските избори през май, беше за реформа на еврозоната, която включва обединяването на постовете на председател на Еврогрупата и на еврокомисаря по икономиката и финансите в длъжност на европейски \"финансов министър\", който ще управлява съответно ведомство и отделен бюджет на страните с общата валута и ще бъде отговорен пред техните правителства и евродепутати. Еврогрупата, където се изработваха най-важните решения през кризата на еврото, е юридически неформално обединение. В атинската си реч Макрон се очаква да лансира идеята от изборната си кампания за \"демократични конвенти\", т. е. обществени обсъждания в държавите членки, за бъдещето на ЕС. Те трябва да бъдат отговор на серията кризи, които съюзът преживя - от еврото през миграцията до \"Брекзит\". Светът срещу Ким. Макрон: Трябва максимална твърдост! Но Ройтерс отбелязва, че политическата част на президенската визита е съчетана и с бизнес интереси. Ще го придружават 40 шефове на най-големите котирани на борсите френски компании - включително Total, L‘Oreal, Sanofi, Engie and Vinci. След като германо-френски консорциум спечели можоритарен дял в пристанището на Солун през юни, Франция насърчава фирмите си да инвестират в гръцката инфраструктура, енергетика и хранителна промишленост, съобщава агенцията. Париж иска също да предотврати попадането на стратегически сектори от гръцката икономика в неевропейски ръце, след като китайската COSCO Shipping купи 51-процентов дял в най-голямото гръцко пристанище - Пирея - за 280 милиона евро. През юни Макрон поиска Еврокомисията да предложи система за скрийнинг на инвестициите от трети страни в стратегическите сектори на европейската икономика, които според цитирания френски представител повдигат въпроси, свързани със суверенитета. Макрон: Няма да оставим Путин да се измъкне безнаказан за Украйна Искането получи подкрепа от някои големи икономики в ЕС, но по-малките в южната и в източната част на Европа, които са се облагодетелствали от китайските инвестиции, отхвърлят стъпки срещу Пекин. Светът срещу Ким. Макрон: Трябва максимална твърдост! Макрон: Няма да оставим Путин да се измъкне безнаказан за Украйна", "date": "2017.09.07", "title": "Макрон ще зове от Атина за перестройка на демокрацията в ЕС"}
{"url": "http://clubz.bg/58030-irma_razrushi_dva_karibski_ostrova", "text": "Два карибски острова бяха ударени от урагана Ирма по неговия път към крайбрежието на САЩ, съобщи Ройтерс. Барбуда, половинката от малката островна държава Антигуа и Барбуда, е бил засегнат най-сериозно - над 90% от сградите са пострадали от урагана, съобщи премиерът Гастон Браун. Рухнала е и ключова телевизионна кула на острова, което временно е спряло всички комуникации. Добрата новина е, че при 1500 души население има само един смъртен случай. Щетите са за 150 млн. долара, което са около 10% от БВП на малката държава. \"Ирма\" връхлита Бахамите и САЩ с 300 км/час По-сериозно е засегнат съседният остров Сен Мартен - в северната част, която е френска територия, са загинали 6 души. Там живеят 37 000 души. В южната част на острова, която е холандска, живеят 40 000 души, но още няма данни колко са пострадалите. Бурята още не е развила максималната си скорост, но отделни пориви на вятъра достигат до 370 км/ч. Вълните пък са с височина 12 метра. Ударен бе и Пуерто Рико, които от седмица се приготвя за урагана. 900 000 са останали без ток в столицата Сан Хуан, има щети по сградите, засега данните са за три жертви. Следващата \"спирка\" на Ирма са южните щати на САЩ, които се евакуират активно през последните дни.", "date": "2017.09.07", "title": "Ирма разруши два карибски острова"}
{"url": "http://clubz.bg/58034-facebook_rusnaci_sa_kupuvali_reklama_koqto_da_vliqe_na_izborite_v_sasht", "text": "Хиляди постове в социалната мрежа Facebook са рекламирани от Русия през есента на 2016 г. - точно по време на финалната права на американските избори за президент. Повечето от тях са пуснати от 470 фалшиви акаунта, които вече са закрити, съобщи директорът по сигурността на Facebook Алекс Стамос, цитиран от Ройтерс.  Директорът на ЦРУ: Разбира се, че Русия се е намесила в изборите Общо 100 000 долара са изхарчени между юни 2015 г. и май 2017 г. Те не са подкрепяли нито един кандидат, а вместо това са засипвали социалната мрежа с поляризиращи теми - за имиграцията, расови дебати и правата на хомосексуалните. Именно това бяха сред ключовите теми в кампанията на Тръмп и на практика мнозинството от скандалните му решения след встъпването му в длъжност пак засягат тези въпроси. В момента компанията на Зукърбърг работи в тясно сътрудничество с американските власти в проверката за възможна по-голяма намеса от страна на Русия в изборите.  Според американските закони е незаконно чужденци да плащат за преки или косвени реклами, засягащи изборите в страната. Служител в социалната мрежа твърди, че има връзка между рекламите и известната \"фабрика за тролове\" в Санкт Петербург. Илън Уайнтрауб, представител на американската избирателна комисия, обясни, че гласоподавателите заслужават изясняване на това откъде идват рекламите. В момента специален следовател - Робърт Мюлер, назначен от зам. главния прокурор Род Розенщайн - проверява дали президентът Доналд Тръмп и правителството в Москва са имали тайно споразумение за подобна намеса. Макар президентът да се опитва всячески да спре това разследване, повечето американци искат то да се доведе докрай. Испания арестува руснак за хакването на изборите в САЩ В четвъртък най-големият син на Тръмп ще се срещне с членове на съдебната комисия при закрити врати, за да бъде разпитан по руската афера. Доналд-младши се е срещал с руски адвокат по време на предизборната кампания, а в имейлите му има следи за обещания от руското правителство да помогнат на баща му. Испания арестува руснак за хакването на изборите в САЩ", "date": "2017.09.07", "title": "Facebook: Руснаци са купували реклама, която да влияе на изборите в САЩ "}
{"url": "http://clubz.bg/58041-cacarov_proverqva_kalin_mitrev_za_azerbajdjanskata_afera", "text": "Главният прокурор Сотир Цацаров разпореди проверка за извършени плащания от азербайджански компании по сметки на Калин Митрев, представител на България в Европейската банка за възстановяване и развитие (ЕБВР). Цацаров се е сезирал по публикации в медиите, става ясно от съобщение на покуратурата. Съпругът на Бокова: Търсят ме заради голямата ми експертиза Разследване на няколко европейски медии, сред които е и британският вестник \"Гардиън\", описа т.нар. Азербайджанска перачница - схеми за тайни фондове, използвани за купуване на политическо влияние. Става въпрос за 2,9 милиарда долара, с които е плащано на изтъкнати европейци, купувани са луксозни стоки и са били изпирани пари чрез мрежа от почти непрозрачни британски компании. Сред участниците в схемата е посочен и Митрев.  Проверката, разпоредена от Цацаров, ще се извърши от Софийската градска прокуратура, като на Националната агенция по приходите ще бъдат възложени действия, свързани с предмета й – дали са налице данни за данъчни престъпления или пране на пари. Разследване: Съпругът на Бокова в схема с пари от Баку Съпругът на генералния директор на ЮНЕСКО Ирина Бокова не отрича да е получавал пари по Азербайджанската афера, но те били декларирани и с платени данъци. Според разследването той е взел поне 425 000 евро за консултантски услуги от азербайджанската фирма \"Авуар\" (Avuar Co). Днес пред Нова тв Митрев повтори, че става дума за „безсмислена спекулация“ и кампания, насочена срещу семейството му. Правителството днес е обсъдило случая \"Митрев\". Финансовият министър Владислав Горанов съобщи след заседанието, че преди да се заеме окончателна позиция за това дали Калин Митрев трябва да продължи да е представител на България в Европейската банка за възстановяване и развитие, ще бъде поискато становището на самата банка по казуса. Това ще стане с писмо от Горанов до управителните органи на ЕБВР.  До момента Министерският съвет разполага само гледната точна на съпруга на Бокова. Горанов заяви, че държавата може да провери твърденията на Митрев, че върху получените пари по азербайджанска линия е платил данъци в България. Според министъра обаче към момента държавата не вижна закононарушения. Финансист №1 уточни, че правителството само номинира и предлага кандидати за представители в ЕБВР, но не участва в избора на ръководни кадри  - това прави самата банка. Затова и Митрев няма как да бъде оттеглен с решение на Министерския съвет - властта може само да изпрати становище.   Разследване: Съпругът на Бокова в схема с пари от Баку", "date": "2017.09.07", "title": "Цацаров проверява Калин Митрев за Азербайджанската афера"}
{"url": "http://clubz.bg/58032-moskovski_2_mlrd_lv_za_10_godini_i_jp_vryzkata_mejdu_solun_i_ruse_shte_e_gotova", "text": "Това заяви транспортният министър Ивайло Московски пред Нова телевизия по повод меморандума за железопътната връзка Солун - Кавала - Александруполис - Бургас - Варна - Русе, който бе подписан в Кавала вчера. Стойността на проекта от българска страна е 1,07 млрд. евро.  Бойко Борисов: С Алексис даваме пример как се прави бизнес на Балканите Проектът предвижда свързването на река Дунав, Черно и Егейско море със скоростен железопътен коридор, както и развитие на пристанищата, които са част от основната ТЕН-Т мрежа. Включено е изграждането на двойна електрифицирана жп линия с внедрена ERTMS - европейска система за управление на железопътния трафик. Предвижда се пълна мултимодалност, с която хора и стоки могат да се прехвърлят от един на друг вид транспорт - пътен, железопътен, воден, речен. Новият транспортен коридор ще създаде възможност товарите към и от пазарите на Черно море (България, Румъния, Украйна, Русия, Грузия и т.н.) да избягват Босфора и Дарданелите и да „излизат” в Средиземното море, за да продължат към Европа, Африка и Азия и обратно с по-ниски транспортни разходи и с по-висока сигурност в сравнение с днешния морски маршрут. По думите му има няколко възможни инструмента за финансирането на проекта - Европейската банка за възстановяване и развитие, планът \"Юнкер\" и др.  През октомври ще се състоят срещи, в които това да бъде договорено.  Борисов: \"Хемус\" подминава Севлиево, готвим инвестиция за Плевен (СНИМКИ) Бомбастичната новина, която във вторник произведе премиерът Бойко Борисов, че догодина \"Хемус\" ще подмине Севлиево, Московски коментира лаконично: Борисов: \"Хемус\" подминава Севлиево, готвим инвестиция за Плевен (СНИМКИ)", "date": "2017.09.07", "title": "Московски: 2 млрд. лв. за 10 години и жп връзката между Солун и Русе ще е готова"}
{"url": "http://clubz.bg/58031-referendum_v_katalunq_za_otcepvane_ot_ispaniq_na_1_oktomvri", "text": "Днес парламентът на испанската автономна област Каталуня одобри закона за провеждане на референдум за отделяне от Испания, съобщи Ройтерс.  Вотът трябва да се състои на 1 октомври, както обеща каталунският премиер Карлес Пучдемон. Централното правителство в Мадрид обаче го обяви за противоконституционен и го блокира с помощта на конституционния съд на страната. Рахой поиска съд да блокира нов опит за независимост на Каталуния 72-ма от 135 областни депутати обаче покрепиха референдума след 11 часа дебати. Инициативата бе подкрепена основно от сепаратистката коалиция \"Заедно За\" и блока \"Кандидати за народно единство\". Въпросът ще бъде: Пътят към отделяне на Каталуня е обречен на провал Ако повече от половината запитани отговорят с \"да\", каталунският парламент незабавно ще обяви независимост. При тяхна загуба ще се проведат нови регионални избори. В Мадрид утре централното испанско правителство се събира на извънредно заседание. Според тяхна позиция подобен референдум няма да се състои. Пътят към отделяне на Каталуня е обречен на провал", "date": "2017.09.07", "title": "Референдум в Каталуня за отцепване от Испания на 1 октомври"}
{"url": "http://clubz.bg/58039-nqma_da_ima_polufinal_nadal_federer_v_nyu_jork", "text": "Полуфинал между вечните съперници Роджър Федерер и Рафаел Надал на Откритото първенство на САЩ по тенис няма да има. Аржентинецът Хуан Мартин дел Потро попречи това да се случи, като би Маестрото на четвъртфинал  - 7:5, 3:6, 7:6(8), 6:4. Двубоят продължи близо 3 часа. След много оспорвано начало Дел Потро, шампион в Ню Йорк от 2009 г., успя да вземе първия сет след ключов пробив в гейм номер 11. Във втория ролите се размениха и швейцарецът изравни след 6:3 в своя полза. Третата част започна отлично за поставения под номер 23 в схемата аржентинец, който след ранен пробив поведе с 3:0. Този път Маестрото отговори и изравни резултата при 4:4. В последвалия оспорван тайбрек Дел Потро наложи волята си след 10:8. В оказалия се последен четвърти сет Кулата от Тандил, както наричат Делпо, направи решаващ пробив в петия гейм, което му бе достатъчно за крайната победа, дошла след 6:4. Така в спор за място на финала аржентинецът ще спори със световния номер 1 Рафаел Надал. Испанецът се справи безпроблемно с екзекутора на Григор Димитров - 19-годишния руснак Андрей Рубльов, с 6:1, 6:2, 6:2. Другият полуфинал ще противопостави Пабло Кареньо Буста от Испания срещу Кевин Андерсън (Южна Африка). При жените финалното каре е съставено само от представителки на домакините. Мадисън Кийс се изправя срещу Коко Вандевеге, а Винъс Уилямс среща Слоун Стивънс.", "date": "2017.09.07", "title": "Няма да има полуфинал Надал - Федерер в Ню Йорк"}
{"url": "http://clubz.bg/58033-greshka_na_ezika_kandidat_za_vss_ni_naricha_narodna_republika_bylgariq", "text": "Кандидатът на ДПС за член на новия Висш съдебен съвет   на няколко пъти при представянето си днес като че се затрудняваше с непознат текст. Зачетен в написаната концепция, първо запецна на..  После пък четеше механично фрази като „дейността на сега действащия ВисшиЯ съдебен съвет...“ Това стана по време на изслушването в Правна комисия на парламента на номинираните за Висшия съдебен съвет (ВСС) от квотата на Народното събрание. Никой не зададе нито един въпрос на кандидата, седнал удобно до Йордан Цонев. ДПС с втори опит да вкара проверяван съдия във ВСС От ДПС Хамид Хамид представи дългогодишния и.д. шеф на Софийския апелативен съд Тъй като за Гроздев имаше множество писания за проверки, включително и прокурорски, а и веднъж вече не можаха да го вкарат в Съвета, депутатът накратко премина през качествата му - че освен професионални, имал и \"необходимите морални и нравствени такива\". Сред общите фрази като \"значително снижаване на общественото доверие в работата на съдебната власт\", Гроздев вкратце обеща пари. Неговата идея е възнаграждението да следва ранга, а не длъжността. С думи прости - ако е постигнал ранг \"съдия във ВКС или ВАС\", но работи в окръжен съд, да получава почти същото възнагаждение като съдиите които са реално във върховните позиции. Днес правната комисия в парламента изслушва кандидатите за членове на Висшия съдебен съвет (ВСС) от квотата на парламента. Номинираните са 18, като 11 от тях са за съдийската колегия, за 7 за прокурорската. Изслушването мина вяло, без дебати и въпроси. Всички кандидати дотук заявиха, че авторитетът на съдебната система, и в частност на ВСС, не е особено висок. Първи започнаха кандидатите за съдийската колегия. Депутатите от правната комисия изслушват кандидатите за ВСС , номинирана от \"Воля\", заяви, че всички кандидати са дали незадоволителна оценка за работата на ВСС досега. Тя изтъкна някои от проблемите - неравномерна натовареност и корупционни практики. Според нея в борбата с корупцията трябва да бъдат включени поощренията, защото има много съдии, които работят качествено, но това не се отчита. Според кандидата на ГЕРБ   има вътрешна институционална криза между членовете на сега действащия ВСС. Според него трябва да се създаде аналитично звено към Съвета. В отговор на въпрос от Филип Попов (БСП) Магдалинчев заяви, че проблемът с натовареността може да се реши чрез прехвърляне на дела. Той обясни, че Софийският градски и Софийският районен съд са много натоварени и част от тяхната работа може да се прехвърли към 9-те районни съдилища на Софийския окръжен съд. , предложен от \"Обединени патриоти\", констатира, че недоверието в съдебната система надхвърля 95%. Той призна, че правораздаването не е на нужното ниво. Новански се обяви за намаляване на квотата на парламента във ВСС. Така той повтори критики на критиците, водени от главния прокурор, към шефа на Върховния касационен съд Лозан Панов.  (ГЕРБ) също заяви, че авторитетът на съдебната власт е на критичния минимум. Според нея съдиите всяка година трябва да участват в конкурси за повишаване и преместване.   посочи, че когато говорим за съдебната система, не трябва да се говори за \"нея\", а за \"тях\" - съдиите. Тя изтъкна, че индивидуалната независимост на съдиите е много важна. Според Мирчева е недопустимо членовете на ВСС да нямат комуникация със съдитие, както е сега. Тя се обяви за регулярни срещи на кадровиците на съдебната власт с магистратите по апелативни райони. Според Мирчева често недостатъците на зкаонодателството и професионалните грешки се разпознават като морални. В отговор на въпрос тя заяви, че безпристрастността на съдиите може да се реши чрез прозрачност на процедурите по назначаването и повишаването им. Според  независимостта на съдебната власт не е самоцел. Тя се обяви за повишаване на съдийското самоуправление. Според Хитова трябва да има електронен портал, който на достъпен език да обяснява дейността на съдебната система. Според нея така ще намалеят нападките срещу нея, защото много от тях са резултат от неинформираност. Следващият от предложените от Корнелия Нинова и група депутати - съдията от Апелативния спецсъд  , каза че най-важно е магистратите да получават адекватна и своевременна защита от ВСС при констатиране на натиск. Съдията настоя за пълна нетърпимост към случаите на зависимости от магистратите и апелира също да не се допуска противопоставяне между членовете на Съвета. Магистратът дори малко революционно каза, че тъй като то не води до по-добра защита интересите на засегнатите от съдебната система граждани. Но трябва да го има, за да се отговори на очакванията обществото. БСП предлага и съдията   от ВАС с невероятните 37 години стаж в професията, 20 от които е върховен съдия. Именно тя бе единствената от състава на ВАС, която навремето написа особено мнение по делото за хонорара на лидера на ДПС Ахмед Доган от \"Цанков камък\". За разлика от колегите си Дойчинова смяташе, че парите трябва да му бъдат иззети, защото е в конфликт на интереси. БСП предложи за ВСС съдийка, настояла да конфискуват хонорара на Ахмед Доган Върховната съдийка обеща да взима само аргументирани решения, акос тане член на Съвета и дори обрисува 4 особено важни проблема, които могат дза почнат от \"ден първи на съвета\" и да се реализират до края на мандата му. На първо място тя постави продължаващото обучение на магистратите и по европейско право, след като вече са действащи. Наблегна на бюджета, защото... Също така смята, че член на ВСС не бива  \", което тя няма да прави - изказване, явно насочено срещу сегашното дередже в съвета. Крум Зарков от БСП й зададе въпроси от неправителствени организации, като на по-интересния: какво смята за наличието изобщо на парламентарна кмота във ВСС, Данаил Кирилов опита да го спре, че въпросът не бил много допустим, защото е решен в Конституцията.  Въпреки това, съдията каза, че не й е проблем и че много пъти си е мислила и за себе си - трябва ли да има външни хора в Съвета. Тя дори обяви за полезно в Съвета да се включат и научни работници, за да подпомагат \"пракитката да се съобрази с теорията\". Според  , предложен от ГЕРБ ВСС не е и не трябва да бъде затворена система. Той изтъкна, че съветът трябва да следи обществените процеси и как обществото възприема съдебната ситема, дали е убедено, че тя работи в негова полза. , предложена от Ангел Исаев, нечленуващ в парламентарна група наблегна на ролята на адвокаутурата и на това, че всеки има право на защита. Тя заяви, че ще работи за висок институционален стандарт. Според нея проблемите във ВСС не са личностни, а институционални. Тя също заяви, че ВСС трябва поддържа вързка с всички съдии, прокурори и следователи.   Депутатите от правната комисия изслушват кандидатите за ВСС БСП предложи за ВСС съдийка, настояла да конфискуват хонорара на Ахмед Доган", "date": "2017.09.07", "title": "Грешка на езика: кандидат за ВСС ни нарича Народна република България"}
{"url": "http://clubz.bg/57975-deputatite_ot_pravnata_komisiq_izslushvat_kandidatite_za_vss", "text": "Правната комисия ще изслуша днес кандидатите за членове на Висшия съдебен съвет (ВСС), които трябва да бъдат избрани от парламента. Според Конституцията 11 от членовете на ВСС се избират от парламента с 2/3 мнозинство, или 160 депутати. Към момента ГЕРБ има 95 депутати, БСП - 80, \"Обединени патриоти\" - 27, ДПС - 25, \"Воля\" - 12. Има и 1 депутат, нечленуващ в парламентарна група. Член на бъдещия ВСС: Промените в съдебния закон са истинско безобразие Кандидатите са общо 18. ГЕРБ издигнаха  . От БСП предлагат   ДПС номинираха  , а \"Обединени патриоти\" -   Кандидатите на \"Воля\" са   Нечленуващият в парламентарна група Ангел Исаев е номинирал  Някои от предложените имена са с твърде интересна професионална биография.   е предложен от Волен Сидеров. Той е зам. апелативен прокурор на София, но е предложен за член на ВСС от квотата на съдиите. Това е прокуорорът, отказал да образува проверка срещу Делян Пеевски по сигнал на “Протестна мрежа”. Той беше за това, че Пеевски, Цветан Василев и Николай Бареков са организирана престъпна група. На изпроводяк ВСС ще вдига магистратските заплати  е номиниран от ГЕРБ. Той е известен като дясна ръка на шефа на Върховния административен съд Георги Колев, който е една от знаковите фигури на настоящото мнозинство във ВСС.   пък е предложен от ДПС. Спрямо него има няколко прокурорски проверки. В началото на тази година с негово решение “Техномаркет”, който се свързва с Делян Пеевски, не бе изгонен от един от обектите си в Стара Загора. Интересна е и кандидатурата на издигнатата от БСП   Като съдия във Върховния административен съд (ВАС) тя бе единственият магистрат, който се подписа с особено мнение под решението, с което Ахмед Доган се оневиняваше за получения от него хонорар от 1,350 млн. лв. по проекта “Цанков камък”. Според тогавашното становище на Михайлова Доган е трябвало да бъде глобен с 3000 лв., а хонорарът му конфискуван в полза на държавата. Съдия Гроздев със свое виждане за правотата на \"Техномаркет\" На изпроводяк ВСС ще вдига магистратските заплати Съдия Гроздев със свое виждане за правотата на \"Техномаркет\"", "date": "2017.09.07", "title": "Депутатите от правната комисия изслушват кандидатите за ВСС"}
{"url": "http://clubz.bg/58036-obshtinarqt_na_gerb_lazar_vlajkov_podade_ostavka", "text": "Председателят на общинския съвет в Лазар Влайков, с чийто пистолет бе убит човек във Виноградец, подаде оставка. Сесията на местния парламент е свикана от самия Влайков и оставката му и изборът на наследник са единствената точка в дневния ред.  Името на политика, вече бивш представител на ГЕРБ, нашумя отново през миналата седмица, когато по време на тържество за рожден ден във Виноградец с пистолета му \"Глок\" бе застрелян 47-годишният собственик на заведението, в което бе партито. Първоначалната версия бе, че оръжието е попаднало случайно в ръцете на 6-годишно дете и то е произвело фаталния изстрел. Няколко дни по-късно лично главният прокурор отиде в Пазарджик, където се разследва случаят. Той обяви, че на мястото на инцидента са открити не една или две, а 126 гилзи. Той се усъмни също, че 6-годишно дете може да стреля с тежкия пистолет, \"макар и да не е невъзможно\". Цацаров разкри: 126 гилзи на купона с... един изстрел от дете Влайков първоначално бе задържан, но след това освободен от ареста без обвинение. От ГЕРБ го изключиха от партията - нещо, което му се случва за втори път. Представителят на управляващата партия е бил изключван и през 2012 г. заради инцидент с намушкан с нож човек. Тогава обаче на Влайков не е повдигнато обвинение, а по-късно ГЕРБ го приема отново в редиците си. Аргументът, споделен от Цветан Цветанов и Десислава Атанасова - мъжът бил с чисто съдебно минало. Цветанов за \"гербера\" от Виноградец: Имало е коментар за него, но е нямало обвинение По заповед на Цацаров инцидентът вече се разследва от окръжната прокуратура в Пловдив, а причината е, че Влайков и прокурорът на Пазарджик са близки приятели. Появи се версия, че местният политик се е обадил на обвинителя след фаталния изстрел, но прокуратурата досега не е казала какъв е резултатът от анализа на изисканите телефонни разпечатки.  Разговори с прокурор да \"смачка\" случая с 6-годишното \"дете-стрелец\"? Близките на убития мъж пък свидетелстваха публично в медиите, че не детето, а самият Влайков е стрелял, когато загива човекът. По думите им по това време момченцето и майка му били в двора и събирали гилзи. Според хората Влайков бил агресивен и местните се страхували от него.  Задържаха Лазар Влайков - натопил 6-годишно дете, че е убиец Цветанов за \"гербера\" от Виноградец: Имало е коментар за него, но е нямало обвинение Разговори с прокурор да \"смачка\" случая с 6-годишното \"дете-стрелец\"? Задържаха Лазар Влайков - натопил 6-годишно дете, че е убиец", "date": "2017.09.07", "title": "Общинарят на ГЕРБ Лазар Влайков подаде оставка"}
{"url": "http://clubz.bg/58043-magosnikyt_ot_kioto_video", "text": "Той не се смята за суперзвезда на съвременната културна сцена, макар че могат да се открият предостатъчно основания в 30-годишната му творческа визитка. Запознайте се с Широ Такатани – японеца, който през последните десетилетия тихомълком извърши дигиталната революция в изкуството. Взрив от цветове: световноизвестният Широ Такатани на One Dance Week (СНИМКИ+ВИДЕО) Всички онези видео ефекти, графики и оптически илюзии, които вече са навсякъде, достигат до най-големите изложбени зали и световно признание от едно студио в Киото, основано в средата на 80-те години. Там, опитвайки да достигне отвъд видимото, Широ Такатани създава движещи се картини от светлина и цветове, които никой дотогава не си е представял.     Съосновател, а след това и ръководител на легендарния творчески колектив Dumb Type – легендарен, защото разбърква установените канони за сценография, драматургия и изкуство изобщо, Такатани и днес е сред най-интригуващите, продуктивни и изненадващи творци не само в Япония, но и в глобален мащаб. Той не е шумен, самовлюбен, нито самодостатъчен. Рядко артист от неговата величина е отборен играч. Ето защо заслужават внимание произведенията на Такатани в колаборация с други артисти, сред които личи най-ясно името на големия композитор и носител на „Оскар“ Руичи Сакамото. Танцова революция от Африка на One Dance Week (СНИМКИ+ВИДЕО) Един от най-значимите им проекти е инсталацията LIFE – fluid, invisible, inaudible..., базирана на мултимедийната опера Life на Сакамото (1999). Инсталацията си служи по неподозиран начин с водата като медия, върху която се прожектират изображения. 9 прозрачни контейнера с тънък пласт вода на дъното са спуснати от тавана на тъмна зала. Всеки от тях е снабден с прожектор, високоговорител и кондензатор с ултразвук за изкуствена мъгла. Компютърен алгоритъм разпределя образите и посланията върху всеки един аквариум, размивайки връзката между конкретното и абстрактното.     Сакамото пише музиката и за пърформанса La chambre claire, с чиято хореография и постановка Такатани препраща към фотографското изкуство, запечатването на моментите и размислите по темата на френския философ Ролан Барт. Като участник в експедицията Cape Farewell (2007) до Гренландия, редом с изтъкнати музиканти, писатели и художници, Такатани се озовава на фронтовата линия на климатичните промени. В резултат на пътешествието японецът създава инсталацията Ice Core, в която наслагва снимки от част от 2503-метрова проба, изведена от замръзналата шапка на света. Такатани сътрудничи по няколко проекта на световноизвестната художничка Фуджико Накая, която има статут на жива легенда в Япония. Родена през 1933-та, тази забележителна жена продължава да показва уникалните скулптури от мъгла в най-големите световни музеи, като последната й спирка беше Tate Modern, а следващата е Осло през септември. One Dance week показва един от най-обсъжданите спектакли на годината Влажността и процесите на кондензация се регулират от специални устройства, а усещането за зрителите е, че се разхождат в облаците. Самият Такатани е автор на светлинните ефекти на тези впечатляващи и мащабни проекти. 3D Water Matrix e рожба на науката, технологиите и творческия инат. Уникалният фонтан се управлява от компютър, който пропуска вода със специфично налягане през 900 дюзи, което позволява образуването на букви и символи. Така водата служи като преносител на послание, което е подчертано чрез подобаващо осветление и музика. Идеята се ражда през 2001 година, когато Такатани посещава Лил за подготовката на Европейска столица на културата (2004). Техническата реализация отнема цяло десетилетие, докато „умната водна завеса“ бъде изцяло завършена и показана пред публика. Моделирането на водата е дело на художника Кристиан Партос, известен със своите водни скулптури и оптически инсталации.     Танц, визуални ефекти и цветен взрив се разиграват на сцената на този уникален спектакъл, който за първи път гостува в България. Такатани разглежда проблема за технологичната зависимост на съвременните хора, използвайки именно оптиката, високата резолюция и универсалното танцово изкуство. Вече нямаме търпение за среща с магьосника от Киото. ONE DANCE WEEK: На 10 години Гледайте \"Хрома\" на   и на   от 19:30 часа в Дома на културата „Борис Христов“ в Пловдив. Спектакълът е част юбилейното издание на фестивала за съвременен танц и пърформанс  . Танцова революция от Африка на One Dance Week (СНИМКИ+ВИДЕО) One Dance week показва един от най-обсъжданите спектакли на годината ONE DANCE WEEK: На 10 години", "date": "2017.09.07", "title": "Магьосникът от Киото (ВИДЕО)"}
