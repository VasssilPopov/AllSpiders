{"url": "http://clubz.bg/57642-iztochna_evropa_obyrka_smetkite_na_makron", "text": "Това, което в Залцбург изглеждаше като елементарна игра за френския президент, се превърна в сложен пъзел в Букурещ и във Варна. В сряда Еманюел Макрон разговаря с австрийския президент Кристиан Керн. Двамата бързо постигнаха съгласие да се борят заедно срещу дъмпинга на заплатите в ЕС. По време на четиристранната среща в Залцбург Чехия и Словакия също обещаха подкрепа за оспорваната реформа на директивата на ЕС за командироване на работна ръка. Словашкият премиер Роберт Фицо обаче внимателно подхвърли, че Унгария и преди всичко Полша, също трябва да се присъединят към предложенията, тъй като командироват особено много работници в другите европейски страни. И по този начин напипа болното място. От една страна, всички страни-членки трябва да одобрят реформите. От друга страна, Фицо явно е наясно, че Полша няма да одобри пакета от реформи, който според полската правителствена ръководителка Беата Шидло, е насочен срещу полските интереси. Макрон от Варна: Полша не е тази, която чертае посоката на Европа И Варшава отново потвърди вироглавата си позиция - още  по време на срещата на Макрон с румънския президент Клаус Йоханис в Букурещ. Полша няма да промени позицията си по този въпрос и ще я защитава докрай, заяви Беата Шидло за медиите в полската столица. По този начин Шидло предизвика гръмотевична буря, която вероятно няма да затихне и до следващата среща на върха на ЕС през октомври. Предложенията на Еманюел Макрон не срещнаха така очакваната ясна подкрепа в Букурещ, нито пък ден по-късно и във Варна. Клаус Йоханис, както и българският президент Румен Радев все пак заявиха, че искат засилено да сътрудничат за премахването на социалния дъмпинг и дъмпинга на заплатите в ЕС. От друга страна, те обърнаха внимание на правата на работниците и фирмите, които трябва да се доказват в рамките на свободната европейска конкуренция. Полската премиерка нарече Макрон \"арогантен\" и \"неопитен\" Еманюел Макрон явно е наясно с щекотливостта на темата. И за да може подетата от канцлерката Меркел реформа на трудовия пазар да бъде осъществена на практика, той е готов на компромиси. Така например в замяна той предложи на румънските и българските си събеседници подкрепа при преговорите за прием на двете страни в Шенгенското пространство.   В западните страни източноевропейските строителни работници често са по-зле платени Поне след краткото си посещение в Източна Европа Макрон вече трябва да е разбрал, че неговата интерпретация на \"европейския дух\" е едностранчива. Броят на командированите работници в страни от ЕС съставлява по-малко от един процент от всички европейски работници. И опитът на Макрон да ги изкара отговорни за безработицата във Франция е твърде прозрачен. Това е опит за отклоняване на вниманието от дългогодишните структурни проблеми в собствената му страна. Освен това Макрон изглежда съзнателно забравя, че френските търговски вериги Carrefour или Auchan са изтласкали почти изцяло от пазара по-малките фирми в Източна Европа. Такива са правилата на играта в свободното европейско икономическо пространство, от които печелят и френските фирми.  Опитът за \"реформиране\" на трудовия пазар в ЕС чрез протекционистки мерки е възможно най-лошият сигнал за спасяването на \"европейския дух\". Макрон: Ако нищо не направим за социалния дъмпинг, ЕС ще се спука Нека да се върнем към директивата на ЕС за командироване на работници. Разбираемо е, че във Варна Еманюел Макрон реагира раздразнено на поведението на Полша. Сигурно е прав като заяви, че не Полша е страната, която ще \"задава посоката, по която трябва да се развива Европа\". Франция обаче също не е държавата, която сама ще задава тази посока. Всички страни в ЕС трябва да намерят пътища и средства за намаляване на социалните и икономически разлики вътре в общността. Кратката обиколка на френския президент в Средна и Източна Европа сигурно ще внесе нова динамика в дискусиите по въпроса. Но желанието му да осъществи реформата в директивата за командироване на работници до края на годината, едва ли ще се осъществи. Полската премиерка нарече Макрон \"арогантен\" и \"неопитен\" Макрон: Ако нищо не направим за социалния дъмпинг, ЕС ще се спука", "date": "2017.08.26", "title": "Източна Европа обърка сметките на Макрон"}
{"url": "http://clubz.bg/57632-makron_e_fin_psiholog_vleze_v_stila_na_borisov", "text": "\"Макрон е политик, който е фин психолог. Той веднага влезе в стила на Бойко Борисов още при първата им среща. Мисля, че малко играе, ако трябва да сме честни - иска да влезе в стила на партньора. Неговото отношение е прагматично, търси подкрепа за своите позиции.\" Шоуто на Борисов: Изгасили снощи лампата, щех да ги бия после... (БИСЕРИ) Така коментира завършилото вчера посещение на френския президент Еманюел Макрон в България експертът Стефан Манов в студиото на \"Събуди се\" по Нова тв. Посещението на Макрон е един голям шанс за България. Това дава шанс страната ни да излезе на първа линия при обсъждането на бъдещия Европейски съюз, смята още Манов. Доколко допустимо е непринуденото поведение на премиера Бойко Борисов. Една от хитовите му фрази е \"сички парле-ву -франсе\", с което отбеляза, че част от делегацията, която посрещаше френския президент на летището във Варна, владее на някаква ниво родния език на Макрон. Нещо, с което очевидно не може да се похвали самият Борисов. \"Това беше лек гаф\", смята Кристина Крънчева, експерт по протокол. Темата за облеклото на първите дами на Франция и България Брижит Макрон и Десислава Радева също беше обект на обсъждане. В петък се появиха доста коментари за стила им, дължината на полите и, както се оказа, най-големия проблем - защо Радева е била с отворени обувки и на бос крак. Кристина Крънчева разясни, че при стриктно придържане към протокола, обувката трябва да е затворена и дамата да е с чоропогащник. Анализ: На Радева ѝ липсват само ролки в косата и огромна бяла панделка Тя обаче допусна и свобода в тълкуването на този дрескод. \"Срещата е във Варна, на морето\", напомни тя. След това даде за пример САЩ, където \"чоропогащникът въобще не е познат\" и \"жените ходят боси и през зимата\". \"Мелания Тръмп никога не слага чоропогащник. Така беше и през януари, когато Доналд Тръмп встъпваше в длъжност\", посочи Крънчева. (Друга модна икона съпругата на британския принц Уилям Кейт Мидълтън също обича елеганти обувки на бос крак - б.р.).   Анализ: На Радева ѝ липсват само ролки в косата и огромна бяла панделка", "date": "2017.08.26", "title": "\"Макрон е фин психолог, влезе в стила на Борисов\""}
{"url": "http://clubz.bg/57616-zashto_chehiq_ima_naj_niskata_bezrabotica_v_es", "text": "Германия е безспорният икономически лидер на Европа, известна със своята ефективност, ред и ниска безработица. Но от края на 2015 г. трудовият пазар в съседната Чехия се развива още по-добре. Официалните данни показват, че през юни безработицата в Чешката република е била едва 2,9%. В Германия е била 3,8%, а в целия Европейски съюз – 7,7%. Отговорите дава изданието “ ”. Първата причина е ниската цена на труда. Средното почасово заплащане в Чехия е €10,20, което е под средното за ЕС €25,40. Но това не е целият отговор, защото в България и Румъния трудът е още по-евтин, но безработицата не е толкова ниска, колкото в Чехия. Освен това заплатите в Чешката република се покачват твърде бързо. През първото тримесечие на 2017 г. брутните заплати в страната са нараснали с 5,3%, което е два пъти повече от инфлацията. Чехия дължи своя успех на работните места във фабриките, което е сериозно постижение в наши дни. Производството в централноевропейската държава заема най-голям дял от икономиката в сравнение с другите страни от ЕС. Над една трета от работните места са именно в индустрията. Производството на автомобили е сърцевината на чешката индусрия – там имат заводи Toyota, Peugeot, Citroën, Škoda и Hyundai. Правителствените стимули за инвестиции включват данъчни облекчения за нови фирми и субсидии за създаване на нови работни места – това увеличи чуждестранните инвестиции, които нараснаха още повече след влизането на страната в ЕС през 2004 г. Според Давид Марек от „Делойт“ в Прага, има две основни причини за ниската безработица. Първо, асемблиращите фабрики са сравнително лесни за отваряне, защото са евтини и защото правителството създаде стимули за привличането на световни имена от индустрията. Второ, икономиката на Чехия е тясно свързана с икономическото здраве на ЕС. Когато Европа върви добре, Чехия върви още по-добре. А в момента Европа е сравнително добре. Икономиката на региона нарасна с 2,2% през второто тримесечие спрямо година по-рано. Но причините за чешкия успех в последните години вещаят проблеми за бъдещето. Бързият ръст на заплатите ще притиска бизнеса. Доходите се покачват заради недостига на работна ръка, но това пречи на ръста на икономиката. Както много други страни, Чехия има застаряващо население. Бюрокрацията и тежката администрация затрудняват фирмите да наемат чужедстранни работници за незаетите позиции. Давид Марек от „Делойт“ казва, че страната не може да си позволи доходите да продължат да растат по-бързо от производителността. Чехия е „асемблиращият център на Европа, но не и научният център“, казва той. Има много ниско платени работни места за хора с ниска квалификация, но няма достатъчно развитие на по-високо техонологични производства. За да задържи безработицата ниска, правителството трябва да промени остарелите вече стимули за откриване на работни места и да се фокусира върху създаването на места за висококвалифицирани работници, т.е. да подобри образователната система. Все още делът на средното образование е висок и сравнително малко хора продължават към университетите. А най-голямата заплаха за една икономика, която разчита на сглобяването, е автоматизацията. Според изследване на ОИСР, Чехия е изправена пред най-големия риск от загуба на работни места заради автоматизацията на производството. Същото се отнася и за Словакия. И двете страни разчитат предимно на работни места, които скоро ще бъдат заети от роботите.", "date": "2017.08.26", "title": "Защо Чехия има най-ниската безработица в ЕС"}
{"url": "http://clubz.bg/57627-nikita_mihalkov_kletka_ot_zahar_li_iskame_za_serebrennikov", "text": "Художественият ръководител на Център „Гогол“ Кирил Серебренников, обвиняем в разхищение на държавни средства, е поставен под домашен арест. Много културни дейци се застъпват за режисьора, но има и такива, на които това развитие на събитията им изглежда справедливо и даже закономерно. За ситуацията вече се изказаха режисьори, артисти, политици, журналисти, адвокати, общественици. „Лента.ру“ събра различни мнения за случващото се. Режисьор в клетка (СНИМКИ)  Показен арест на известен руски режисьор Показен арест на известен руски режисьор", "date": "2017.08.26", "title": "Никита Михалков: Клетка от захар ли искаме за Серебренников?"}
{"url": "http://clubz.bg/57631-s_kakvo_holandskiqt_poslanik_v_budapeshta_razgnevi_vlastta_na_orban", "text": "Унгария скъса в петък дипломатическите си отношения с Холандия на ниво посланик. Министърът на външните работи и търговията Петер Сиярто даде  извънредна пресконференция, за да обяви, че унгарският посланик в Холандия е привикан в Будапеща за консултации след като посланикът на кралството Гаюс Схелтема силно разкритикува унгарското правителство в свое интервю. Както съобщава новинарският портал index.hu Сиярто разясни, че мярката означава скъсване на дипломататическите отношения с Холандия за неопределен период от време на ниво посланици. Контактите остават на ниво chargé dʼaffaires. Той обясни още, че стъпката е „една от най-радикалните в дипломацията“. В интервю пред унгарското седмично издание \"168 Óra\" (168 часа), публикувано онлайн в четвъртък холандският посланик – чийто мандат изчита и след четири години в Будапеща се пенсионира- сравнява поведението на правителството на Виктор Орбан с това на терористи. Схелтема определя още гледната точка на унгарските власти като „класически марксизъм“ и допълва, че в Унгария „всичко е или бяло, или черно“. „Тук са възможни само позиции \"за и против\", ти си или с нас, или против нас“, коментира той. „Непрекъснато някой търси враг…ако някой не се съгласи с хората на власт, те веднага виждат в него врага“. Посланикът не пропуска да коментира и казуса „Джордж Сорос“. „Сорос може да бъде обвиняван за много неща, достатъчно е да си спомним неговите спекулативни транзакции. Но в същото време той заслужава уважение за огромните суми, които инвестира в демокрацията и изграждането на гражданско общество. По тази причина изключително агресивната атака на унгарското правителство срещу него е - да го кажем меко – странна за всеки чужденец“, каза още той. Унгария спира кампанията срещу Сорос Схелтема се спира и на отношението на правителството на Орбан към бежанците. \"Като първа стъпка трябва да бъде направена разлика между бежанци и икономически имигранти. Но правителството в Будапеща разглежда всички като мигранти, няма бежанци за тях\", казва Схелтема. Орбан: Брюксел и мафиотите на Сорос няма да успеят да ислямизират Европа Той не пропуска да разкритикува и противоречивата кампания на властта в началото на годината с билбордове с надпис \"Нека да спрем Брюксел\", която предизвика много отрициателни реакции в другите европейски държави. Първата реакция на унгарския външен министър беше да каже че „ние се надяваме, че ще си отиде бързо вкъщи“, както и че посланикът повече не е желан в министерството му. В петък министърът каза, че посланикът е направил изказвания, които показват пренебрежение към дипломатическите обичаи и е обидил достойнството и суверенитета на Унгария. Външният министър се възмути. „Унгария не е боксова круша“, каза той. „Ако Холандия иска да продължи двустранните отношения по този начин, и ние ще продължим така“, заплаши той. Сиярто предупреди, че ако Холандия не представи извинение, унгарското правителство ще предприеме следващи политически и дипломатически мерки. По-късно холандският външен министър Берт Кундерс се разграничи от коментарите на Схелтема. \"Разбира се, че по никакъв начин не можем да кажем, че унгарското правителство използва същите методи, каквито и терористите\", каза той, цитиран от Dutch News. Той уточни, че ще поиска среща с унгарския си колега в следващите дни. Орбан: Брюксел и мафиотите на Сорос няма да успеят да ислямизират Европа", "date": "2017.08.26", "title": "С какво холандският посланик в Будапеща разгневи властта на Орбан"}
{"url": "http://clubz.bg/57584-bivsha_agentka_na_cru_s_plan_kak_da_izhvyrli_trymp_ot_tuityr", "text": "Бившата агентка на ЦРУ Валъри Плейм - Уилсън има план как да неутрализира американския президент Доналд Тръмп в туитър. Тя започна кампания по събирането на средства, с които да купи социалната мрежа и така да отнеме най-предпочитаното средство за комуникация на щатския държавен глава, съобщава АФП. \"Време е да го накараме да млъкне\", обяви Плейм, когато започна кампанията си на gofundme.com. \"От насърчаването на белите расисти до рекламирнето на насилие над журналисти - неговите туитове нанасят вреди на страната и на хората. Но заплахата от ядрена война със Северна Корея издигна нещата на друго опасно равнище\", обяснява тя. Планът на бившата агентка е прост, макар и с много малки шансове за успех- събира от дарения милиарди долари, купува контролния пакет ат акции на \"Туитър\" и използва това, за да поиска социалната мрежа да изхвърли Тръмп.  \"Това е скромна цена, за да се отнеме най-мощният мегафон на Тръмп и да се предотврати ужасна ядрена война\", пише Валъри. Тя започна кампанията си миналата седмица и до сряда беше събрала 6000 долара от индивидуални дарения до 100 долара. Начинът, по който американският президент борави с туитър, вече е пословичен, почти всеки ден той оставя там противоречиви послания, някои от които в крайно груб тон. Милиардерът предпочита да изразява позициите си в личния си туитър акаунт, който е  @realDonaldTrump и доста по-рядко на официалния президентски @POTUS. Той понякога трие коментари, които съдържат критики. Според някои критици като президент той няма право на това и всичко трябва да се съхранява. Акаунтът на Белия дом също блокира някои потребители. Някои от тях заведоха дела срещу Тръмп като го обвиняват, че нарушава правото им на изразяване като им отказва достъп до своя профил в социалната мрежа. Сред блокираните от Тръмп е и писателят Стивън Кинг, който заслужи гнева на господаря на Белия дом с критики към Иванка Тръмп. Тръмп се разгневи на Стивън Кинг, блокира го в туитър Валъри Плейм също е интересна личност. Тя се прочува, след като през 2003 г. е осветена като агент на ЦРУ. Това става, когато съпругът ѝ дипломатът Джо Уилсън обвинява администрацията на тогавашния президент Джордж Буш-младши, че е преувеличила заплаха от страна на Ирак, за да започне война. Тогава в някои вестници се появявя информация - с източници съветници на вицепрезидента Дик Чейни, че Валъри е агент на ЦРУ. Това е наказуемо по американските закони. Следват излушвания и процеси. С новопридобитата си известност Валъри Плейм написва няколко книги и изнася лекции в страната.", "date": "2017.08.26", "title": "Бивша агентка на ЦРУ с план как да изхвърли Тръмп от туитър"}
{"url": "http://clubz.bg/57628-uraganyt_harvi_udari_sasht_s_220_kmchas_video", "text": "Ураганът \"Харви\" удари с 220 км/час крайбрежието на САЩ. Той е най-мощният от 12 години насам и първо преминава през щата Тексас. Застрашен е пристанищния град Корпус Кристи, който има 320 000 жители. Голяма част от тях още вчера са евакуирани. Общо по пътя на страховитата буря живеят 4,5 милиона души.   В петък само часове преди да удари крайбрежието на американския щат Тексас, ураганът „Харви“ увеличи своята сила, достигайки четвърта категория, съобщиха американските метеоролози. Специалистите се опасяват, че комбинацията от мощен вятър и огромно количество дъжд, може да доведе до катастрофални последици, които с месеци няма да могат да бъдат поправени. Американският президент Доналд Тръмп обяви извънредно положение в щата Тексас. Така федералната помощ по-бързо ще достига до най-силно засегнатите области.  През 2005 година ураганът \"Уилма\" връхлетя върху Флорида и погуби 89 души, а по-късно като част от урагана \"Катрина\" опустоши Ню Орлианс, където бяха погребани над 2000 души.  ", "date": "2017.08.26", "title": "Ураганът \"Харви\" удари САЩ с 220 км/час (ВИДЕО)"}
{"url": "http://clubz.bg/57638-mejuedyr_sreshtu_makgregyr_golemiqt_boksov_cirk_v_chisla", "text": "Тази нощ, след 4 часа българско време, в Лас Вегас е боксовият мач между Флойд Мейуедър и Конър Макгрегър, така широко коментиран в последните месеци. Мнозина, най-вече традиционалистите в бокса, го определят като гигантски цирк. И наистина е такъв. По-долу ще се убедите обаче, че целта ще бъде постигната, защото тя е да се генерират пари. Много пари. $10 милиона, ако искате да рекламирате на поредния \"мач на века\" в бокса А когато в професионалния спорт става въпрос за пари, цената (циркът) често вече е без значение. Нищо, че се прекрачват норми, че този бой прилича на \"състезанието\" по плуване между Майкъл Фелпс и акула и т. н. и т. н. Но много от онези, които бълват огън и жупел тези дни, ще седнат да гледат. Сеирът си е сеир и се прави за първи път. Нека кажем какво предстои, ако случайно още не сте разбрали. Закани срещу самохвалство: Започна големият боксов цирк Флойд Мейуедър е боксово величие от средните категории с 49 победи и нито една загуба. Така се оттегли непобеден през есента на 2015-а, но се върна, за да участва в шоуто. Тези дни отново си припомнихме, че последният човек, победил Флойд на ринга е... Серафим Тодоров на олимпиадата в Атланта през 1996 г. След това настоящият мултимилионер стана професионалист. Конър Макгрегър не е боксьор, а състезател от смесените бойни спортове. Той е най-популярният ММА боец с 21 победи и три загуби. Работата е там, че никога не е участвал в боксов мач. Поради което специалистите са на мнение, че няма никакъв шанс срещу Мейуедър. Независимо че ирландецът е на 29 г., а неговият съперник на 40, а преди близо 2 години окачи ръкавиците.  99,95 долара струва услугата pay-per-view (\"плащаш, за да гледаш\") за мача в САЩ. За първи път тя се предлага и в България - срещу 5,99 лв. можете да гледате мача онлайн. По телевизията ще го предава каналът Mtel Sport 2.  Очакваните приходи от двубоя възлизат на 700 милиона долара. Тук влизат \"перата\" pay-per-view, билети за залата T-mobile arena, продажба на фенски артикули, спонсори, реклами, залози и т.н. Така ще бъде подобрен рекорда, поставен от мача Флойд Мейуедър - Мани Пакяо през 2015 г., когато бяха заработени 600 милиона. 300 млн. долара очаква да спечели Мейуедър, между 50 и 100 милиона Макгрегър.   възкликна в типичния си стил на самохвалко спортистът пред \"Фокс спортс\". Смятан е от мнозина вече за милиардер. $1 милион бe цената, за да поставите логото си върху халата, с който Флойд ще излезе на ринга.  4,9 милиона са очакваните заявки за pay-per-view. Предишният рекорд отново се държи от сблъсъка Мейуедър - Пакяо - 4,6 млн. 3360 e броят на диамантите върху специалния колан, който ще получи победителят. Наречен е \"Коланът на парите\". Направен е от кожата на алигатор. Включва още 600 сапфира и 300 емералда. 1,2 милиона долара е най-големият залог, направен за боя. Известно е само, че парите са преведени в пункт в щата Невада. И че са за победа на Мейуедър. Залозите са 70:30 процента в полза на американеца.  80 милиона долара са очакваните приходи от билети. 20-хилядната зала в Лас Вегас обаче май няма да се напълни. 80 200 долара струват най-скъпите билети - местата са край ринга. $500 e цената на най-евтините. 26 e броят на победите на Флойд Мейуедър с нокаут.  2 сантиметра - разликата в ръста между двамата боксьори. Конър е по-висок - 175 см, срещу 173 за противника му. Закани срещу самохвалство: Започна големият боксов цирк", "date": "2017.08.26", "title": "Мейуедър срещу Макгрегър - големият боксов цирк в числа"}
{"url": "http://clubz.bg/57625-bylgarche_da_se_naricham", "text": " хората били все гладни, тъжни, недоволни и вождът решил малко да ги вдъхнови. Обявил, че всеки месец ще има състезание кой бяга най-бързо и победителят ще получи за награда 1000 кокосови ореха. Хората се въодушевили и всички почнали да се готвят за надбягването. Победил Мбаса, най-бързият и силен младеж в племето, но вождът му казал: Мбаса се обидил и избягал в племето в Горните земи, където наградата се дава според заслугите, а помощите - според нуждите.  На следващия месец на състезанието победил Нгаса, вторият най-бърз и силен младеж в племето. Нгаса, естествено, също се обидил и избягал в племето в Долните земи, където наградата се дава според заслугите, а не според годините. На третия месец в състезанието победил Квама, третият най-бърз и силен младеж в племето. И той обаче не успял да получи наградата. Оказал се твърде стар за нея – на цели 19. Квама го изгледал злобно, плюл си на петите и отпрашил в неизвестна посока да търси по-справедливо племе. Дали е намерил, дали по пътя го е схрускал лъв, и до ден-днешен не се знае, но повече не се чуло за него. Може да е стигнал чак в далечна България и сега да рита за „Левски“. На четвъртия месец никой не дошъл на състезанието. Който можел да бяга, избягал накъдето му видят очите, и останали само онези, които няма къде да отидат. На тях дори не им се напъвало в жегата, след като така или иначе никой няма да получи наградата. Вождът почакал, почакал и вдигнал рамене. **************** България е страна, в която децата са защитени със Закон за закрила на детето. В него е включена и една специална категория деца, на които всички ние особено се радваме – децата с изявени дарби. Това са нашите млади спортисти, академици, поети, художници, които разчитаме един ден да станат велики хора, за да пишем статуси във Фейсбук с хиляди усмивки и споделяния – „Българин откри лекарство срещу Алцхаймер“ или „Браво, Гриша!“. Иначе казано – те ще са хората, които ни вдъхновяват, допринасят за развитието на страната, а може би и на човечеството. Това са децата с изявени дарби. За да се насърчават тези деца не само с потупване по рамото, но и материално (всички знаем, че специалните дарби трябва да се развиват, което е свързано с огромни разходи), има най-различни механизми – стипендии и програми, за които тези деца се класират според резултатите си от определени състезания – където се състезават само най-изявените от изявените. Член трети от   гласи, че право на закрила има всяко дете с таланти в областта на науката, изкуството и спорта. На практика обаче се явяват следните казуси, които по-горе ви описах в „африканската“ легенда. Ако детето е от частно училище, то няма право на такива поощрения. Напомням ви, че това не са социални помощи или детски надбавки. Това са парични награди за постижения в престижни състезания, до които частни ученици биват допускани.   Ако не ги допуснат до състезанието, ще е дискриминация. Затова ги допускат, само че не им позволяват да получат награда. И по някаква странна логика на МОН, това вече не е дискриминация, а е съвсем в реда на нещата. Интересен е случаят с Андрей Петров, който провокира и тази статия. Андрей е стипендиант в частно училище, защото и в България, за щастие, има частни училища, които отпускат стипендии за надарени деца. Заедно с училищния си отбор той спечели баскетболен турнир, но не успя да получи наградата, защото е частен ученик.   В държавните училища учат и много деца, чиито родители могат да си позволят такса за частно училище, но са предпочели държавно. В частните пък учат и доста стипендианти. В Американския колеж в София повече от половината деца взимат стипендия в различен размер според дохода на родителите. Далеч не всички са от богати семейства. Вижте какво написа вчера Зарина Филева, директорката на училището, в което учи Андрей: Но това далеч не е единственото недоразумение. Вземете например наградите за математиците. В Наредбата е отделено специално внимание на нашите гениални състезатели.   Отборът ни е съставен изцяло от деца в 11-и и 12-и клас, тоест тези, които имат шанс да спечелят стипендията, няма да имат право на нея така или иначе, защото ще са навършили 18 години, а в условията е задължително да са под 18. Това е наредба в държава, където образованието е до 12 клас и е съвсем нормално на 19 години все още да не си завършил училище. Също толкова обидно са отхвърлени и най-младите таланти – седмокласници и шестокласници, които се класират със златни медали на състезания, турнири и олимпиади за осмокласници, но им бива отказана стипендия, защото са под долната граница. Какво излиза? Законът закриля децата, а Наредбата ги дискриминира. Едната ръка дава, другата прибира. Нищо чудно, че са заведени десетки дела за дискриминация. Дано докато по тях се вземе решение, и нашите победители не хукнат към съседните племена, където наградите са наистина по заслуги. Имаме ли право да им се сърдим, ако го направят?", "date": "2017.08.26", "title": "Българче да се наричам..."}
{"url": "http://clubz.bg/57633-polskata_premierka_nareche_makron_aroganten_i_neopiten", "text": "Премиерката на Полша Беата Шидло нарече президента на Франция Еманюел Макрон \"арогантен\" и \"неопитен\" заради острите критики, които той отправи от Варна към политиката на правителството във Варшава. Макрон от Варна: Полша не е тази, която чертае посоката на Европа \"Съветвам президента да използва по-помирителен тон... Вероятно арогантните му коментари са резултат от липсата на [политически] опит\", се казва в изявление на Беата Шидло, изпратено до \"Ройтерс. \"Съветвам президента да се фокусира върху делата в собствената си страна, вероятно ще успее да постигне същите икономически резултати и същото ниво на сигурност за гражданите като тези, гарантирани от Полша\", продължи Шидло с напътствията. Тя добавя, че  Макрон \"няма да реши бъдещето на Европа\". Това трябвало да бъде дело на всички членове на ЕС. От Варна Макрон разкритикува Полша. Той повдигна и въпроса за еврофондовете за регионално развитие, които използва Варшава, а Франция е нетен вносител в тях. \"Поляците заслужават нещо по-добро\" и \"полският премиер трудно ще им обясни защо е по-добре да се плаща на поляците по-малко\", каза още той. Възмущението на Полша не се ограничи до извлението на премиерката, но имаше и дипломатически израз. Заместник-министър на външните работи Марек Магеровски е повикал временно управляващия френското посолство във Варшава, за да му изрази \"възмущението (на правителството) от арогантните думи\" на Макрон, съобщи АП. Магеровски е подчертал, че и Полша, също като Франция, е пълноправен член на ЕС и ще защитава своите интереси и граждани, се казва в съобщение на полското министерство на външните работи.", "date": "2017.08.26", "title": "Полската премиерка нарече Макрон \"арогантен\" и \"неопитен\""}
{"url": "http://clubz.bg/57629-kim_pusna_3_raketi_bez_uspeh", "text": "Северна Корея е изстреляла три балистични ракети с малък обсег, но напълно безуспешно. Две от тях не са имали нормален полет, а третата се взривила веднага след изстрелването. И трите не са били заплаха за САЩ или остров Гуам, обявиха от командването на американската армия. Изстрелванията са извършени в района на Кхитхеньон, провинция Гангуон, съобщи Би Би Си. Президентът на САЩ Доналд Тръмп веднага е бил уведомен за опитите с ракети на Пхенян. От Белия дом обявиха, че ситуацията е била следена непрекъснато.  Диктаторът Ким Чен Ун заповяда изстрелването в много напрегната международна обстановка в тази част на света. САЩ вече няколко пъти предупредиха, че няма да търпят Пхенян да създава свой ядрен арсенал. Тръмп призова Китай да усмири съюзника си, а Съветът за сигурност на ООН наложи нови икономически санкции на Северна Корея. Въпреки всичко Ким III продължава да дразни Доналд Тръмп и да предизвиква световната общественост с ядрените си опити. Японският премиер Шиндзо Абе веднага разпореди правителството и съответните министерства да бъдат бдителни и готови за всякакво развитие на събитията. Източник от японското правителство предположи, че тестовоте са извършени в рамките на севернокорейско военно учение, което е в противовес на провеждащите се в района ежегодни южнокорейско-американски военни учения.", "date": "2017.08.26", "title": "Ким пусна 3 ракети без успех"}
{"url": "http://clubz.bg/57636-socrefleksi_glarusna_osvobodenost_neskrito_sebelyubie", "text": "словесни бисери и панаирна жизненост,  шопски хумор и гларусна освободеност,  булгар, булга-ар и и ний сме дали нещо на света, соцрефлекси и първични инстинкти,  глобална мода и локален ентусиазъм,  широки пръсти и пренебрежение към протоколни детайли,  спонтанна игривост и предозирано заиграване, импровизирани жестове и неподкупна лъчезарност, детско любопитство и ненаситна веселба,  скрито задоволство и нескрито себелюбие,  окриленост за приемането ни като равни и убеденост, че не падаме по-долу, даже напротив, показване кой е равен сред първите и доказване кой е пръв сред равните у нас.  Отгоре на всичко - събиране накуп и вдигане на куб на всичко като наръкуване, нацелуване, напрегръщане и напотупване на разните там Берлускони, Камерън, Меркел и Юнкер... А какво остава за цели шест месеца председателство... \n\t", "date": "2017.08.26", "title": "Соцрефлекси, гларусна освободеност, нескрито себелюбие"}
{"url": "http://clubz.bg/57635-pojar_zatvori_v_nedelq_sutrin_pytq_za_gyrciq", "text": "Пътят през Кресненското дефиле е отворен. Пожарът в района на Кресна е бил угасен, съобщиха от МВР По-рано в неделя пътят за Гърция беше затворен заради нов пожар в Кресненското дефиле, съобщава БГНЕС. Предполага се, че пламъците са тръгнали от незагасен фас. На мястото бяха изпратени огнеборци. Западният фронт на пожара край Стара Кресна пламна наново тази сутрин. Димът се вижда на международния път Е79, а пламъците са близо до жп линията. Временно беше спряно движението по главен път Е-79, в района на Кресна, заради силно задимяване в участъка от пътя заради възникнал наблизо пожар. Това съобщиха от пресцентъра на  . Полицията призова пътуващите да се съобразяват с разпорежданията на органите на реда. Намалена беше видимостта в участъка между Кресненското ханче и град Кресна заради силно задимяване в резултат от възникнал наблизо пожар. Пътни патрули сприраха трафика на около 2 км преди и след Кресна в двете посоки. За пожара беше съобщено към 10.10 часа - горяха сухи треви и храсти в района. Към участъка са насочени пожарни автомобили.  Министърът на вътрешните работи Валентин Радев призова пътуващите да се съобразяват стриктно с разпорежданията на органите на реда и по възможност да не се предприема пътуване в района за известно време, докато се нормализира обстановката по главния път.  Директорът на горското предприятие инж. Дамян Дамянов обясни пред „Фокус”, че 450 души и два вертолета се борят на два фронта с пожара – в посока село Влахи (където районът е трудно достъпен и се гаси на ръка), а другият е основно посока Симитли под мястото, от където първоначално е тръгнал пожара – село Мечкул. Именно там пламъците днес тръгнаха с нова сила. Булдозери правят просеки в гората, за да осигурят достъп на противопожарните автомобили. „При липса на вятър и създадената организация, нещата вече са доста по-добри от предходните дни”, коментира той и допълни, че няма опасност за населените места и за хората. Засегнатата площ вече е почти 10 000 декара, като от тях 7000-7500 декара са смесени гори - иглолистни и широколистни. Военнослужещи със специализирана техника продължават и днес да оказват помощ в гасенето на големия горски пожар в Кресненското дефиле над село Мечкул, община Симитли. От 06.30 ч. тази сутрин на терен действат 50 военнослужещи с 5 броя техника от военно формирование 54 060 – Благоевград и 37 военнослужещи с 6 бр. специализирана техника от състава на военно формирование 28 610 – София, съобщиха от МО. Два хеликоптера Ми-17 от състава на ВВС от 07.00 ч. са в готовност да се включиха в овладяване на огнената стихия. След анализ на обстановката ще бъде взето решение за тяхното използване. В потушаването на нововъзникнал пожар в района на селата Филипово и Варник, област Хасково от 07.00 часа се включиха 31 военнослужещи с 5 броя специализирана техника от състава на военно формирование 52 740 – Хасково. \n\t ", "date": "2017.08.26", "title": "Пожар затвори в неделя сутрин пътя за Гърция"}
{"url": "http://clubz.bg/57634-neka_vakancuvaneto_prodylji_dnes_i_utre_na_%E2%80%9Esofiq_disha%E2%80%9C", "text": " – един от най-четените автори на „Площад Славейков“ – се завръща в България специално за финалното издание на „София диша“. В събота, 26 август, тя ще очаква своите почитатели на щанда на издателство „Колибри“ в 19 ч., за да обсъдят впечатленията си от нейните очерци и есета, събрани в книгата „Близки срещи със смесени чувства”. Час по-късно, от 20 ч.,   ще представи новата си книга – „Жената на писателя”. Разговорите с него може би няма да бъдат лежерни като за събота вечер – в сборника с разкази писателят ни изправя пред сюрреалистично огледало, в което се отразяват българските кризи от последните години. За „Колибри” фестивалът пред „Александър Невски“ ще бъде малък панаир – затова и книгите, които предлагат на своя щанд, са с отстъпка – поне 20% надолу от коричната цена. Наблизо ще бъде паркиран бусът „Думи на 4 гуми“ на поета Илиян Любомиров, който доскоро се представяше с псевдонима Августин Господинов. Ще видим малка мобилна книжарничка с шатра, под която днес и утре ще присъстват някои родни автори заедно със своите най-нови произведения. В събота край щанда на Любомиров ще се появи   с „Корабен дневник на книжната лодка“ и „Пиета”,   със „Среднощни светлини”,   със „Софийски магьосници” и   със „За кого се сещаш, когато се сещаш за някого” и „Затворисърце”. Неделята също ще бъде благодатна за срещи с автори пред буса на „Думи на 4 гуми“ – читателите ще видят на живо    ,    ,    ,     и  . Не трябва да бъде пропускана и още една литературна спирка на „София диша“ – издателство „Жанет 45“ ще предложи място за срещи с книги и техните автори. В събота от 17 ч. щандът ще бъде територия на поезията с присъствието на     и    . От 18 ч.   подготвя „Литературен пърформанс Изненада“ – и предупреждава да очакваме неочакваното, най-малкото да се включим и ние в пърформанса. Финалът от 19 ч. ще е отново поетичен – с Вангел Имреоров и книгата му „Напускане на спомена”. Неделята е ден за среща с още една поетеса –   – от 17 ч., отново на щанда на „Жанет 45“. На глас ще прозвучат нейни стихове, както и откъси от преведената от нея детска книжка „Патилата на метлата“ от Джулия Доналдсън. „Остава“, Милен Русков и Георги Господинов на „София диша“ (Пълна програма) Наблизо, на фестивалната сцена край катедралния храм, ще ни чакат неколцина музикохолици. Това са Петър Иванов и Иван Гатев  създали преди 2 години своята група  . Първоначално замислена като четворка, формацията скоро се преформатира в дует. Към тях на барабаните се включва Матей Христосков. Музиката им е вдъхновена от блуса, психеделик, алтернативен и класически рок.", "date": "2017.08.26", "title": "Нека ваканцуването продължи днес и утре на „София диша“"}
{"url": "http://clubz.bg/57640-kak_desi_radeva_poe_brijit", "text": "Във фейсбук профила на президента Румен Радев се появи нова порция от снимки от завършилото в петък посещение на първата двойка на Франция Брижит и Еманюел Макрон. Акцентът е върху фотографии, запечатали разходката на г-жа Макрон и българската президентска съпруга Десислава Радева. Както премиерът Бойко Борисов реши да вмъкне насред пресконференцията си с френския държавен глава: \"И да благодарим на Деси Радева, че пое Брижит, за да си проведем разговорите\". Шоуто на Борисов: Изгасили снощи лампата, щех да ги бия после... (БИСЕРИ) Та от снимките се вижда \"как Деси Радева е поела Брижит\". Анализ: На Радева ѝ липсват само ролки в косата и огромна бяла панделка Анализ: На Радева ѝ липсват само ролки в косата и огромна бяла панделка", "date": "2017.08.26", "title": "Как Деси Радева \"пое Брижит\""}
{"url": "http://clubz.bg/57630-%E2%80%9Emakdonalds%E2%80%9C_spira_upotrebata_na_antibiotici_v_pileshkoto", "text": "Веригата за бързо хранене „Макдоналдс“ спира използването на антибиотици в пилешките си продукти от началото на 2018 г., съобщи \"Ройтерс\". Акцията ще започне от Бразилия, Канада, Япония, Южна Корея, САЩ и Европа, а до 2019 г. се очаква мярката да влезе в сила и в Австралия, и Русия. „Макдоналдс“ с дело за $20 млн. срещу Флоренция Решението на компанията се отнася до употребата на препарати, които влизат в състава на човешките лекарства. Учени от години предупреждават, че има връзка между употребата на антибиотици в животинското месо и намаляващата ефективност на лекарството в медицината. \"Макдоналдс\" спира \"дюнерите\" Индустриалните птицеферми често използват антибиотици не за да лекуват епидемии, а за да предотвратяват тяхната поява. Някои използват лекарствата и като средство за по-бърз растеж на животните. При хората причините за резистентност към действието на антибиотиците е приемът на лекарство, което не съответства на симптомите на болестта, или превишаване на дозата му. Вижда ли се краят на \"Макдоналдс\"? По данни на американския Център за контрол и превенция на заболяванията всяка година най-малко 2 млн. души в САЩ са били заразени с бактерии, които са резистентни на антибиотици. Според някои изчисления бактериите, резистентни на антибиотици, скоро могат да станат причина за повече смъртни случаи в световен мащаб, отколкото рака.  Има ли тайно меню в \"Макдоналдс\"? Междувременно след нечуван за компанията скандал с франчайзъра, от \"Макдоналдс\" бяха принудени да затворят една трета от заведенията си за бързо хранене в Индия, предаде \"Блумбърг\". Още в началото на месеца от ръководството на компанията са открили, че индийските представители на \"Макдоналдс\" - Connaught Plaza Restaurant, са нарушили важно точки от договора за фрайнчайз. По тази причина се наложило затварянето на 169-те управлявани от тях ресторанта. \"Макдоналдс\" спира \"дюнерите\" Вижда ли се краят на \"Макдоналдс\"? Има ли тайно меню в \"Макдоналдс\"?", "date": "2017.08.26", "title": "„Макдоналдс“ спира употребата на антибиотици в пилешкото"}
{"url": "http://clubz.bg/57637-na_94_g_sharl_aznavur_se_kani_da_pee_v_moskva", "text": "Прочутият изпълнител на френски шансони Шарл Азнавур ще пее пред руска публика, съобщава БГНЕС. Той ще излезе на сцена в Москва и Санкт Петербург през пролетта на следващата година. Азнавур е роден на 22 май 1924 г. в семейство на арменски имигранти в Париж. През своята дългата си кариера той е изнасял концерти в 90 страни, което е абсолютен световен рекорд за концертна дейност. Азнавур ще заселва имигранти във френските села На 90-годишна възраст, през октомври 2014 г., Шарл Азнавур пя два часа в Москва.  Той обеща, че ще слезе от сцената на 100 години. Шарл Азнавур:  На 100 години слизам от сцената! Музикантът има почетно с място в американската Зала на славата за автори на песни. \n\t  Шарл Азнавур:  На 100 години слизам от сцената!", "date": "2017.08.26", "title": "На 94 г. Шарл Азнавур се кани да пее в Москва"}
