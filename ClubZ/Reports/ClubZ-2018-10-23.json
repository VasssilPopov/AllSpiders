{"url": "http://clubz.bg/74871-kubrat_pulev_biq_se_v_bylgariq_i_trqbva_da_pobedq_snimki", "text": "Кубрат Пулев, Хюи Фюри и Тервел Пулев направиха открита тренировка преди съботната боксова галавечер в столичната зала \"Арена Армеец\". Кобрата и Фюри ще спорят в основния мач, който ще излъчи претендент на IBF за световната титла на Антъни Джошуа. Преди това Тервел Пулев ще излезе срещу Алесандро Брусезе за европейската корона в средна категория. Има новина покрай по-малкия брат - той вече не е с треньора си Борислав Бояджиев. Поне на този етап Бояджиев е заменен от Михаил Таков, бивш наставник на Тервел от \"аматьорските\" му години. Дни преди мача: полупразна зала за Кубрат Пулев - Хюи Фюри На тренировката в столичен мол се стече много публика. Кубрат Пулев традиционно закъсня. Галавечерта в събота започва в 19:30 часа, общият брой на мачовете е 11.", "date": "2018.10.23", "title": "Кубрат Пулев: Бия се в България и трябва да победя (СНИМКИ)"}
{"url": "http://clubz.bg/74870-prezidentyt_na_slovakiq_iznenadan_ot_italianskata_mafiq", "text": "Президентът на Словакия Андрей Киска нарече \"шокиращ\" мащаба на присъствие на италианската мафия в страната му, след като се запозна с поръчан от него доклад на службите за сигурност, предаде Ройтерс, цитирна от БТА. Държавният глава разпореди изготвянето на доклада след убийството на разследващия журналист Ян Куциак. Думите на президента бяха опровергани от премиера Петер Пелегрини, който каза, че Киска \"тълкувал превратно\" доклада на държавната разузнавателна служба СИС. В авторски материал за всекидневника \"Денник\" Киска пише, че е наредил да се изготви доклад за дейността на италианската мафия след смъртта на Куциак. Журналистът и годеницата му бяха застреляни през февруари. Според прокуратурата двамата са жертва на поръчково убийство заради разследванията на Куциак. Той работеше върху разкриване на измами на италиански бизнесмен в Източна Словакия. Чужденецът успял по нечестен път да се възползва от европейски субсидии за селското стопанство. Президентът разкрива, че в доклада се посочват имената на хора и фирми, замесени в измами с европейски субсидии и сделки със земя през последните 10 години. Словашкият държавен глава заключава, че ако написаното в доклада е вярно, има само една причина за бездействието: \"Тези хора са били прикривани от държавната мафия, полицаи, политици, които съзнателно не са разследвали и са замитали нещата под килима\". Премиерът Пелегрини обаче каза днес, че \"на 4 март президентът е получил сводка от 12 доклада, изготвени от 2000 г. насам по няколко предполагаеми престъпления, които са били разследвани\". В последния материал на Куциак, публикуван след смъртта му, се твърди, че италианец, който тази година беше обвинен в Словакия за измама със земеделска субсидия, в миналото е имал делови връзки с двама словаци, които впоследствие започнали работа в офиса на тогавашния министър-председател Роберт Фицо. И двамата подадоха оставка като помощници на Фицо, но отрекоха всякаква връзка с убийството на Куциак. Преди на италианеца да бъдат повдигнати обвинения в Словакия, той беше екстрадиран в Италия по друго обвинение за контрабанда на наркотици. Киска, който е безпартиен, каза, че няма да се бори за втори мандат през 2019 г., но ще остане активен в политиката. Той победи Фицо на последните президентски избори през 2014 г. и беше редом с демонстрантите, които настояваха за оставка на Фицо като премиер. Пелегрини, който е член на управляващата в Словакия партия на Фицо \"Смер - социална демокрация\", този месец каза в интервю за Ройтерс, че правителството трябва да произвежда \"дела, а не думи\", за да ликвидира корупцията и престъпността в мафиотски стил. Миналия месец полицията проведе операции и извърши първите арести по убийството на Куциак, но прокурорите още не са съобщили какви са били мотивите за престъплението.", "date": "2018.10.23", "title": "Президентът на Словакия изненадан от италианската мафия"}
{"url": "http://clubz.bg/74854-mvr_s_novi_koli_ot_liteks_cska_sofiq_s_emblema", "text": "Думите са на министъра на спорта Красен Кралев и датират от участието му в \"Лице в лице\" по бТВ на 12 октомври. Коментарът е по повод приключилата близо двугодишна сага с емблемата и активите на фалиралото дружество. С което идеше да каже, че би трябвало да се сложи край на противоборството между \"двете ЦСКА-та\" кое е истински наследник на фалиралия клуб - ЦСКА-София или ЦСКА 1948. Макар и по-голямата част от феновете да припознаха първото, собственост на създателя на \"Литекс\" и собственик на \"Петрол\" Гриша Ганчев, разделение все още има - заради усещането, че \"един клуб беше преместен от Ловеч в София и ребрандиран\". Както твърдят предпочелите тръгналия от А областната група ЦСКА 1948 (сега е във Втора лига) и запалянковците на другите отбори. ЦСКА-София плати емблемата (документ) Сагата обаче не е приключила. Защото феновете на \"Числото\", както наричат ЦСКА 1948 (и останалите), оспорват моралността на начина, по който \"Тирето\" придоби емблемата. Освен това се чака как ще риагират ФИФА и УЕФА и какво ще се случи с делата в Арбитражния спортен съд (КАС) на чуждестранни футболисти за дългове на фалиралото дружество към тях. Ще ги плати ли ЦСКА-София, ако КАС се произнесе така? Сега има конкретен повод - една обществна поръчка за доставка на автомобили за нуждите на Гранична полиция, спечелена от фирма, свързана с Гриша Ганчев. Стойността и е близка до тази на закупената от Ганчев и Юлиян Инджов емблема на ЦСКА. А получаването на автомобилите от МВР и финансовият превод за емблемата съвпадат по време.  Фенската фирма, свързана със създателя на \"Литекс\" и собственик на \"Петрол\" Гриша Ганчев - \"Ред енимълс\", спечели миналата пролет търга за легендарната емблема, след като предложи най-високата оферта - 8 милиона лева. Последва дълго протакане, придружено с \"процедурни хватки\" и плащането така и не се осъществяваше. Главен герой беше Атанас Борносузов, треньор в детско-юношеската школа на ЦСКА-София, който постоянно обжалваше, независимо, че синдикът по делото Дора Милева го беше компенсирала напълно.  Липсваха подписи на адвокати, забавяха се, забравяха документи, сменяха се адреси... През лятото пък бе направен опит за дерегистрация на въпросната емблема чрез адвокатската кантора на един от специлистите по патентно право в България. Официално не се разбра кой стоеше зад опита, но \"червена\" България знае името му. Все пак на 11 октомври т.г. сумата трябваше да бъде преведена, след като всички процедурни съдебни възможности бяха изчерпани. И ЦСКА-София най-сетне се закичи с емблемата на фалиралия ЦСКА. Малко след плащането \"Ред енимълс\" смени собственика си, който вече е главният счетоводител и бизнес партньор Гриша Ганчев - Искра Григорова. БФС ще информира УЕФА, че ЦСКА-София е приемник на ЦСКА Няколко дни по-рано - на 8 октомври  МВР прие нови 290 патрулни полицейски автомобили с повишена проходимост, произведени от новия официален дистрибутор на автомобилите Great Wall за България и официален производител на марката - \"Българска автомобилна индустрия\" ЕАД. Всъщност това е бившето дружество \"Литекс Моторс\", което изпадна в несъстоятелност и чрез серия от прехвърляния заради дългове към фалиралата КТБ лицензът премина в \"Българска автомобилна индустрия\" (БАИ). Ганчев не участва формално в това дружество, но партньорът му понастоящем само в ЦСКА-София Андон Димитров е собственик на БАИ. Така напрактика дружество, свързано с Ганчев, печели поръчка за 11,5 милиона лева от държавата, а друго дружество, свързано с Ганчев плаща 8 милиона лева за емблемата малко след финализирането на търга за автомобилите.  Предметът на поръчката, обявена от МВР, е \"доставка на 290 броя патрулни полицейски автомобили с повишена проходимост\" по проект на ЕС - \"Подкрепа за справяне на миграционния натиск по българските външни граници\".  - 10 дни преди церемонията по приемането на новите автомобили, лично от премиера Бойко Борисов, министъра на вътрешни Младен Маринов, главният прокурор Сотир Цацаров и председателят на ДАНС Димитър Георгиев. Първоначално обявената от МВР прогнозна цена е 28 359 100 лева - за тези 290 автомобила. В конкурса участват големи фирми, представители на световно известни марки като BMW, Toyota, Land Rover, Nissan и др., но свързаната с Гриша Ганчев \"Българска автомобилна индустрия\" ЕАД дава не само най-ниската цена, тя е в пъти по-ниска от тази на останалите участници в търга. ЦСКА - има ли живот след смъртта От \"Киа Моторс\" предлагат 19,7 млн. лв., \"Авто инженеринг холдинг груп\" - 22,2 млн. лв., \"Тойота Балканс\" - 25,9 млн. лв., \"Ауто София\" - 17,1 млн. лв., \"Омникар ауто\" - 17,6 млн. лв. и \"Мото Пфое\" - 21,4 млн. лв.  На този фон БАИ разбива конкуренцията, предлагайки точно 11 599 710 лева. Което прави по 39 999 лева на автомобил.  А в тази поръчка най-ниската цена има 60% от общата тежест на критериите. Премиерът: Защо дадохме базите на Гриша Ганчев? Само него виждам Плюс за БАИ е и фактът, че  , се посочва още в протокола от проведения конкурс. БФС ще информира УЕФА, че ЦСКА-София е приемник на ЦСКА ЦСКА - има ли живот след смъртта Премиерът: Защо дадохме базите на Гриша Ганчев? Само него виждам", "date": "2018.10.23", "title": "МВР с нови коли от \"Литекс\", ЦСКА-София с емблема"}
{"url": "http://clubz.bg/74868-germaniq_naj_golqmata_krajba_na_danyci_za_vsichki_vremena", "text": "Файловете \"Cum-Ex\"се четат като криминале. Още от самото начало: \"Поддържат стайна температура точно 18 градуса. Всяка капка пот по нечие чело може да бъде издайническа. Никой не бива да изглежда нервен\".  Така започва една дълга история, която обобщава резултатите от задълбочено журналистическо разследване. Това е историята на най-голямата кражба на данъци за всички времена. Европейският разследващ център Correktiv публикува резултатите от широко мащабното разследване: файловете, известни като \"Cum-Ex\". В разследването са участвали 37 журналисти от 19 медии в 12 европейски страни. Изводът: в резултат от съмнителни борсови операции 11 европейски държави са загубили милиарди. Освен Германия, в списъка на измамените са Франция, Испания, Италия, Холандия, Дания, Белгия, Австрия, Финландия, Норвегия и Швейцария. Най-засегната от всички страни е Германия. Следват Франция със загуби от най-малко 17 милиарда евро, Италия - 4,5 милиарда и Дания - 1,7 милиарда. \"Става дума за най-голямата кражба на данъци в историята на Европа\", казва данъчният експерт и професор от университета в Манхайм Кристоф Шпенгел. Той е изчислил, че само за периода от 2001 до 2016 година германската хазна е ощетена с почти 32 милиарда евро покрай сделките \"Cum-Ex\". Разследващият журналистически екип оценява общоевропейските загуби на над 55 милиарда евро. Т.нар. \"Cum-Ex\" сделки разчитат на сложни данъчни трикове, които позволяват на притежателите на акции неколкократно да претендират за възстановяване на данъци, платени само веднъж върху получени дивиденти. Понятието Cum се отнася до акции с претенции за дивиденти, а Ex - за акции без дивиденти. Понеже данък печалба се плаща само веднъж, всеки, който успее да го възстанови няколко пъти, може да натрупа цяло състояние. В схемата участват няколко инвеститори, които купуват и препродават акции в съдружие помежду си именно в деня, когато фирмата изплаща дивидентите. Акциите многократно и бързо сменят собствениците си, така че данъчните власти не знаят кому принадлежат в крайна сметка и възстановяват данъка на няколко пъти. В Германия тази практика е забранена от 2012 година, когато пробойната във финансовата система беше запушена. Разследващият журналистически екип на Correktiv обаче твърди, че Германия е предупредила другите европейски страни за този вид сделки едва през 2015 година. Федералното министерство на финансите подчертава, че \"и в миналото е информирало различни страни в отговор тяхно запитване за сделките  \"Cum-Ex\"\". Фракцията на зелените настоява за подробно обяснение от финансовия министър Олаф Шолц. Защото, ако измамите са били възможни и след 2012 година, това \"би бил пълен провал и безкраен позор за германската финансова политика\", заяви председателят на зелената фракция Антон Хофрайтер. Мащабите на данъчната далавера постепенно се очертават, но и до днес не е ясно дали съмнителните сделки наистина са били незаконни. Дълго време данъчните експерти ги смятаха просто за легални данъчни трикове. Днес обаче наблюдателите и следователите твърдят, че въпросните схеми са незаконни. Кьолнската прокуратура например води разследване срещу испанската банка Сантандер. Някои други банки, сред които Дойче банк и дъщерната банка на Уникредит - Хипо-Ферайнсбанк, вече признаха че са участвали в такива сделки.", "date": "2018.10.23", "title": "Германия: най-голямата кражба на данъци за всички времена"}
{"url": "http://clubz.bg/74862-i_oshte_rastem_%E2%80%9Esofarma%E2%80%9C_na_85", "text": "Всички добри истории започват еднакво, но не всички продължават цели 85 години. Историята на „Софарма“ - най-успешната българска компания след приватизация, продължава и до днес. „Софарма“ е основана през далечната 1933 г. и вече близо век расте и пази традициите на първите български индустриалци. „Софарма“ е сред най-големите компании на Българската и Варшавската фондови борси и 10 поредни години е най-голямата компания по приходи във фармацевтичния сектор в България. Днес Групата „Софарма“, обединяваща 97 компании, осигурява работа на над 8000 души в 7 държави. Особена гордост е това, че за цялата си история няма нито едно съкратено работно място. „Софарма“ отбеляза своята 85-годишнина с празничен мегаспектакъл в зала „Арена Армеец“ заедно с всички свои служители, с гости от България и чужбина. Изпълнителният директор Огнян Донев се обърна към залата с думите: Ръководството на \"Софарма\" приготви невероятна изненада за служителите: по случай годишнината всеки, работещ във фирмата, получи подарък акции от нея - тоест, станаха съсобственици. И накрая - един невероятен спектакъл с музика за всеки вкус. В специалното шоу участваха популярни и обичани български актьори, изключителни  музиканти, любими певци и атрактивни танцьори. Под мотото: 85 години „Софарма“. И още растем.  ", "date": "2018.10.23", "title": "И още растем - „Софарма“ на 85"}
{"url": "http://clubz.bg/74867-sauditska_arabiq_planira_sdelki_za_nad_50_mlrd_v_energetikata", "text": "Саудитска Арабия планира да подпише сделки за над $50 милиарда в петролния, газовия, индустриалния и инфраструктурния сектор на инвестиционния форум в Рияд, съобщи днес Ройтерс, цитирайки неназован източник. Части от трупа на Кашоги открити в кладенец, твърди турски политик Междувременно руската държавна агенция ТАСС съобщи, че Рияд е готов да инвестира около $5 млрд. в проекта на \"Новатек\" за предприятие за втечнен природен газ - \"Арктик СПГ-2\". Новината обяви в тв интервю генералният директор на Руския фонд за инвестиции Кирил Дмитриев. Всички тези намерения идват на фона на напрежението, възникнало заради жестокото убийство на саудитския журналист и критик на режима на Рияд Джамал Кашоги, извършено в консулството на Саудитска Арабия в Истанбул. Саудитският енергиен министър Халед ал Фалех съобщи за ТАСС, че Саудитска Арабия се надява да стане вторият по големина инвеститор в \"Арктик СПГ-2\" след \"Новатек\". Фелех не разкри подробности около това какъв дял от проекта ще вземе кралството. ЕС готви обща позиция за убийството на Кашоги През май бе обявено, че френската Total ще закупи 10% от \"Арктика СПГ-2\", оценени за 2.55 млрд. долара, а интерес към участие в проекта проявяват и китайската CNPC, CNPC, саудитската Saudi Aramco, японски партньори, корейската KOGA, каза в интервю за вестник \"Комерсант\" председателят на борда на \"Новатек\" Леонид Михелсон. Засега ръководството на \"Новатек\" казва, че е готово да продаде общо до 40% в проекта. Саудитска Арабия ще строи \"Ривиерата\" на Близкия изток На форума в Рияд пък се очаква да бъдат подписани споразумения с компании като Trafigura, Total, Hyundai, Norinco, Schlumberger, Halliburton и Baker Hughes. Сделките ще включват създаването на комбинат с Trafigura Group за добив на мед, олово и цинк, съвместно споразумение за изграждане на интегриран нефтохимичен комплекс и парк в  рафинерията SATORP, която е съвместно притежание на саудитския петролен гигант Aramco и френския Total, както и инвестиции в бензиностанции отново на Aramco и Total. Сделките за над 50 млрд. долара ще бъдат факт, въпреки че водещи мениджъри и високопоставени представители от Европейския съюз и Съединените щати се дистанцираха в последните дни от Саудитска Арабия заради изчезването и убийството на Джамал Хашоги и много от тях отмениха присъствието си на форума, с който кралството се надяваше да подобри имиджа си на международната сцена. Междувременно главният изпълнителен директор на SoftBank Group - Масайоши Сон, се оказа най-високопоставеният мениджър от световен мащаб, отменил ангажимента си да говори на форума след смъртта на Кашоги. Това обаче не означава, че няма да присъства. Саудитска Арабия е най-големият инвеститор в инвестиционния фонд на SoftBank - Vision Fund, като Рияд държи дял от $45 млрд. във фонда, в който са набрани $100 милиарда. ЕС готви обща позиция за убийството на Кашоги Саудитска Арабия ще строи \"Ривиерата\" на Близкия изток", "date": "2018.10.23", "title": "Саудитска Арабия планира сделки за над $50 млрд. в енергетиката"}
{"url": "http://clubz.bg/74858-kak_izglejdat_kartonchetata_na_goce_i_ivan_snimki", "text": "Архивът на Държавна сигурност днес за първи път беше достъпен за граждани. Той се намира в Банкя, в кв. \"Михайлово\". До началото на 90-те години целият район е бил заскретен. Комисията по досиетата организира във вторник Ден на отворените врати. В Централизирания архив се съхраняват над 15 км архивни документи на Държавна сигурност и разузнавателните служби на Българската народна армия. Това са само документите на хартиен носител. В архива има и над 3 млн. документа на различни носители - филми, видео, CD. Тук е и така наречената картотека. В нея съхраняват над 2,5 млн. карти и картони, регистрационни дневници, документи за унищожаване. Това са документите, чрез които категорично се доказва принадлежността на лицата, на хората към ДС. \"За първи път хората ще имат възможност да видят този масив. За първи път от 44 година решихме да го отворим\", разказа пред БНТ Екатерина Бончева от Комисията по досиетата. Това е най-модерната сграда за съхраняване на архиви в Източна Европа. В нея се намира т. нар. картотека, която съдържа над два и половина милиона карти, картони и регистрационни дневници. Чрез документите категорично може да се докаже принадлежността на лицата към Държавна сигурност. След решение на Министерския съвет от 24 юни 2008 г. на комисията са предоставени сгради на бивши казарми в Банкя за архивохранилища на основния масив от документи. Поземленият имот е с площ 15 020 кв. метра. Сградният фонд се състои от три корпуса със застроена площ 2 364, 01 кв. метра и разгъната застроена площ 10926, 04 кв. метра. Състоянието на сградния фонд е изключително тежко. На 18 ноември 2008 г. е проведена специална обществена поръчка за пълен инженеринг и надзор по изпълнение на реконструкцията и въвеждане в експлоатация на сградния фонд в Банкя. На 11 март 2009 г. стартира работата по основната реконструкция на предоставените сгради за архивохранилища. В началото на януари 2010 г. е завършен и пуснат в експлоатация частично първият корпус от архивохранилищата, заедно с новоизградена охранителна, пропусквателна и противопожарна система. Преместването и разполагането на централизирания архив в Банкя осигурява условия за ускорено приемане на документите на Държавна сигурност и Разузнавателното управление на Генералния щаб на БНА, както и за комплектуването и съхранението им в постоянни архивохранилища.   В картотеките, както на военното разузнаване, така и на ДС, картоните са подреждани не по азбучен ред на нашата българска азбука, а по т.нар. фонетичен ред и там може да видите как са подредени буквичките. Като фонетичният ред започва с гласните и завършва с буквичката \"р\". Целта на тази подредба е била да се запази конспирация т.е., ако попадне случаен човек в картотеката да не може да намери картона на лицето, което търси, защото няма да е подредено по азбучен ред. Фонетичният ред е много полезен и когато става въпрос за имена на чужденци, обясняват от Комисията по досиетата. Щатните служители и обектите на военното разузнаване са имали по два картона, а сътрудниците три.  Освен картотеката днес бяха показани още саморъчно изработеният печат на ДПС и тайникът на дипломата Иван-Асен Георгиев  ", "date": "2018.10.23", "title": "Как изглеждат картончетата на \"Гоце\" и \"Иван\" (СНИМКИ)"}
{"url": "http://clubz.bg/74865-evroparlamentyt_zove_rumyniq_da_poslusha_venecianskata_komisiq", "text": "Румъния да спази препоръките на Венецианската комисия и да търси широко обществено съгласие при промяната на наказателното право, свързано с преследването на корупцията и организираната престъпност. Този призив отправиха днес мнозинството от депутатите в Европейския парламент на сесията в Страсбург. Те се изказаха по повод спорните съдебни промени в северната ни съседка. Към Румъния бяха отправени и похвали, и критики. Всичко това стана в присъствието на президента Клаус Йоханис, който е прозападно настроен и е на нож с правителството на бившите комунисти в лицето на Социалдемократическата партия (СДП). Брюксел гледа на 13 ноември докладите за България и Румъния Именно социалдемократите започнаха спорните съдебни промени. Под техен натиск бяха декриминализирани редица престъпления. Подозренията са, че целта е облагодетелстване на висши политици от СДП начело с нейния лидер Ливиу Драгня, който не можа да стане премиер заради задочна присъда. Самият Клаус Йоханис не спомена и дума за съдебните промени, с което изненада немалко евродепутати – най-вече тези, които са на негова страна. Вместо това той предпочете да говори за европейския път на Румъния и по-нататъшните й стремежи. ЕП призова Румъния да зачита независимостта на съдебната власт В речта си румънският държавен глава настоя ЕС да остане единен и да запази политиката си за сближаване. Според него възможно най-бързото присъединяване на Румъния към еврозоната е основна национална цел. Друга важна цел е влизането на страната в Шенгенското пространство. ЕП призова Румъния да зачита независимостта на съдебната власт", "date": "2018.10.23", "title": "Европарламентът зове Румъния да послуша Венецианската комисия"}
{"url": "http://clubz.bg/74866-bryuksel_vyrna_byudjeta_na_italiq_zaradi_visok_deficit", "text": "Европейската комисия днес върна проектобюджета на Италия заради увеличения му дефицит и му даде триседмичен срок да представи нов. Новината обявиха зам.-председателят на Еврокомисията за еврото Валдис Домбровскис и еврокомисарят по икономическите и финансови въпроси, данъчното облагане и митническия съюз Пиер Московиси в Страсбург. Днес Колегиумът на комисарите заседава там успоредно с Европейския парламент. За първи път, откакто през 2013 г. получи твърде големи правомощия по отношения на плановете за бюджета на страните членки, Еврокомисията иска от дна от тях да ревизира своя бюджет. Причината е безпрецедентното според Брюксел нарушение на правилата на ЕС. Правителството в Рим обаче не даде знак, че е готово да го поправи. Това предвещава трудни преговори между Брюксел и една от страните основателки на ЕС и трета по големина икономика в еврозоната в по-малко от година преди следващите избори за Европейски парламент. Реглинг: Италия ни притеснява, но няма място за паника Вчера Италия изпрати писмо до ЕК, в което призна, че  нейният проектобюджет нарушава правилата на ЕС, но настоя, че ще го приеме. Спорът противопоставя популистко, евроскептично правителство срещу класическа европейска бюрокрация, страж на непопулярната политика на финансова строгост от годините на дълговата криза. През лятото финансовите министри на странитеот ЕС поискаха Италия да намали структурния си дефицит до 0,6 на сто от своя БВП. Сред 19-те страни, използващи общата валута обаче засега не се виждат солидарни с Италия, начело на която сега са крайнодясната Лига и лявопопулисткото движение \"5 звезди\". \"Мудис\" свали кредитния рейтинг на Италия Италианските управници смятат, че допълнителните разходи ще засилят увеличат икономическия растеж, като помогнат за намаляването надълга. От Еврокомисията обаче заявиха, че това са прекалено оптимистични очаквания. Това също поставя под въпрос намаляването на дълга на Рим. Правителството предвижда публични дефицити от по 2,4 на сто от БВП през идните три години в сравнение с 0,8 на сто, както предвиждаха неговите предшественици. Числото е далече над предвидените 1,8 процента за тази година и по този начин са нарушени изискванията на ЕС дефицитът да спада в посока към по-балансиран бюджет. Брюксел смята, че Италия не може да си позволи да увеличава разходите си така заради тежкото бреме на публичния й дълг от 2,3 трилиона евро (131,2 на сто от БВП). Това е вторият най-висок дълг в ЕС и най-скъпият за обслужване. Комисията е на мнение и че предвиждането за растеж от 1,5 на сто от БВП тази година е твърде оптимистично и че с него страната не може да си позволи планирания дефицит. Международният валутен фонд прогнозира ръстове от 1,2 на сто и от 1 на сто за италианската икономика съответно през 2018 и 2019 година. Увеличеният бюджетен дефицит на Италия е неприемлив, казва Юнкер Веднага след съобщението рисковата премия по десетгодишните италиански облигации се вдигна над 312 точки, съобщи \"Кориере дела сера\", цитирайки борсата в Милано. Министър-председателят Джузепе Конте коментира пред телевизия Блумбърг, че правителството му \"няма план Б\" за бюджета си. Заместникът му Матео Салвини - министър на вътрешните работи и лидер на Лигата, заяви, че пазарите няма да успеят да дестабилизират кабинета, защото \"не атакуват едно правителство, а един народ\". Лигата и \"5 звезди\" наложиха по-големия дефицит, за да изпълнят предизборните си обещания за гарантиран минимален доход на най-бедните и за увеличение на най-малките пенсии. Те настояват, че в дефицита влизат и 15 милиарда евро инвестиции, с които се надяват да стимулират икономиката и да повишат бюджетните приходи. Салвини обеща, че \"няма да отрежем и едно евро от тях\". Валдис Домбровскис предупреди, че ако в дадения триседмичен срок Рим не промени проектобюджета си, ЕК е готова да започне дисциплинарно производство, известно като „процедура при прекомерен дефицит“ (ППД или EDP). Тя се прилага при липса на задължителното според правилата на ЕС намаляване на дълга и предвижда солени глоби. Зам.-председателят на ЕК обясни, че през май тя не е предложила тази процедура най-вече заради това, че Италия строго е спазвала ангажиментите си. \"Мудис\" свали кредитния рейтинг на Италия Увеличеният бюджетен дефицит на Италия е неприемлив, казва Юнкер", "date": "2018.10.23", "title": "Брюксел върна бюджета на Италия заради висок дефицит"}
{"url": "http://clubz.bg/74869-mogerini_razsledvaneto_za_kashogi_da_ne_se_rykovodi_ot_geopolitikata", "text": "Разследването на смъртта на саудитския журналист Джаал Кашоги трябва да се ръководи от търсенето на истината, а не от геополитиката. Това заяви днес пред Европарламента в Страсбург върховният представтел на ЕС зе външната политика и сигурността Федерика Могерини. Части от трупа на Кашоги открити в кладенец, твърди турски политик Евродепутатите днес имаха дебат за убийството на Кашоги, извършено на 2 октомври в консулството на Саудитска Арабия в Истанбул. Дебатът бе насрочен още преди да стане ясно, че журналистът е убит. Първоначално в официалните документи бе обявено, че той е посветен на изчезването на журналиста. Тогава обаче не бе официално установено, че той е убит. Според нея досегашните обяснения, дадени за случилотоъсе от властите в Рияд, не дават отговори на много въпроси. В Европа са очаквали всички данни по случая и вземането на мерки  за изправянето на виновните пред съда Няма да чакаме повече яснота или да изискваме такава. Ще действаме съвместно с партньорите ни. Реакцията на съюзниците ще бъдат обусловени от следващите стъпки на саудитските органи“, увери Могерини. Шефката на ЦРУ е в Турция за случая \"Кашоги\" Тя припомни, че само преди няколко месеца Джамал Кашоги е бил приет в оглавяваната от нея Европейска служба за външна дейност (ЕСВД) в Брюксел. Той участвал в конференция за Саудитска Арабия и положението в региона. Според нея репресиите превръщат държавите и обществата в слаби субекти. Става дума не само за свободата на изразяване, но и за търпимост и зачитане на разнообразието. Всички изказали се евродепутати заклеймиха властите в Саудитска Арабия. Те настояха за строго разследване и ако трябва строги мерки срещу Рияд. Могерини е доволна, че има страни, които мислят да се откажат от участие в събития, свързани със сделки, предимно оръжейни, със Саудитска Арабия. Стана ясно, че има подготвени няколко проекторезолюции във връзка с убийството на Джамал Кашоги. Гласуването ще бъде на 25 октомври. Шефката на ЦРУ е в Турция за случая \"Кашоги\"", "date": "2018.10.23", "title": "Могерини: Разследването за Кашоги да не се ръководи от геополитиката"}
{"url": "http://clubz.bg/74864-valeri_simeonov_ne_e_izrod", "text": "Вицепремиерът Валери Симеонов за пореден път коментира искането за неговата оставка заради изказването му, насочено към протестите на майките на деца с увреждания. Днес \"Обединени патриоти\" проведоха заседание на коалиционния си съвет, на което обаче не присъстваше лидерът на \"Атака\" Волен Сидеров. \"Група кресливи жени с уж болни деца\" може да \"вземе главата\" на Валери Симеонов И допълни:. Той уточни, че е имал предвид, че майките казват, че децата са болни, а ги държат и на дъжд и на студ по време на протестите. Другият вицепремиер Красимир Каракачанов обясни, че оставка на Симеонов ознава да се събори правителството и това за него не е решение. Той допълни, че това означава ДПС и БСП да се върнат на власт. И изтъкна, че за него не е алтернатива мнозинството да разчита на \"Воля\" с лидер Веселин Марешки.  Лидерът на \"Атака\" Волен Сидеров заяви, че не е отишъл на коалиционен съвет, защото НФСБ преди 6 дни е свалил политическото доверие към него като председател на парламентарната група.", "date": "2018.10.23", "title": "\"Валери Симеонов не е изрод\""}
{"url": "http://clubz.bg/74863-nso_ne_kazva_na_simeonov_za_ohranata_na_dogan_toj_shte_pita_prezidenta", "text": "Националната служба за охрана (НСО) е отказала да предостави информация на вицепремиера Валери Симеонов защо охранява почетния председател на ДПС Ахмед Доган. Обяснението на НСО е, че Симеонов няма неограничен достъп до класифицирана информация и дори са го предупредили да не разгласява това, което му казват. Симеонов обаче смята да се обърна със същия въпрос към президента Румен Радев, на чието подчинение е НСО. Ето какво написа Симеонов във Фейсбук:     ", "date": "2018.10.23", "title": "НСО не казва на Симеонов за охраната на Доган, той ще пита президента"}
{"url": "http://clubz.bg/74846-delo_sreshtu_babait_udaril_edna_glava_na_10_godishno_sysedche", "text": "С внесен от Софийската районна прокуратура днес обвинителен акт столичанинът В. Дянков (47 г.) отива на съд, затова че на 18.09.2017 г., около 19.00 часа, в жк „Борово\" на ул. „Тодор Каблешков“ в близост до магазин „Рекорд“, извършил непристойни действия, грубо нарушаващи обществения ред и изразяващи явно неуважение към обществото. Мъжът клекнал на нивото на лицето на малолетния В. (на 10 години) и го заплашил с думите: „копеле, тъпанар, ще ти счупя главата, ще ти счупя зъбите, махай се от този квартал“, след което с глава го ударил в областта на лицето. В резултат на това, В. паднал на земята първо на една страна, след което по гръб и си наранил ребрата и гърба. Деянието по своето съдържание се отличава с изключителна дързост - осъществено е на публично място, при демонстрация на безнаказаност и пренебрежение на установените правила, закрилящи добрите нрави в обществото, телесната неприкосновеност и достойнството на отделната личност, като е извършено спрямо малолетно лице и с използвана сила. Това представлява престъпление по чл. 325, ал. 2, вр. ал. 1 от НК. Семейството на Дянков и това на В. били съседи, като между тях често възниквали конфликти, произтичащи от неразбирателство в отношенията между децата им – В. и Д., които били връстници (последната - също на 10 години, дъщеря на обвиняемия Дянков). Предстои делото да бъде насрочено за разглеждане в Софийски районен съд.", "date": "2018.10.23", "title": "Дело срещу бабаит ударил \"една глава\" на 10-годишно съседче"}
{"url": "http://clubz.bg/74851-sasht_i_rusiq_pravqt_malki_stypki_kym_vzaimno_doverie", "text": "Съветникът на Белия дом по националната сигурност Джон Болтън възприе помирителен тон в разговорите си в Москва, дни след като американският президент Доналд Тръмп обяви, че ще изтегли САЩ от важен договор за контрол на въоръженията с Русия, предаде Асошиейтед прес, цитирана от БТА. Болтън пристигна в Москва вчера, по-малко от 48 часа след като Тръмп каза, че Русия е нарушила договора за премахване на ракетите със среден и малък обсег, и предупреди, че САЩ ще започнат да разработват подобни оръжия, освен ако Русия и Китай се съгласят да не притежават, нито да разработват такива оръжия. Китай не е страна по договора от 1987 г. Проблемът не е в ракетите, а в онова, което прави Русия Руският министър на отбраната Сергей Шойгу похвали днес Болтън за двудневното му посещение и каза, че \"дори малките стъпки ще бъдат от полза за нашите отношения и ще помогнат за възстановяване на доверието\" между Москва и Вашингтон. По думите му Русия и САЩ би трябвало да засилят своето сътрудничество в Сирия, помагащо за избягване на сериозни инциденти в небето или на земята. Болтън каза на Шойгу, че е в Москва, за да работи по ангажимента на Тръмп за подобряване на сътрудничеството с Русия в сигурността. В излъчени по телевизията коментари нито Болтън, нито Шойгу споменаха изявлението на Тръмп за договора за премахване на ракетите със среден и малък обсег, отбелязва Асошиейтед прес. \n\tГоворителят на Кремъл Дмитрий Песков каза, че руският президент Владимир Путин ще обсъди на среща днес с Болтън стратегическата сигурност и регионалните конфликти, посочва ТАСС. По думите му в дневния ред на срещата са \"двустранните отношения, регионалните конфликти, уреждането на ситуацията в Сирия и въпросите на стратегическата сигурност\". Путин може да е замесен в убийства и отравяния, смята Тръмп Договорът за премахване на ракетите със среден и малък обсег, от който Тръмп иска да изтегли САЩ, има своите слаби страни, призна Песков, цитиран от Ройтерс. В същото време говорителят на Путин подчерта, че не приветства, според него, този опасен американски подход да се говори за оттегляне от споразумението, без да бъде предложена алтернатива. Той изрази очакване Болтън да разясни позицията на САЩ. Вчера високопоставеният съветник на Тръмп се срещна със секретаря на Съвета за сигурност на Русия Николай Патрушев и с външния министър Сергей Лавров, припомня ТАСС. Путин може да е замесен в убийства и отравяния, смята Тръмп", "date": "2018.10.23", "title": "САЩ и Русия правят \"малки стъпки\" към взаимно доверие"}
{"url": "http://clubz.bg/74842-radev_za_prezidentska_republika_pri_nesposobni_politici", "text": "Ако сегашната политическа класа е неспособна да решава проблемите на хората, отговорите може да се търсят в конституционна промяна в посока на обявяването на България за президентска република. Това заяви държавният глава Румен Радев днес по време на лекцията си пред студенти от Пловдивския университет \"Паисий Хилендарски\", съобщава \"Фокус\".  Радев бе попитан от студентите дали е дошло времето за президентска република у нас. И отговори, че  Радев: Огромен е дефицитът на доверие в държавните институции (СНИМКИ) Президентът за случая \"Симеонов\": Безконтролната власт ражда цинизъм \"Без наличието на адекватна политическа среда не може да се постигне промяна в икономическата ситуация и решаване на важните проблеми на обществото. Радикалната промяна, според мен, е единственият изход от блатото, в което сме затънали от години. Необходима ни е политическа среда, която да осигурява широка, реална и ефективна представителност на гражданите в управлението и да налага необходимите ограничения върху управляващия елит\", каза още президентът. И допълни: Според него в институциите у нас трябва да влязат високо образовани и достойни хора, а не \"послушните\".  Президентът за случая \"Симеонов\": Безконтролната власт ражда цинизъм", "date": "2018.10.23", "title": "Радев \"за\" президентска република - при неспособни политици"}
{"url": "http://clubz.bg/74861-fifa_shte_vyvejda_dva_novi_turnira_evropa_ne_iska", "text": "Ръководството на ФИФА ще обсъди в петък плановете за два нови световни турнира на среща в Кигали, Руанда. Според водещи агенции ще се дискутират предложенията за ново Мини Световно първенство и разширен вариант на Световното клубно първенство. Президентът на централата Джани Инфантино написа писмо до членовете на съвета на ФИФА през май, като според него плановете му са солидно подкрепени финансово от спонсори, които са склонни да похарчат 25 млрд. долара за 12 години, започвайки от 2021-ва. В писмото не бяха упоменати имената на инвеститорите, но според медии японският конгломерат SoftBank Group е начело в списъка. Плановете на Инфантино вече бяха посрещнати с негодувание от клубове и лиги в Европа, а президентът на УЕФА Александър Чеферин определи предложенията като \"безпощадни и меркантилни\", обвинявайки ФИФА в \"продаването на душата\" на най-великата игра. Ако плановете на Инфантино бъдат осъществени, това ще доведе до сериозни промени в международния футболен календар и още по-голяма натовареност на футболисти и клубове. Мини Световното първенство ще включва осем национални отбора и ще се провежда на всеки две години в добавка към традиционния Мондиал, който е на всеки четири. Турнирът ще бъде наречен \"Финалните 8\" и ще се играе през октомври или ноември, стартирайки от 2021 г. Това ще означава край на Купата на Конфедерациите, която предхождаше световните първенства. Световното клубно първенство, което в момента е от седем отбора и се провежда всяка година, ще бъде увеличено на 24 и ще е веднъж на всеки четири години, според предложението на Инфантино.", "date": "2018.10.23", "title": "ФИФА ще въвежда два нови турнира, Европа не иска"}
{"url": "http://clubz.bg/74859-turskite_seriali_dokaraha_turisti_ot_latinska_amerika", "text": "Турските сериали са основната причина за бума на туристи от Латинска Америка в Турция, съобщи \"Хюриет\", като се позова на водеща туристическа асоциация. Най-скъпите сериали на всички времена В латиноамериканските държави турските телевизионни сериали, известни като Telenovelas Turcas, са особено популярни. Само за първите 8 месеца на годината повече от 165 000 туристи от Латинска Америка посетиха Турция, което е 70% увеличение спрямо същия период на миналата година, съобщиха от хотелската асоциация на Турция (TÜROB). Асоциацията очаква двуцифрен ръст през 2019 година на броя на туристите от този пазар. Турските сериали все по-популярни в Южна Америка \"Турските сапунени опери са доста популярни, особено в Аржентина и Бразилия, като повечето от тях се излъчват в най-добрите часови пояси. Някои латиноамерикански семейства дори започват да дават имена на новородените си деца от турски телевизионни сериали - като Елиф или Онур. Би било чудесно турските власти да използват известни актьори от тези турски драми, за да популяризират Турция в тези страни, в опит да привлекат повече туристи от Латинска Америка\", посочва Бейяндър. В момента износът на турски телевизионни програми се оценява на стойност от над 350 млн. долара годишно, като продажбите са в над 100 страни. Обемът на продажбите и обхватът им правят Турция втория най-голям износител на телевизионно съдържание в света. На латиноамериканския пазар излъчването на турски драми започва с \"Хиляда и една нощ\" и актьора Халит Ергенч в ролята на Онур и актрисата Бергюзар Корел като Шехерезада, по-късно следва \"Забранена любов\", \"Пепел от рози\", както е известен у нас (Fatmagül'ün Suçu Ne?) и \"Езел\", както и много други. Например \"Елиф\", който разказва историята на изоставено момиче, се превърна в най-дългата турска драма, излъчвана някога в Чили. Турските сериали все по-популярни в Южна Америка", "date": "2018.10.23", "title": "Турските сериали докараха туристи от Латинска Америка"}
{"url": "http://clubz.bg/74860-regling_italiq_ni_pritesnqva_no_nqma_mqsto_za_panika", "text": "Бюджетните планове на Италия, предвиждащи повишени разходи, будят притеснение, но няма причина за паника, тъй като влиянието върху другите европейски страни засега е \"много ограничено\". Това заяви днес директорът на Европейския стабилизационен механизъм (ЕСМ) Клаус Реглинг, цитиран от Ройтерс. Увеличеният бюджетен дефицит на Италия е неприемлив, казва Юнкер Той обаче подчерта, че дълговите проблеми на Италия са различни от проблемите на Гърция, която през последното десетилетие имаше нужда от три спасителни програми на еврозоната. \"Мудис\" свали кредитния рейтинг на Италия В самата Италия банковият сектор е засегнат заради поевтиняването на италианските облигации, държани от кредитните институции, каза Реглинг. Той допълни, че една или две гръцки банки също са били засегнати частично от случващото се в Италия, но отбеляза, че проблемите в тези банки, чиито имена не спомена, са били причинени и от много високите равнища на лоши задължения. \"Мудис\" свали кредитния рейтинг на Италия", "date": "2018.10.23", "title": "Реглинг: Италия ни притеснява, но няма място за паника"}
{"url": "http://clubz.bg/74856-evrokomisiqta_plashtala_8_godini_na_chinovnici_s_falshivi_diplomi", "text": "Европейската комисия е дала на съд двойка служители, назначени на работа в продължение на осем години благодарение на подправени дипломи, съобщиха медии в Белгия. Ако бъдат признати за виновни, Филип Б. и Лоранс С. ще трябва да възстановят полученото от 2004 до 2012 г. възнаграждение за общо 670 000 евро. Двамата измамници са признали, че умишлено са подвели комисията. Лоранс твърдяла, че е допломиран правист и политолог от Сорбоната в Париж, а Филип - че е завършил право и инженерни науки. Скоро след като били назначени, двамата започнали да подават болнични листове. В продължение на години те получавали едни от най-щедрите заплати и осигуровки в ЕС, без да се явяват дори на работа. Прокуратурата е поискала 36 месеца затвор за Филип и 18 месеца за Лоранс. Защитата настоява, че няма закононарушение.", "date": "2018.10.23", "title": "Еврокомисията плащала 8 години на чиновници с фалшиви дипломи"}
{"url": "http://clubz.bg/74853-kodzias_kakvo_iskate_makedoniq_razdelena_mejdu_bylgariq_i_albaniq", "text": " – зададе риторичен въпрос бившият външен министър на Гърция Никос Кодзиас по време на изказване в град Ираклион на остров Крит, докато коментираше въпроса за името, преговорите и решението между двете страни, предава македонската държавна агенция МИА. Както съобщи кореспондентът на агенция Фокус от Атина, бившият първи дипломат на Гърция е говорил на митинг, организиран от неговото политическо движение Прато и е обхванал всички аспекти от външната политика на Атина. В коментар за отношението и позициите на Русия, бившият ръководител на гръцката дипломация заяви, че решението на проблема между Македония и Гърция и промяната на името не се прави за това, „Северна Македония да влезе в НАТО“, а защото това е решение на един проблем, който за Гърция е от национален интерес. \"Македония ще бъде поделена между България и Албания или между Сърбия и Гърция\" \"Курир\": Дългата ръка на Русия в Македония В този контекст, Кодзиас подчерта, че в преговорите не бива да се допуска намеса от много страни, защото така не може да се намери решение. Като пример за това колко е важна позицията около договора от Преспа, в смисъл дали той е добър, или не, Кодзиас спомена Теодорос Карипидис, префектът на гръцката област Западна Македония. Преди четири години движението на Кодзиас, за разлика от СИРИЗА, е подкрепило кандидатурата на Карипидис за префект. След двучасова почивка, Кодзиас коментира оставката си, работата на правителството и Панос Каменос. Македонският парламент прие поправките за смяната на името Бившият ръководител на гръцката дипломация вярва, че със своята позиция е защитил достойнството си, достойнството на страната и това на правителството. Бившият министър на външните работи на Гърция в заключение каза, че е дошло време да се правят нови съюзи и че никой не може да заглуши него, или неговото движение.  \"Курир\": Дългата ръка на Русия в Македония Македонският парламент прие поправките за смяната на името", "date": "2018.10.23", "title": "Кодзиас: Какво искате, Македония разделена между България и Албания?"}
{"url": "http://clubz.bg/74848-otkriha_naj_drevniq_cql_potynal_korab_v_cherno_more", "text": "Най-древните потънали останки на неповреден кораб, лежал на дъното на Черно море над 2400 години, бяха открити от научен англо-български екип, предадоха Франс прес и ТАСС. Експедицията Black Sea Map проучва в продължение на три години дъното на Черно море на площ от над 2000 квадратни километра край българското крайбрежие. Изследванията бяха осъществени със сонар и управляем дистанционно апарат с камери за дълбоководни снимки. \n\tЕкипът откри над 60 останки от кораби датиращи от древността, от римската епоха до XVII век. Най-древните от тези обломки били разкрити на дълбочина, в която отсъства кислород, което е позволило запазването на материалите в продължение на хиляди години. Точните датировки са били осъществени с анализ на радиоактивен изотоп на въглерода. По нейните думи корабът лежал на морското дъно на едната си страна със запазени мачта, скамейки за гребците и корабно кормило. Подобен вид древногръцки търговски кораби били наблюдавани досега само по изображение върху грънчарски изделия. Експедицията беше осъществена от учени от университета в Саутхамптън съвместно с техни колеги от българския Национален археологически музей, БАН и Центъра за подводна археология.", "date": "2018.10.23", "title": "Откриха най-древния цял потънал кораб в Черно море"}
{"url": "http://clubz.bg/74847-samo_nzok_shte_reshava_koj_da_se_lekuva_v_chujbina_taka_shtqlo_da_e_po_efektivno", "text": "Фондът за лечение на деца, както и Комисията за лечение на българи в чужбина ще преминат към НЗОК Това потвърди здравният министър Кирил Ананиев пред журналисти днес. Все още не е решено дали Общественият съвет към Фонда за лечение на деца остава, каза още министърът. Закриват Фонда за лечение на деца и Комисията за лечение в чужбина Промяната целяла по-високо качество на извършване на дейността. Предвиденият ресурс от 14 млн. лв. се запазвал. Той щял да бъде предоставен като трансфер през бюджета на Министерство на здравеопазването. Според твърденията на Ананиев родителите ще продължат и в бъдеще да получават това, което и до сега са получавали. Министърът коментира и друго съществено преструктуриране, което се предвижда.  „Всъщност вдигаме нивото на отговорност на хората, които ще работят, като сме конкретизирали и контролните функции в цялост, които те ще изпълняват\", продължи той с опита за обяснение. 237 обекта на спешната медицинска помощ в страната ще бъдат напълно обновени и модернизирани със 163,5 млн.лв. по Оперативна програма „Региони в растеж“ 2014-2020 г. Днес беше подписан Договорът за изпълнение на проекта. Предвидена е реконструкцията и строителство на нови сгради на спешната помощ в 34 лечебни заведения с над 50% държавно участие в капитала и купуване на 400 съвременни линейки с нова апаратура. Срокът на изпълнение е 36 месеца. Ананиев съобщи, че вече има класиран изпълнител по обществената поръчка за купуване на 280 линейки, като договорът с него се очаква да бъде подписан утре, 24 октомври. Стойността му е 38 300 000 лв. До края на годината се очаква да бъде извършена и първата доставка на линейките за спешна медицинска помощ. На 20 ноември ще бъдат отворени офертите по стартираната в началото на месец октомври процедура за купуване на 120 високопроходими линейки. До края на този месец предстои да бъде обявена обществена поръчка за купуване на медицинско оборудване и апаратура за нуждите на всички центрове за спешна медицинска помощ, техните филиали и за спешните отделения на областните многопрофилни болници. Прогнозната стойност на тази поръчка е 22 млн. лв. Министерството финализира документацията по обявяване на обществена поръчка за офис оборудване за спешните медицински центрове за 2,8 млн. лв.", "date": "2018.10.23", "title": "Само НЗОК ще решава кой да се лекува в чужбина - така щяло да е по-ефективно"}
{"url": "http://clubz.bg/74849-bylgariq_iska_da_se_vklyuchi_v_gazoviq_proekt_mejdu_egipet_gyrciq_i_kipyr", "text": "Това е посочил премиерът Бойко Борисов по време на разговора си с президента на Арабска република Египет Абдел Фаттах ас Сиси, съобщиха от пресцентъра на Министерския съвет. Българският министър-председател пристигна снощи на посещение в Кайро от Обединените арабски емирства. Борисов в Абу Даби: Хубаво посрещате и ние хубаво посрещаме. Но има смисъл, ако има какво да подпишем (ВИДЕО, СНИМКИ) По време на срещата си с египетския държавен глава той е акцентирал върху енергетиката като друга сфера, в която страната ни има желание диалогът да се задълбочи. Египет е сред стабилните търговски партньори на България в района на Близкия изток и Африканския континент. От взаимен интерес е да работим за още по-голямо активизиране на двустранния диалог в търговскоикономическата област, е казал още Борисов. Той посочил, че стокообменът между България и Египет бележи устойчива тенденция към нарастване, като за миналата година е надвишил 1 млрд. щ.д. Налице обаче бил все още неизползван потенциал и страната ни полагала усилия за допълнително стимулиране на сътрудничеството, става ясно още от съобщението на МС. Премиерът Борисов отбелязал и необходимостта от набелязване на стъпки, така че да се оползотворят възможностите за разширяване на инвестициите. По думите му би било добре да се обмисли подновяването на дейността на Смесената комисия за икономическо, научно и техническо сътрудничество. Идеята на газовия проект е да свърже кипърското офшорно газово находище \"Афродита\" с терминалите за втечнен газ в Египет и оттам с международните пазари. Това пък ще даде тласък на изграждането на тръбата от Източното Средиземноморие до Европа, известна като EastMed Pipeline - за транспорт на природен газ от новооткритите източносредиземноморски находища на Израел и Кипър през Гърция, но заради проблеми с Турция засега този проект изглежда замразен.  И Турция започва сондажи за нефт и газ край кипърския бряг И Турция започва сондажи за нефт и газ край кипърския бряг", "date": "2018.10.23", "title": "България иска да се включи в газовия проект между Египет, Гърция и Кипър"}
{"url": "http://clubz.bg/74850-zaradi_novite_iziskvaniq_podmenqt_200_000_kasovi_aparata", "text": "Около 200 000 фискални устройства в България трябва да бъдат подменени, а на останалите ще е нужна актуализация на софтуера. Това съобщи пред радио \"Фокус\" днес финансовият директор на Българската стопанска камара (БСК) Станислав Попдончев по повод новите изисквания за касовите апарати у нас. Той обясни, че промените са належащи заради укриването на обороти, предимно чрез софтуерите. Промените засягат около 440 000 фискални устройства.   До 2019 г. касовите апарати ъпгрейднати или сменени Касовите апарати - само с деклариран в НАП софтуер Това, от една страна, поражда несигурност в производителите на софтуер, от друга страна поражда несигурност и за ползвателите на софтуер, тъй като каквато и инвестиция да направят, те не са сигурни в кой момент може да се окаже, че дори новозакупеният софтуер няма да отговаря на изискванията, обясни Станислав Попдончев. Проблемът, по думите му, се състои във времето за внедряването на такъв софтуер и изчисляването на разходите за бизнеса. До няколко дни на сайта на НАП ще има информация, която да позволява на производителите на софтуер да разберат дали отговаря на изискванията на наредбата за използване на касовите апарати. За 5 минути: всеки може да провери истинска ли е касовата бележка в НАП Целта на приетата това лято законова промяна е фискалните устройства да започнат да подават в реално време към НАП информация за всяка издадена касова бележка. До промените информацията се подава веднъж месечно, но задължението е да е на 5 минути. Информацията за всяка покупка, платена в брой, с чек, ваучер, дебитна или кредитна карта, или с други заместващи парите платежни средства, ще трябва да се изпраща до пет минути към сървърите на НАП. На всяка касова бележка трябва да има и двумерен баркод (QR код). След сканирането му всеки клиент ще може да провери дали данните за неговата покупка са изпратени и отчетени в НАП, както и ако това не се е случило - да подаде автоматично сигнал. Касовите апарати - само с деклариран в НАП софтуер За 5 минути: всеки може да провери истинска ли е касовата бележка в НАП", "date": "2018.10.23", "title": "Заради новите изисквания: подменят 200 000 касови апарата "}
{"url": "http://clubz.bg/74852-mladejkite_nacionali_se_izviniha_za_povedenieto_si_v_germaniq", "text": "Младежките национали Георги Йомов (\"Славия\"), Венцислав Керчев (\"Ботев\" Враца) и Наско Милев (\"Витоша\" Бистрица) се извиниха пред журналисти заради постъпката си на летището във Франкфурт през миналата седмица след загубата от Люксембург с 0:1 в евроквалификация. Те подкараха количка, предназначена за превозване на хора със затруднено придвижване и после публикуваха видеото в социална мрежа. Там се чува и вижда как продканят хора да им направят път в терминала. БФС наказва младежки национали за срамно поведение (ВИДЕО) Тримата бяха привикани от Комисията по етика и феърплей в БФС с шеф бившият полицейски директор генерал Васил Василев. Стана ясно, че са предложени за наказание от Дисциплинарната комисия на централата. И най-вероятно такава ще и бъде наложена. \"Витоша\" (Бистрица) глобява футболист заради случката във Франкфурт \"Витоша\" (Бистрица) глобява футболист заради случката във Франкфурт", "date": "2018.10.23", "title": "Младежките национали се извиниха за поведението си в Германия"}
{"url": "http://clubz.bg/74835-qsni_sa_dvama_pretendenti_za_ks_ot_vyrhovnite_sydii", "text": " oт Bъpxoвния ĸacaциoнeн cъд e пъpвият нoминиpaн зa нов съдия в Kонституционния съд (КС). Πpeдлoжeн e oт ĸoлeгaтa cи oт Haĸaзaтeлнaтa ĸoлeгия нa BKC Kpacимиp Xapaлaмпиeв. Днec e пocтъпилa и втopa нoминaция от съдийската квота – нa   пише правният сайт \"Де факто\". Tя e номинация на cъдия Гaлинa Зaxapoвa, cъщo oт Haĸaзaтeлнaтa ĸoлeгия нa BKC. B мoмeнтa Πaнoвa e зaм.-пpeдceдaтeл нa Bъpxoвния ĸacaциoнeн cъд, бe и нaш cъдия aд xoĸ в Cтpacбypг. С много политиканстване Красимир Влахов бе избран за съдия в КС Cpoĸът зa издигaнe нa ĸaндидaти зa двeтe бpoйĸи в Koнcтитyциoнния cъд, ĸoитo тpябвa дa бъдaт избpaни oт Oбщoтo cъбpaниe нa двeтe въpxoвни cъдилищa – BKC и BAC, изтичa нa 24 oĸтoмвpи.   A правният сайт пиca, че се чaĸa peĸopдeн бpoй пpeтeндeнти, ĸoитo явнo щe пoявят в пocлeдния възмoжeн мoмeнт. Дo мoмeнтa нямa нoминaции oт Bъpxoвния aдминиcтpaтивeн cъд. Πo пocлeдни инфopмaции cъc cигypнocт зa KC щe бъдaт пpeдлoжeни зaм.-пpeдceдaтeлят нa cъдa   бившият зaм.-пpeдceдaтeл  ĸaĸтo и  Днес в cъвмecтeн oтгoвop пpeдceдaтeлитe нa BKC и нa BAC Лoзaн Πaнoв и Гeopги Чoлaĸoв oтĸaзaxa дa paзпopeдят пpeдвapитeлнo oпoвecтявaнe нa ĸaндидaтитe зa Koнcтитyциoнния cъд oт мoмeнтa нa тяxнoтo нoминиpaнe. Иcĸaнe зa тoвa бe oтпpaвeнo ĸъм тяx oт 16 жypнaлиcти. Moтивът нa Πaнoв и Чoлaĸoв e, чe глacyвaнитe oт Oбщoтo cъбpaниe пpaвилa зa нoминиpaнe и избop нe пpeдвиждaт пpeдвapитeлнo пyбличнo oпoвecтявaнe, a тe двaмaтa нямaт пpaвoмoщия дa peвизиpaт peшeниeтo нa cъдиитe. Зa тoвa oфициaлнo ĸaндидaтитe щe cтaнaт извecтни в дeня нa избopa. Дoтyĸ cвoя избpaниĸ зa KC e излъчил пapлaмeнтът – тoвa e въpxoвният cъдия Kpacимиp Bлaxoв. Чaĸa ce и peшeниeтo нa пpeзидeнтa.", "date": "2018.10.23", "title": "Ясни са двама претенденти за КС от върховните съдии"}
{"url": "http://clubz.bg/74845-ne_si_struva_da_si_mil_i_otzivchiv", "text": "Да си отзивчив, не води непременно до успешна кариера, твърдят експерти. Не става дума за традиционна любезност. Визират се хора, които често поемат задачи, с които никой не иска да се заеме, пише в. “ТагесАнцайгер”. Ново научно изследване доказва, че любезността може да се отрази отрицателно на финансовата ситуация на засегнатия. Научното изследване е проведено от американската Асоциация по психология под наименованието   (любезни хора финишират последни). Разработката е направена въз основа на 6 различни изследвания от Великобритания и САЩ. Авторите стигат до заключението, че любезни хора често са изправени пред заплахата да понесат финансови загуби. Да си мил и любезен се дефинира по пет фактора. Това е модел от сферата на психологията на личността. Той включва пет основни измерения на личността – откритост към възприятия, съвест, общуване, поносимост и ранимост. Според авторите на изследването любезността е свързана с рискови фактори относно парични проблеми – по-малко спестявания и по-висока задлъжнялост. По мнението на учените причината е, че парите за любезните хора не са от такова значение, както за не толкова милите хора. Учените обаче не потвърждават тезата, че любезните хора попадат в по-лошо финансово състояние заради правени от тях прибързани отстъпки по време на преговори. Според учените връзката между личност и финансова ситуация започва още по време на детството. Когато детето е възприемано като миличко, то в по-късния му живот го сполетяват финансови проблеми. Това показват данни от 25-годишни проучвания. Всъщност не всички любезни хора са засегнати по един и същ начин, а преди всичко тези с по-ниски доходи. Тези хора не разполагат с финасови средства, с които да компенсират отрицателните явления вследствие на отзвчивостта и любезността им, уточнява Глейдстоун. Че да си любезен и да ти гласуват доверие води до финансови последици, е доказано. Учени са направили сравнение въз основа на публично достъпни данни в две населени места във Великобритания при съпоставим среден доход на глава от населението. Градът, където факторът любезност е бил по-висок, е показал с 50 на сто по-голяма степен на фалити.", "date": "2018.10.23", "title": "Не си струва да си мил и отзивчив"}
{"url": "http://clubz.bg/74843-spas_rusev_konkretni_lichnosti_se_pripoznavat_v_moite_dumi", "text": "Шефът на надзорния съвет на \"Левски\" Спас Русев отговори на словесната атака на собственика на \"Лудогорец\" Кирил Домусчиев, който вчера публикува пост във фейсбук с остри думи към боса на \"сините\" и към Гриша Ганчев. Кирил Домусчиев към Спас Русев и \"другия\": Гледайте си вашите клубове Всъщност вече е трудно да се каже кой на кого отговаря, тъй като Домусчиев явно се е почувствал длъжен да отвърне на Русев, изразил недоволство от съдията Георги Кабаков за мача \"Лудогорец\" - \"Левски\" (2:1) в събота.", "date": "2018.10.23", "title": "Спас Русев: Конкретни личности се припознават в моите думи"}
{"url": "http://clubz.bg/74841-merkel_otvarq_germaniq_za_amerikanski_gaz", "text": "Германският канцлер Ангела Меркел предложи правителствена подкрепа на усилията за отваряне на Германия към американския газ, отстъпка от ключово значение за президента на САЩ Доналд Тръмп, който се опитва разхлаби сцеплението на най-големия енергиен пазар в Европа с Русия,   The Wall Street Journal. Полша се избавя от игото на руския газ WSJ пише, че този месец канцлерът е обявила пред малка група депутати, че нейното правителство е решило да съфинансира изграждането на терминал за доставка на втечнен природен газ за 500 млрд. евро в северна Германия. Така, според запознати, е бил даден решаващ тласък за проект, който в продължение на години не успява да стартира, в страна, която купува  по-голямата част от своя газ евтино от Русия. Втечненият природен газ разпалва Балканите  Изданието припомня, че Тръмп активно лобира Европа да купува значителни количества втечнен природен газ (LNG). Германски и американски представители заявиха, че Берлин се надява, че вносът на втечнен газ от САЩ може да помогне за разрешаването на продължителен търговски спор и вероятно дори да разсее заплахите на Вашингтон да санкционира газопровода \"Северен поток\" 2, който ще удвои съществуващия руски газов капацитет за износ на Германия. В края на 2019 г. е планирано строителството да завърши и по двете тръби на \"Северен поток\" да тече общо 55 млрд. куб. м руско синьо гориво на година. Ще дойде ли американският втечнен газ в Европа? Рението вече е взето в правителството на Германия и предстои да бъде утвърдено в Бундестага. Вносът на американски втечнен газ за Европа расте главоломно в последните години. Наскоро Полша подписа договор за доставки на американски втечнен газ, които трябва да започнат от 2021 г. След подписването на договора източници от полското правителство коментираха, че цените са с 20 до 30% по-ниски от предлаганите от Русия. WSJ коментира, че при представянето на плана за терминала пред депутатите от северния крайбрежен регион на Германия, Меркел определя решението за съоръжението като \"стратегическо\" и годно да се изплати в дългосрочен план. Експертите са единодушни, че отварянето на енергийния пазар няма да има непосредствена икономическа полза за Германия, но в крайна сметка ще помогне за диверсификация на източниците. САЩ планират да залеят Европа с втечнен природен газ В продължение на години плановете за изграждане на терминал за втечнен природен газ бяха блокирани, тъй като липсваше държавна подкрепа, която би направила такъв проект рентабилен. На 16 октомври международен консорциум вече е подал първата официална оферта за държавна подкрепа за терминал в северния град Щаде, близо до Хамбург. Церемонията се е състояла на тераса с изглед към забележителната Бранденбургска врата на Берлин, в присъствието на видни политици и посланикът на САЩ Ричард Гренел, доверен човек на Тръмп и главния съветник на президента в лобирането му американският LNG да навлезе на европейския пазар. Втечненият природен газ разпалва Балканите  Ще дойде ли американският втечнен газ в Европа? САЩ планират да залеят Европа с втечнен природен газ", "date": "2018.10.23", "title": "Меркел отваря Германия за американски газ"}
{"url": "http://clubz.bg/74776-opresnqvane_na_bylgarskiq_patriotizym", "text": "Напоследък е много модерно да се говори за това, че българите нямат национален идеал, който да ги обедини. А думата \"патриотизъм\" у нас вече е мръсна дума, благодарение на т.нар. \"патриоти\" и най-вече на Волен Сидеров и \"Атака\". Тези \"патриоти\" минаха през различни етапи. Първо бяха най-обикновени популисти, по едно време станаха \"тръмписти\", напоследък пък взеха да го раздават консерватори. През цялото време обаче те са в една и съща политическа поза - наведени, с лице на запад и задни части на изток. Не е вярно, че нямаме национална идея. Напротив - винаги сме имали, още от Възраждането насам. А именно - всички българи да бъдат обединени в една държава. Географски погледнато това означава тази държава да се простира от Дунав до Бяло море и от Ниш и Охрид до Черно море. Това е т.нар. българско етническо землище. За реализацията на тази идея България води и участва в пет войни - Сръбско-българската, Балканската, Междусъюзническата, Първата световна, Втората световна. Общата оценка е, че нашите прадеди са се провалили в осъществяването на националния ни идеал, въпреки всички огромни усилия и грамадни жертви. Днес, от дистанцията на времето обаче може би трябва да сме по-снизходителни, защото постигнатото не е малко, като се имат предвид условията, в които са действали тогавашните български политици. Защото българската национална идея е срещала съпротива от всички балкански страни по чисто географски причини, както и от всички европейски велики сили, без изключение, по политически причини. Нито една велика сила, включително и особено Русия, не е искала голяма и стабилна държава на Балканите. А единствената държава, която е имала ресурс да стане такава е България. След Втората световна война националните идеали на всички европейски държави се измениха. Европа тръгна по пътя на формализирането и дори заличаването на държавните граници, които бяха повод за раздорите между отделните страни. За по-кратко това се нарича Европейски съюз. Успехите на този съюз са видими. На територии, за които преди се е воювало, днес мирно живеят хора от различни националности. А конфликтите са само част от историята, която не бива да бъде забравяна. Но за да не се повтаря, а не за да се злоупотребява с нея политически. България се включи в този път след 1989 г. След известни колебания и различни перипетии в крайна сметка страната ни стана член на ЕС и НАТО. Така една голяма част от националния ни идеал се осъществи. Към момента от Дунав до Бяло море граница фактически няма. И особено през лятото Северна Гърция си е Южна България. До преди 10-15 години дори говоренето на български в тези земи беше престъпление. Сега обаче, както е известно, вече и менютата в кръчмите са на български. А мнозина българи имат свои имоти там. Другата половина от националния ни идеал се надяваме да се изпълни в най-близко бъдеще, когато Македония и Сърбия влязат в ЕС. Влезе ли в ЕС Северна Македония ще си бъде Югозападна България. Ясно е, че българското етническо землище няма как да бъде в една държава. Но благодарение на ЕС това етническо землище няма да е разделено от държавни граници. Българският патриотизъм обаче не се свежда само до границите. Важна част от него е и какво трябва да представлява нашата държава. Това казва не друг, а Васил Левски. Факт е, че този идеал никога не може да бъде и никъде не е постигнат в пълна степен. Но ако България следва стриктно своята евроинтеграция, ако успее да прекрати мониторинга от ЕС с радикални съдебни реформи, които да установят истинско върховенство на закона, то страната ни ще бъде много по-близо до този идеал, отколкото е сега. Западна Европа много повече отговаря на този идеал от Евразия, към която ни теглят т.нар. \"патриоти\". А откакто станаха консерватори те започнаха да отричат не само ЕС, дори Великата френска революция. Това е покъртително лицемерие, нямащо равно на себе си. Защото тази революция е примерът, който следват всички наши революционери. Същите тези революционери, на които същите тези патриоти показно се кланят, с повод и без повод. Левски е проповядвал \"да бъдем равни с другите европейски народи\". А не да тънем в евразийско беззаконие. Затварянето на България в сегашните й национални граници, каквото проповядват новоизлюпените консерватори, е пречка за реализирането на българския национален идеал. Националната ни държава е тясна за този идеал. Неговата реализация минава през това ЕС да бъде стабилен и да се развива в посока изграждане на федерация. А България трябва да бъде неизменна част от ядрото на тази федерация, което означава у нас да има върховенство на закона от западноевропейски тип. Всеки, който не споделя тази теза може би е патриот, но не точно български.", "date": "2018.10.23", "title": "Опресняване на българския патриотизъм"}
{"url": "http://clubz.bg/74844-evrodeputati_naj_mnogo_1_g_granichen_kontrol_v_shengen", "text": "Вътрешните гранични проверки в рамките на Шенгенското пространство да бъдат ограничени до най-много една година вместо две, както е в момента. За това се споразумяха членовете на Комисията по граждански свободи към Европарламента. Шенгенският гранчен кодекс, който сега се преразглежда, позволява на страните членки да въведат временно проверки по вътрешните граници на пространството. Това може да става в случай на сериозна заплаха към обществения ред или вътрешната сигурност. Еврокомисията иска край на граничния контрол в Шенген В Комисията се разбраха за следното: Евродепутатите от Комисията изтъкват също, че тъй като свободното движение на хора е засегнато от временните проверки, те трябва да бъдат използвани единствено м изключителни случаи и като последна мярка. Ако удължанаг срока на граничните проверки повече от първоначалните два месеца, страните членки на Шенгенското споразумение трябва да предоставят подробна оценка на рисковете. Тя трябва да обясни защо алтернативните мерки сасе оказали неефективни и как граничният контрол ще помогне за справяне с идентифиираната опасност. Засегнатите съседни дърави от ЕС трябва също да участват воценката на риска. Всяко следващо удължаване за срок, подълъг от 6 месеца, ще изисква мнение на Еврокомисията и трябва да бъде одобрено от Съвета на ЕС. Европарламентът също трябва да бъде по-подробно информиран и да участва в процеса. Европарламентът пак зове да ни вземат в Шенген  В момента 6 страни от Шенген упражняват незаконен гранчен контрол, който трае повече от 3 години, изтъкна докладчикът, словенската евродепутатка Таня Файон. Това е фат въпрекиче максимумът е 2 години. И това само показва колко двусмислени са настоящите правила и как една държава злоупотребява с тях и ги тълкува както си иска. Проектодокладът на Файон бе приет с 30 гласа „за“ срещу 13 „против“ и 12 „въздържали се“. В момента  и  извършват гранични проверки поради изключителни обстоятелства, произлезли от безпрецедентния приток на мигранти.  упражнява контрол поради постоянната терористична заплаха. Европарламентът пак зове да ни вземат в Шенген ", "date": "2018.10.23", "title": "Евродепутати: Най-много 1 г. граничен контрол в Шенген"}
{"url": "http://clubz.bg/74837-belgiq_lishi_ot_grajdanstvo_prochut_islqmist", "text": "Апелативният съд в Антверпен реши днес да отнеме белгийското гражданство на терориста Фуад Белкасем, съобщиха медии в Белгия. Белкасем бе осъден през 2016 г. на 12 години затвор и глоба от 30 000 евро като ръководител на терористичната групировка \"Шериат за Белгия\". Според прокуратурата Белкасем представлява трайна заплаха за обществото и не изпълнява задълженията си на белгийски гражданин. Очаква се следващата стъпка срещу терориста да бъде прогонването му в Мароко. Белкасем досега имаше двойно гражданство - белгийско и мароканско. Медиите отбелязват, че по-рано той се е опитал безуспешно да се откаже от мароканския си паспорт. Защитата на терориста твърди, че той няма връзка с Мароко и се чувства белгиец. \"Шериат за Белгия\" и лично Белкасем години наред призоваваха за въвеждане на ислямското право. Белгийските власти установиха, че мрежата на групировката е послужила за изпращането към фронта в Сирия на десетки джихадисти.", "date": "2018.10.23", "title": "Белгия лиши от гражданство прочут ислямист"}
{"url": "http://clubz.bg/74840-simeonov_nqma_konflikt_a_blagorazpolojeni_kolegi_usmivki_pocherpki", "text": "Малко преди обявения за днес коалиционен съвет между партиите в \"Обединени патриоти\", на който трябва да бъдат обсъдени исканията за оставка от поста на вицепремиера Валери Симеонов заради изказванията му по адрес на майките на деца с увреждания, самият Симеонов свика брифинг в сградата на Министерския съвет. Това, разбира се, породи спекулации, че лидерът на НФСБ сам ще обяви оставката си, но тези, които са се надявали на подобен развой, останаха разочаровани. Оказа се, че изявлението бе дадено, за да покаже Симеонов колко много браншови и работодателски организации го подкрепят до степен, в която са готови да направят утре контрапротест в негова защита и да ги призове да отменят мероприятието - защото той лично бил против \"уличния натиск\". Със или без Сидеров и Симеонов мнозинство в парламента може да има Симеонов изброи кои са подкрепящите го организации, като наред с тази за \"българската домашна ракия\" и младите фермери в България посочи още големите работодателски организации АИКБ, КРИБ и БСК. Любопитното е, че в момента председател на КРИБ е Кирил Домусчиев, наричан от Симеонов с ироничното \"редник Киро\" покрай скандала с измененията в закона за приватизацията. Валери Симеонов: Знам, че истината боли, не се отказвам от думите си  Вицепремиерът благодари на всички организации, \"поели присърце участието в утрешния митинг\" в негова подкрепа. Но призова: Както е известно, Симеонов не признава никаква форма на граждански протест или обществени брожения срещу държавната политика. Не само майките според него са \"кресливи жени\", които спекулират с \"уж болните си деца\", но и природозащитниците например са \"зелен октопод\" и пр. Симеонов за майките: \"група кресливи жени\", спекулират с \"уж болни деца\" Междувременно от ВМРО обявиха, че коалиционният съвет в малкия партньор в управлението ще се състои днес от 14:30 часа. Но отказаха да назоват мястото. Както е известно, лидерът на \"Атака\" Волен Сидеров поиска отстраняването на Симеонов от поста, но запазване на коалицията. Третият партньор Красимир Каракачанов пък пак е наденал \"синята каска\" и не взема отношение по същество. Премиерът Бойко Борисов пък едва ли не заплаши вчера, че падне ли Симеонов, пада и правителството. Борисов обаче даде заявка, че няма да иска оставката му - щял да наруши коалиционното споразумение между ГЕРБ и ОП и прехвърли спора у \"патриотите\". На въпрос как ще коментира факта, че собственият му партньор Сидеров му иска оставката, Симеонов посочи как си представя днешния съвет: Свършиха ли дискотеките, г-н Симеонов, че подхванахте майките Попитан ще падне ли правителството, ако не е вицепремиер, или може да продължи, Симеонов отрече: След което за пореден път затвърди тезата си по адрес на майките на деца с увреждания, като каза, че не се отмята от думите си. А вчерашния им протест пред сградата на Министерския съвет определи като \"тюрлюгювеч\". Симеонов не се е трогнал и от коментарите по негов адрес: \"отдолу, отгоре, отлево, отдесно - мнения всякакви\", посочи той. Около половин час след изявлението му събитието във фейсбук за организиране на протеста в негова подкрепа бе изтрито. Малко преди Симеонов по темата с оставката му се изказа и Каракачанов. И допълни: Валери Симеонов: Знам, че истината боли, не се отказвам от думите си  Симеонов за майките: \"група кресливи жени\", спекулират с \"уж болни деца\" Свършиха ли дискотеките, г-н Симеонов, че подхванахте майките", "date": "2018.10.23", "title": "Симеонов: Няма конфликт, а благоразположени колеги, усмивки, почерпки..."}
{"url": "http://clubz.bg/74818-sys_ili_bez_siderov_i_simeonov_mnozinstvo_v_parlamenta_moje_da_ima", "text": "Всяко сътресение в \"Обединени патриоти\" (а такива не липсват) неминуемо поражда въпроса ще се разпадне ли коалицията между \"Атака\", ВМРО и НФСБ. А оттам и може ли да се разпадне голямата коалиция с ГЕРБ и правителството да прекрати предсрочно мандата си. Краткият отговор е \"не би имало формална причина\". Не само защото всички свидетели на всекидневните скандали между Волен Сидеров и Валери Симеонов вече са убедени, че нищо не може да ги накара да излязат от властта, което важи и за \"неутралния\" Красимир Каракачанов, а защото простата парламентарна аритметика показва, че ГЕРБ може да се радва на парламентарна подкрепа не само ако управлението напусне една от партиите в ОП, а и направо цялата група. Заедно ГЕРБ и \"патриотите\" имат 122-ма народни представители при общо 240. Мнозинството е крехко и при отстъствието на двама депутати от голямата коалиция вече би се разклатило (ако няма осигурена странична подкрепа). Групата на ГЕРБ се състои от 95 души, а тази на ОП от 27.  В малката коалиция местата са разпределени така: 8 депутати от \"Атака\", 8 от НФСБ и 11 от ВМРО. Бойко Борисов: Коалицията е страстна. Всички войводи на едно място Тук се намесва факторът \"Воля\". Партията на Веселин Марешки многократно е доказала, че макар и на думи да се позиционира като опозиция, на дела е по-скоро новият \"златен пръст\" в парламента (Сидеров бе в предходния). Депутатите на \"Воля\" подкрепят мнозинството при вотовете на недоверие, както и в помощ при преодоляването на президентското вето, винаги с обосновката, че мотивите на предлагащите вот на недоверие или ветото на държавния глава не са съществени и не заслужават дори дебати. Формацията на Веселин Марешки разполага с 12 депутати - повече от поотделно ВМРО, \"Атака\" и НФСБ. В този смисъл, ако НФСБ или \"Атака\" реши да напусне управлението, то депутатите й лесно могат да бъдат заместени от тези на \"Воля\". Ще разпадне ли законът за приватизацията управляващата коалиция? Ако пък цялата парламентарна група на ОП вземе подобно решение (за което засега няма основание), то тогава ГЕРБ може да разчита на подкрепата на ДПС (каквато и сега има по ключови законопроекти). Представители на Движението активизираха напоследък говоренето си за правителство тип \"на националното съгласие\", като подчертават, че не става въпрос за коалиране с ГЕРБ. Неотдавна пък почетният лидер на ДПС Ахмед Доган обяви, че към настоящия момент ГЕРБ няма алтернатива и правителството не трябва да бъде сваляно. Движението обаче непрекъснато призовава за изваждане на \"патриотите\" от властта. Ще разпадне ли законът за приватизацията управляващата коалиция?", "date": "2018.10.23", "title": "Със или без Сидеров и Симеонов мнозинство в парламента може да има"}
{"url": "http://clubz.bg/74839-chasti_ot_trupa_na_kashogi_otkriti_v_kladenec_tvyrdi_turski_politik", "text": "Части от тялото на саудитския журналист Джамал Кашоги са открити в кладенец на територията на генералното консулство на Саудитска Арабия в Истанбул. Това твърди лидерът на опозиционната партия \"Родина\" Догу Перинчек пред турския новинарски канал \"Хаберлер\" (Новини), предаде ТАСС. Междувременно световните агенции цитираха президента на страната Реджеп Тайип Ердоган, че убийството на Кашоги е било внимателно планирано. Междувременно изданието \"Айдънлък\" съобщи, че става дума за кладенец в резиденцията на саудитския генерален консул, която се намира няколкостотин метра от сградата  на консулството. Досега няма официално потвърждени на тези информации.     Ердоган говори в парламента пред депутати от неговата Партия на справедливостта и развитието. \n\tПо думите на турския президент записи от камери за видеонаблюдение показват, че Кашоги не е напуснал сградата на консулството на Саудитска Арабия в Истанбул. Ердоган посочи, че камерите в консулството са били отстранени. \n\tПо думите му саудитски екип от трима души е пристигнал в Истанбул дни преди убийството на Кашоги, а екип от 15 саудитски представители е влязъл в консулството в деня на убийството. Ердоган каза, че саудитският екип е посетил гора в Истанбул и Ялова. \n\tТурският президент посочи, че арестът на 18 души в Саудитска Арабия във връзка с убийството на Кашоги съвпада с информацията, с която разполага турското разузнаване. \n\tПо думите на Ердоган доказателствата сочат, че Кашоги е бил убит по жесток начин. Той зададе въпроса защо до момента тялото на журналиста не е намерено. Ердоган предложи арестуваните в Саудитска Арабия да бъдат съдени в Истанбул, където е извършено убийството и че очаква от този момента нататък саудитското ръководство да поеме цялата отговорност за случая. , каза турският президент.  Кашоги, който критикуваше властите в Рияд, изчезна на 2 октомври, след като влезе в саудитското дипломатическо представителство в Истанбул. Саудитска Арабия призна на 20 октомври, че той е починал.  Председателят на Европейския парламент Антонио Таяни   за международно разследване на смъртта на Кашоги в речта си при откиривне на пленарна сесия на парламента в Страсбург.     Убийството на Кашоги няма да бъде оставено без отговор от страна на САЩ, заяви днес американският вицепрезидент Майкъл Пенс на организирана от в. \"Вашингтон пост\" конференция във Вашингтон, предаде ТАСС.   Саудитска Арабия преживява \"криза\" след \"отвратителното\" убийство на Кашоги, каза саудитският министър на енергетиката Халид бин Абдул Азиз ал Фалих на започнал днес инвестиционен форум в Рияд. Днес по-рано в Рияд бе открита конференцията \"Инициатива за инвестиции в бъдещето\". Тежка сянка върху форума хвърли смъртта на Кашоги, заради която западни политически и бизнес лидери го бойкотираха. Конференцията беше важна за силния човек в Рияд, престолонаследника принц Мохамед бин Салман. Той се появи на събитието за 15 минути и го напусна, без да каже нищо. \n\tСред анулиралите участието си във форума бе и министърът на финансите на САЩ Стивън Мнучин.  \n\tДнес Ройтерс предаде, позовавайки се на съобщение на саудитското финансово министерство, че Мнучин и саудитският му колега Мохамед бин Абдула ал Джадаан са се срещнали в Рияд. \n\tВ неделя Мнучин каза, че обяснението на Саудитска Арабия за убийството на Кашоги е \"добра първа стъпка, но не е достатъчно\". Той допълни, че е рано да се обсъждат санкции заради случилото се. \n\tФинансовият министър на САЩ е на обиколка в района, за да обсъди мерки в борбата срещу тероризма с арабските съюзници на Вашингтон, уточни Ройтерс.", "date": "2018.10.23", "title": "Части от трупа на Кашоги открити в кладенец, твърди турски политик"}
{"url": "http://clubz.bg/74824-otkriha_vzriv_blizo_do_doma_na_soros", "text": "Експлозивно устройство бе намерено вчера край дома на милиардера и филантроп Джордж Сорос в окръг Уесчестър в щата Ню Йорк, пише в. \"Ню Йорк таймс\", цитиран от БТА. Устройството е било в пощенска кутия. Открито е било от служител на резиденцията на милиардера в Катона близо до Бедфорд в северната част на окръг Уестчестър. То не се е взривило само. След подаден сигнал до полицията на Бедфорд бил пратен екип за обезвреждане на взривни устройства, който превантивно го детонирал. Сорос не е бил в дома си по време на инцидента. Случаят е предаден за разследване на ФБР, което засега не е направило коментар. \n\t Сорос е предпочитана мишена на крайнодесни групи, отбелязва изданието. Той натрупа богатство, като ръководи хедж фонд, и сега е политически активист и филантроп. Сорос дарява често средства на кандидат-демократи и за прогресивни каузи. Той е предоставил най-малко 18 милиарда долара на фондацията си \"Отворено общество\" за насърчаване на демокрацията и човешките права по света.", "date": "2018.10.23", "title": "Откриха взрив близо до дома на Сорос"}
{"url": "http://clubz.bg/74832-syosnovatel_na_oculus_napuska_facebook", "text": "Брендън Айриб, съосновател на компанията за виртуална реалност Oculus, напуска Facebook, обяви самият той в Twitter. Oculus бе купена от Зукърбърг през 2014 г. за 3 млрд. долара. Facebook представи очила за виртуална реалност Айриб, след като се отказва от поста на главен изпълнителен директор, е назначен от Facebook за ръководител на отдела им за разработване на инструменти за виртуална реалност за персонални компютри. Точно това е една от целите на покупката на компанията, изработила най-известните за момента очила за виртуална реалност. Основателите на Instagram напускат Facebook Оттеглянето на Айриб е пример за пореден мениджър на високо равнище, зарязващ Зукърбърг след поредицата скандали около социалната мрежа през последната година. През миналия месец си тръгнаха съоснователите на Instagran Кевин Систром и Майк Крийгър, а наскоро напуснаха и съучредителите на WhatsApp - Ян Куум и Брайън Актън. Досега компанията успяваше да задържи най-добрите специалисти дори след като изкупи компаниите им. Основателите на Instagram напускат Facebook", "date": "2018.10.23", "title": "Съосновател на Oculus напуска Facebook"}
{"url": "http://clubz.bg/74831-prezidentyt_za_sluchaq_simeonov_bezkontrolnata_vlast_rajda_cinizym", "text": "Безконтролната власт ражда цинизъм. Това каза в Пловдив държавният глава Румен Радев във връзка с изказването на вицепремиера Валери Симеонов по адрес на майките на деца с увреждания, предизвикало протести и вълна от искания за оставката му от поста. Според съпредседателя на Обединени патриоти майките, които от месеци протестират с искания за по-адекватен ангажимент на държавата към нуждите на децата им, са \"кресливи жени\", спекулиращи с \"уж болни деца\". Десислава Радева нарече \"позор\" действията на Валери Симеонов  Отношение по казуса взе и омбудсманът Мая Манолова, която е ангажирана с исканията на майките от самото им начало. Манолова коментира пред Нова тв \"опорната точка\" - че протестите са инспирирани от опозицията в лицето на БСП с цел да свалят правителството. В действителност представители на левицата и на съдружни партии като варненската \"Възраждане\" например се опитват да се вклинят в шествията на майките. И това се използва от Симеонов и сподвижниците му като \"компромат\" срещу протестиращите. Тя определи като \"срамно\" изказването на Симеонов и припомни, че по конституция суверенът е народа, а Симеонов, както и тя самата са служители на този суверен. Майки и \"патриоти\": Незабавна оставка на Симеонов! (СНИМКИ) И лидера на БСП Корнелия Нинова реши да затвърди фейсбук изказванията си от предходния ден. Нинова говори пред организацията на левицата в Стара Загора като покрай \"джендър идеологията в училище\" и плановете на левицата да се въведе \"един учебник по предмет в цялата държава\" като контрамярка срещу тази идеология, пак се изказа по темата с оставката на Симеонов. В случая Нинова атакува премиера Бойко Борисов, който ден по-рано заяви, че не може да поиска оставката на Симеонов, защото има подписано коалиционно споразумение с \"патриотите\". И намекна, че правителството може да падне при евентуално разваляне на управленската коалиция.  Майки и \"патриоти\": Незабавна оставка на Симеонов! (СНИМКИ)", "date": "2018.10.23", "title": "Президентът за случая \"Симеонов\": Безконтролната власт ражда цинизъм"}
{"url": "http://clubz.bg/74827-liberalnata_demokraciq_ne_e_demokraciqta_na_liberalite", "text": "Злоупотребата с понятието \"либерална демокрация\" за идеологически и политически цели може да нанесе сериозни поражения върху правата на гражданите, живеещи в условия на демокрация и да \"разтовари\" управляващите от определени отговорности в ущърб на гражданите. Орбан се \"отказа\" от либералната демокрация, а мен често ме питат - във ФБ и другаде - защо да не се ориентираме към \"консервативна демокрация\". Понятията \"либерална демокрация\" и \"представителна демокрация\" са синоними. В епохата на ранното Просвещение е имало призиви за възстановяване на античната - пряката демокрация, при която всички зрели мъже с гласуване са решавали управленски въпроси - в Атинския полис например. Но става очевидно, че това не може да се приложи в управлението на нововъзникващите европейски нации. Затова се изгражда моделът на представителното управление. Гражданите по своя воля отчуждават част от естествените си права в полза на една ограничена държава, която да поставя границите между моята свобода и вашата свобода. Това се случва чрез избора на граждански представители в законодателното тяло (което излъчва и контролира изпълнителната власт). Представителната демокрация е либерална (в широкия смисъл на думата), защото: От всичко казано дотук става ясно, че либералната демокрация не е демокрацията на либералите, а политическа система, охраняваща свободата на гражданите - за разлика от други политически системи, които са демократични, но не гарантират гражданските права. Вземете Иран - там системата е демократична, но е ограничена до рамката на ислямската дефиниция за държавата като \"Божия власт\", гарантирана от върховния аятолах и репресивната армия на гвардейците на ислямската революция. Гражданите избират президент и депутати сред селектиран от върховния лидер списък. И най-важно - гражданите нямат права извън тези, които ислямският режим допуска. Либералната - представителната демокрация е цивилизования формат на национално политическо устройство, в който могат да се реализират всички основни политически възгледи и програми - либерални, социалистически, консервативни и дори маргинални - гранични поради стремежите си да ограничат или отменят представителното управление. Това е причината в демократичните представителни системи да наблюдаваме партии като комунистическите, производните от нацистка - фашистка идеология, както и спектър от ексцентрични популисти в различни направления. Една силна система на представителна - либерална демокрация е в състояние да ги интегрира и да ги ограничи до конституционно определените норми на представително демократично управление. Мнозина сред тези, които пледират за \"отмяна\" на либералната - представителната демокрация ще се изненадат ако разберат за какво точно пледират. Други са много добре запознати със собствените си претенции - те биха желали да вземат властта и да прекратят възможността други да я оспорват. Трети пък подкрепят ентусиазирано либералната демокрация, но също нямат ясна представа за какво конкретно става дума. Има доста постмодерни левичари, които си въобразяват, че обществото и държавата са задължени да удовлетворят техните ексцентрични претенции под претекст, че това били \"нови свободи\", които всички трябва да приемем и уважаваме. Не, либералната - представителната демокрация е нещо просто и ограничено в пълномощията си. Ограниченията на властта са граници на свободата на гражданите. Слободията на гражданите трудно може да се гарантира от когото и да било. Затова слободията и диктатурата са две сестри, вървящи една след друга, а често - и ръка за ръка.    ", "date": "2018.10.23", "title": "Либералната демокрация не е демокрацията на либералите"}
{"url": "http://clubz.bg/74826-da_se_pravim_che_nishto_ne_e_stanalo_ne_i_v_blizko_bydeshte", "text": "Саудитска Арабия е домакин на започващата във вторник, 23 октомври, икономическа конференция, върху която хвърля сянка кризата, предизвикана от смъртта на журналиста Джамал Кашоги. Тя накара редица западни лидери и ръководители на международни фирми да бойкотират този форум, който е толкова важен за престолонаследника. Това се казва в статия на Франс прес, цитрана от БТА. Кралството, чийто имидж бе силно накърнен от аферата \"Кашоги\", изглежда е безсилно срещу нарастващия отлив на участниците в \"Инициатива за инвестиции в бъдещето\" (Future Investment Initiative - FII), наречена от много медиии \"Давос в пустинята\". След като преди седмица се очакваше на форума да има над 150 лектори, в събота организаторите скъсиха списъка до 120 души. Министърът на финансите на САЩ Стивън Мнучин, управляващият директор на Международния валутен фонд (МВФ) Кристин Лагард и френският министър на икономиката Брюно льо Мер обявиха, че в крайна сметка няма да пътуват до Рияд. Същото заявиха, че ще направят и австралийските лидери. Водещи медии като Блумбърг, Си Ен Ен и в. \"Файненшъл таймс\" отказаха да изпратят представители на форума. През 2017 година, когато бе първото издание на FII, обявен много помпозно, младият престолонаследник Мохамед бин Салман, наречен Ем Би Ес (MBS), бе приветстван като визионер, който съблазнява инвеститорите, говорейки за роботи и представяйки футуристични планове за авангарден мегалополис, наречен НЕОМ. За мнозина това издание позволи да Саудитска Арабия да бъде видяна през призма, която е различна от представата за крайно консервативна монархия с икономика, зависеща от петрола. \n\tИ тъкмо обратното, изданието 2018-а кристализира международното възмущение срещу саудитска власт, която е готова да заглуши всеки дисидентски глас, какъвто е случаят с Джамал Кашоги, който много пъти е писал срещу Ем Би Ес. След като твърдо отрекоха да са замесени в изчезването на журналиста, забелязан за последен път на 2 октомври да влиза в саудитското консулство в Истанбул, саудитските власти в крайна сметка в събота признаха, че той е бил убит в дипломатическа мисия в резултат на \"сбиване\". Според Eurasia Group, компания, специализирана в консултациите по пазарните рискове, Ем Би ЕС е изпаднал в \"тежка криза на връзките с обществеността\". \"Ръководителите на Uber и на JP Morgan са пресметнали, че свързването им в момента с името на Ем Би Ес крие опасност да им струва по-скъпо от загубата на възможността да завладеят парче от саудитската икономика\", пояснява Майкъл Стивънс, експерт в Кралския обединен институт за изследвания в отбраната. За някои западни компании обаче залогът е прекалено голям, за да си позволят да пренебрегнат този форум, макар да не планират да пратят най-високопоставените си представители на него. Така например инвестиционните банки HSBC et Crеdit Suisse ще бъдат представени, макар че техните шефове анулираха пътуването си, според Блумбърг нюз. Китайските и руските компании пък не планират да бойкотират конференцията според един от организаторите й. Мащабен западен бойкот на форума би могъл да увеличи рисковете от политическа нестабилност в Саудитска Арабия, която е най-големият износител на петрол в света, и да нанесе нов удар на преките чуждестранни инвестиции, които и без това през миналата година достигнаха 14-годишен минимум според данни на ООН. \"Въпреки говоренето за реформите преките чуждестранни инвестиции в Саудитска Арабия продължават да са на ниско равнище, а скандалът (Кашоги) само ще засили несигурността на инвеститорите\", подчерта анализаторската компания Capital Economics. От месеци наред Ем Би ЕС, на когото кралят Салман на практика е делегирал управлението на текущите дела на кралството, изглежда засилва репресирането на всеки признак на опозиция: арестувани бяха бизнесмени, активисти, борещи се за правата на жените, и духовници с висок сан. Предизвиквайки опасения сред инвеститорите, Рияд реши да оглави скъпоструваща военна коалиция в Йемен срещу тамошните бунтовници. И пак Саудитска Арабия настоя пред съюзниците от Залива да наложат ембарго на съседен Катар. Като анулират участието си в FII, \"големите компании казват на Ем Би Ес \"стига\" авантюризъм, нестабилност и несигурност\", обяснява Чинция Бианко, анализатор за Близкия изток от компанията Gulf State Analytics. Само че тяхното отсъствие на конференцията крие опасността да предизвика \"непоправими щети\" на търговските им интереси в Саудитска Арабия, предупреждава Ганем Нусейбе, основател на консултантската група Cornerstone Global Associates с централа в Лондон, който застана на страната на саудитските власти в аферата \"Кашоги\". През миналата седмица саудитски бизнесмени призоваха в социалните мрежи страните от Залива и съюзниците на Рияд да бойкотират компаниите, които са анулирали участието си в FII. Само че такава опасност от бойкот изглежда не влияе на решимостта на компаниите да се разграничат от Саудитска Арабия.", "date": "2018.10.23", "title": "\"Да се правим, че нищо не е станало? Не и в близко бъдеще\""}
{"url": "http://clubz.bg/74833-symnqvat_se_v_nobelovata_mu_nagrada_no_tekstovete_mu_pytuvat_v_izlojba", "text": "Къде по-грубо, къде с мярка мнозина продължават да се шегуват с Нобеловата награда за литература на Боб Дилън. Но на колко други нобелисти ръкописите им приживе са излагани в рамка в художествена галерия? Текстовете на 60 от най-популярните песни на Дилън, написани на ръка, са наредени в изложбата Mondo Scripto в галерия Halcyon в Лондон. Листовете с почерка и подписите на Дилън ще останат в галерията до 30 ноември, след което тръгват на световна обиколка през 2019 г., съобщава сайтът Artnet.com. Боб Дилън с турне, освободен от тежестта на Нобела Ръкописите са придружени от скици на Дилън, които, както казва той самият,  . Певецът е познат с честото преправяне на текстовете си и сега почитателите му ще видят промяната в някои оригинали, направена, за да звучат по-актуално. Така например Дилън почти изцяло е променил текста на песента Tangled Up in Blue от 1975 г. Протагонистът вече не  , а   Други негови произведения, получили значителни поправки, са Gotta Serve Somebody от 1979 г., If You See Her, Say Hello от 1975-а и When I Paint My Masterpiece от 1971 г. Боб Дилън преписал нобеловата си реч Рисунките също хвърлят светлина към значението, придадено в песните. Изображението към The Times They Are a Changin, превърнала се в химн на движението за граждански права от 60-те, ни показва гледната точка на човек, застанал в Овалния кабинет, вперил поглед към гневна протестираща тълпа под прозорците му. В изложбата може да се види още рисунка към Knockin’ On Heaven’s Door от 1973 г. Нобел за Боб Дилън? Това е цивилизация на зрелището Това е първият път, в който Дилън  , коментира директорът на галерията Пол Грийн. Експозицията в Лондон е само намек за това какво предстои през 2019-а – текстовете и рисунките на Дилън тръгват на турне, което ще започнe от Азия, ще обиколи Китай и Япония, преди да стигне в САЩ. Познат като текстописец, Дилън е първият музикант, който печели Нобелова награда за литература през 2016 г., аргументът на Нобеловата комисия е, че изгражда нови поетични изрази в традицията на великите американски песни. Като художник той има по-трудна реализация – когато негови картини, изобразяващи пътуването му до Азия, бяха подредени в изложба през 2011-а, той бе обвинен, че е плагиатствал от снимки на фотографите Анри Картие-Бресон и Леон Бюзи. Боб Дилън преписал нобеловата си реч Нобел за Боб Дилън? Това е цивилизация на зрелището", "date": "2018.10.23", "title": "Съмняват се в Нобеловата му награда, но текстовете му пътуват в изложба"}
{"url": "http://clubz.bg/74829-400_miliona_za_pytq_kym_evroto_v_byudjet_2019", "text": "В бюджет 2019 вече са предвидени 400 милиона лева за Европейския фонд за преструктуриране на банки и това показва, че България прави стъпките по пътя към еврозоната. Това обяви в сутрешния блок на bTV финансистът Емил Хърсев, който коментира проектобюджета заедно с Кольо Парамов. Бюджет 2019: вижте колко и на кого дава властта предизборно България си е поставила като цел догодина да влезе едновременно в Механизма на обменните курсове, ERM II, известен като \"чакалнята за еврото\", и Европейския банков съюз. Членството в банковия съюз не е задължително, тепърва ще се дискутира, каза Хърсев. Единният фонд за преструктуриране е вторият стълб на банковия съюз и осигурява достъп до предпазния механизъм при проблеми с банки.  Заради КТБ Брюксел ни иска в Банковия съюз  Хърсев определи бюджета за догодина като \"консервативно планиран\", но с това не бива да се правят никакви експерименти, и посочи, че е доминиран от социалните разходи. По думите му пенсионната система трябва да има своя собствена приходна база, която да не е от бюджета. Пенсионното осигуряване трябва да се допълни с 1 милиард и 350-400 милиона, за да се постигне ръст, посочи и Кольо Парамов. Кольо Парамов го определи като \"бюджет на възможности - не можем да надскочим сянката си\", и призова да не се прави пропаганда, било то лява или дясна. Той припомни, че завишението от близо 5 милиарда лева спрямо тазгодишния ще се разпредели във \"вертикален план\" - за заплати, пенсии и др. Хърсев посочи, че макар да няма \"класическо пипане на данъците в бюджета за 2019 г.\", някои параметри се променят. Такива параметри са увеличението на минималната работна заплата - то налага едни разходи, които намаляват възможността на фирмите да плащат данъци, посочи той. Борисов отвори чувала с подаръците Проблемът за предстоящата година е инфлацията, трябва да удържим да е 3.5%, заяви Парамов.  Двамата финансисти отбелязаха ниския ръст на преките чуждестранни инвестиции. Наред с това обаче Хърсев отбеляза, че се връщат български пари, съхранени досега на \"някое сигурно топло място\". Той даде пример с офшорната зона Сейшелите, откъдето в България са инвестирани 860 милиона лева през 2017 г. - повече от чешките инвеститори например. Разходите на държавата за догодина дискутираха по БНТ и проф. Христина Вучева и Георги Ангелов, старши икономист в \"Отворено общество\". Вучева, която е и бивш министър на финансите, приветства ръста на заплатите. Георги Ангелов отбеляза, че това е най-големият бюджет в най-новата история на България - с разхоите си от близо 44 милиарда лева. При това тези разходи са, без да се вдигат данъчните ставки, както и осигуровките, защото има по-голяма събираемост, каза той и също изрази подкрепа за увеличението на учителските заплати и пенсиите и социалните разходи като цяло. Ангелов изрази надежда, че когато се дават повече пари, те ще бъдат обвързани с друга култура в бюрокрацията. При разчетен ръст на икономиката от 3.7% бюджетът за догодина е с около 5 милиарда по-голям от тазгодишния. Разходите са 43.8 милиарда. Вместо отпадане на тавана на пенсиите от 1 юли са определени 1200 лева таван на пенсиите и 5.7 на сто индексация за всички пенсии. Максималният осигурителен доход е повишен на 3000 лева, а минималната работна заплата - на 560 лева.  Гарантирано е повишение на учителските заплати и на работещите в бюджетната сфера с 10%. Заради КТБ Брюксел ни иска в Банковия съюз  Борисов отвори чувала с подаръците", "date": "2018.10.23", "title": "400 милиона за пътя към еврото в бюджет 2019"}
{"url": "http://clubz.bg/74817-mityt_za_modernizirashtiq_diktator", "text": "Мнозина американци изпитват странно увлечение по идеята за автократа реформатор, за силния лидер, който може да \"модернизира\" и да изведе своята страна от нейното назадничаво и необразовано минало. Това беше надеждата за принц Мохамед бин Салман от Саудитска Арабия, надежда, която сега е донякъде помрачена от извършеното в Турция убийство на журналиста и коментатор във в. \"Вашингтон пост\" Джамал Кашоги, което, изглежда, принцът е поръчал. \n\tСимпатизиращите му американци смятат Мохамед, или МБС, както е известен още, за човек, който се опитва да реформира суровинната икономика на Саудитска Арабия и да помири исляма и модерността. Ако това изискваше повече, а не по-малко диктаторски контрол, ако то включваше ареста не само на други членове на кралското семейство, а и активисти за правата на жените, умерени религиозни лидери и дори млади икономисти, задаващи въпроси за съмнителните числа, съдържащи се в програмата \"Визия 2030\" на престолонаследника - така да бъде! Само \"революция отгоре\" имаше някакви шансове да реформира това традиционно тесногръдо общество. Нали знаете - не можеш да направиш омлет, без да счупиш яйцата. Саудитска Арабия призна: Кашоги почина при бой в консулството Саудитска Арабия залага капани за дисиденти по света  САЩ ще продават оръжие на Саудитска Арабия, дори да е убила журналиста-дисидент Какво рискува Саудитска Арабия с изчезналия дисидент \"Без САЩ саудитския крал няма да го има след две седмици\" Саудитска Арабия залага капани за дисиденти по света  САЩ ще продават оръжие на Саудитска Арабия, дори да е убила журналиста-дисидент Какво рискува Саудитска Арабия с изчезналия дисидент \"Без САЩ саудитския крал няма да го има след две седмици\"", "date": "2018.10.23", "title": "Митът за модернизиращия  диктатор"}
{"url": "http://clubz.bg/74825-v_kitaj_otkriha_naj_dylgiq_morski_most", "text": "Най-дългият морски мост в света бе открит в Китай. Той свързва Хонконг, Макао и южния китайски град Чжухай. Мостът бе открит от китайския президент Си Цзинпин, предаде Франс прес, цитирана от БТА. На церемонията, състояла се в град Чжухай, присъстваха и ръководителката на Хонконг Кари Лам, и други високопоставени лица. \"Официално обявявам моста Хонконг - Чжухай - Макао за открит\", каза кратко Си. После зад него на гигантски екран бе излъчено видео с фойерверки над големия мост. 55-километровото съоръжение, което де факто не е само мост, а включва и изкуствени острови, и подводни тунели, е част от амбициозната инициатива на Пекин за икономическо интегриране на 11 града от делтата на Перлената река, включително Хонконг и Макао, две бивши европейски колонии, върнати на Китай през 90-те години. Мостът първоначално трябваше да бъде открит през 2016 г. Цената на съоръжението се повиши до 48 милиарда юана (6,4 милиарда евро) за 10-те години на неговото изграждане. Участъкът, който ще осигурява достъп до пристанището на Хонконг, ще бъде завършен едва догодина, посочват местни медии, допълва ДПА. За да се минава по моста, ще се изисква специално разрешително и повечето ползващи го ще трябва да вземат специален автобус или друг вид транспорт, за да преминат в Макао или Китай. Днес Дружеството за опазване на делфините съобщи, че строителството на моста е довело до 40-процентен спад в местната популация на критично застрашения китайски бял делфин, който е също и символ на Хонконг, предаде ДПА.", "date": "2018.10.23", "title": "В Китай откриха най-дългия морски мост"}
{"url": "http://clubz.bg/74828-zavryshtaneto_na_ronaldo_na_old_traford_programa", "text": "Тази вечер Кристиано Роналдо ще играе отново на стадиона, който оказа огромна роля за стремглавото развитие на кариерата му - \"Олд Трафорд\". Новият му отбор \"Ювентус\" гостува на \"Манчестър Юнайтед\" в Шампионската лига и това е може би най-интересният двубой тази вечер. Кристиано вече стъпи на арената снощи, когато торинци имаха опознавателна визита. По-долу можете да видите програмата на днешните срещи и кои от тях можете да гледате пряко по спортните канали на мобилния оператор А1. Стартира трети тв канал - MAX Sport 3, който ще излъчи днес две срещи, както и MAX Sport 2. По MAX Sport 3 ще се предава само футбол - мачове от първенства и от Шампионската лига. А Роналдо снощи за първи път говори пред журналисти за разследването за изнасилване, което бе подновено срещу него в Лас Вегас заради случка от 2009 г. Досега той правеше изявления само чрез социалните мрежи. На въпрос за това, че през 2010 г. - месеци след като Катрин Майорга твърди, че я изнасилил в хотелска стая, Роналдо е превел на жената 375 000 долара за мълчание, той отвърна следното: Интересно ще бъде и в Донецк, където \"Манчестър Сити\" загуби през миналата година в груповата фаза. Снощи Пеп Гуардиола каза в типичния си предпазлив стил, че отборът му не бил готов да спечели турнира. Жозе Моуриньо: Завръщане в \"Реал\" (Мадрид)? Не \"Реал\" (Мадрид) пък ще търси първа победа във всички турнири от няколко седмици - срещу \"Виктория\" (Пилзен), в редиците на който е бившият играч на \"Левски\" Роман Прохазка.", "date": "2018.10.23", "title": "Завръщането на Роналдо на \"Олд Трафорд\" (ПРОГРАМА)"}
{"url": "http://clubz.bg/74834-problemyt_ne_e_v_raketite_a_v_onova_koeto_pravi_rusiq", "text": "Според правителството на президента Доналд Тръмп намерението му да изтегли САЩ от споразумението за премахване на ядрените оръжия със среден и малък обсег  . Това заявява в   съветникът по националната сигурност в Белия дом  , който започна вчера преговори по актуални международни въпроси с висши руски ръководители в Москва. \n\tТръмп заяви преди три дни, че ще изтегли Съединените щати от договора за ликвидиране на ракетите със среден и малък обсег (РСМО), тъй като Русия го нарушава. Москва отправя подобни обвинения към Вашингтон. Договорът, сключен със Съветския съюз през 1987 г., забранява на Вашингтон и Москва да притежават, произвеждат или изпробват изстрелвани от земята крилати ракети с обхват от 500 до 5500 км. Тръмп ще вади САЩ от ракетен договор с Русия. Москва: Това е много опасна стъпка От всички постсъветски страни само Русия притежава балистични ракети и затова  , заявява Болтън пред \"Комерсант\". \n\tСъщевременно Китай, Иран и Северна Корея укрепват потенциала си с методи, които биха нарушили договора, ако тези страни го бяха подписали. Но днес вече няма как споразумението да бъде разширено и да стане многостранно. Вашингтон още не е решил според него да приеме ли руското предложение за продължаване на Договора за ограничаване на стратегическите нападателни оръжия (Нов СТАРТ). Той   добавя Джон Болтън. \n\tЛидерите на повечето европейски страни посрещнаха с тревога плановете на Тръмп да изтегли САЩ от споразумението на РСМО. Изявлението му бе пълна изненада и за най-близките съюзници на Белия дом, отбелязва  . \n\tЗатова мнозина експерти сметнаха за импровизация инициативата на американския лидер, оповестена край самолетната стълбичка. Та нали, както каза Дмитрий Песков, прессекретарят на руския президент,  , пише вестникът. \n\tЗа разлика от политиците, принудени \"да филтрират\" критиките си към Белия дом, повечето европейски издания и експерти признаха плановете на американския президент по сигурността за фатална грешка, а последиците от излизането на САЩ от договора с Русия - за непредвидими. \n\tА щом се сблъска с негативната международна реакция, Тръмп все още може да си промени решението. Впрочем едва ли - мнозина експерти са убедени, че в икономически план отказът от договора за РСМО е толкова изгоден за САЩ, че Белият дом лесно ще си затвори очите за негативните геополитически последици от своите действия, на първо място за Европа, допълва московският официоз. \n\tС анонса, че САЩ излизат от договора за РСМО, Тръмп направи подарък на руската \"партия на войната\", коментира опозиционният  Мнозина във Вашингтон, не само Болтън, са против договора за РСМО не толкова заради Русия, колкото заради факта, че документът не обхваща Китай - а близо 90 на сто от целия китайски балистичен ракетно-ядрен потенциал представлява сухопътни системи със среден обсег. Тръмп: Увеличаваме ядрената си мощ, докато другите се вразумят Тръмп каза пред журналисти, че е готов да сключи ново споразумение вместо договора за РСМО, но едновременно и с Русия, и с Китай. Обаче има твърде малък шанс да бъдат настанени на преговорната маса и китайците, камо ли убедени да подпишат документ, който ще премахне 90 на сто от ракетите им, обяснява \"Новая газета\". \n\tАвторът Павел Фелгенгауер - военен анализатор, напомня, че САЩ са ликвидирали всичките си далекобойни крилати ракети \"Томахок\" с ядрени бойни глави,  . Според него Тръмп  \n\tРуските евтини и слабо уязвими сухопътно-мобилни ядрени и неядрени крилати ракети с голям обсег \"Искандер-К\" (наричани още на Запад SSC-8), ще вземат на прицел американските бази и съюзници в Европа и Близкия изток, а междуконтиненталните ракети, на практика всичките, ще бъдат насочени само към САЩ. Путин ще може отново да настои Западът \"да се вслуша\" и да започне истинския пазарлък за отменяне на санкциите срещу Русия, за Крим и Украйна и за другите проблеми. , припомня наблюдателят. НАТО: Русия нарушава ракетния договор и затова САЩ го напускат Тогава колективният Запад не се впечатли - може би сега стотина-двеста пускови установки \"Искандер-К\" ще променят атмосферата в Европа? Може би европейците ще се вслушат и ще обърнат гръб на лошия си американски стопанин, който ги е изложил на удар? - пита се авторът на \"Новая газета\". САЩ не разглеждат в момента Русия като главен противник, ако става дума не за военно, а за геополитическо противопоставяне - в Щатите  , се казва в статията. \n\tДоналд Тръмп прави всичко възможно, за да увеличи силата на САЩ, отслабвайки техните противници и конкуренти. А това са Китай и Европа. Тръмп разглежда Китай като икономическа заплаха за САЩ в борбата за световните пазари и за работни места за американците. И гледа по същия начин на Европа - тя не му е необходима като силен конкурент, затова ще е по-добре ЕС да бъде отслабен или да се разпадне. \n\tКолкото до ракетите,  \n\tВсъщност никакво разполагане на нови ракети в Европа няма да има - просто защото никой не иска това. А и САЩ няма стремително да напуснат договора за РСМО, най-много това да стане след година. Но дотогава Тръмп ще се опита да разиграе тази карта и срещу Европа (\"плащайте повече\" и \"купувайте американското\"), и срещу Китай, предупреждава \"Взгляд\". Тръмп: Увеличаваме ядрената си мощ, докато другите се вразумят НАТО: Русия нарушава ракетния договор и затова САЩ го напускат", "date": "2018.10.23", "title": "Проблемът не е в ракетите, а в онова, което прави Русия"}
{"url": "http://clubz.bg/74836-irak_tyrsi_ministri_v_internet", "text": "Новоназначеният иракски премиер Адел Абдул Махди изпълни по оригинален начин обещанието си да включи нови лица в правителството - като отвори сайт в интернет, чрез който всеки може са се кандидатира да оглави едно от 22-те министерства в бъдещия кабинет, предаде Асошиейтед прес.  Тези постове в Ирак се свързват с упражняване на влияние и с възможности за получаване на рушвети, отбелязва агенцията. Само за броени дни след появата на сайта, в офиса на Махди са получени над 15 000 кандидатури, твърдят иракски медии. Предложени са интервюта на 601 от тях.  Мнозина в Багдад обаче са скептични дали бъдещият премиер може да промени политическата технология в страната, където много политически партии имат свои въоръжени милиции и заплашват да нарушат крехката стабилност в страната, ако не получат желаните министерства, посочват иракските медии. Други се питат дали е разумно да се назначават политически новаци на най-високи позиции в правителството.  Законовата процедура изисква Махди да назначи министрите си до 2 ноември.", "date": "2018.10.23", "title": "Ирак търси министри в интернет"}
{"url": "http://clubz.bg/74830-zapadni_medii_veshtaqt_nova_nadprevara_vyv_vyoryjavaneto", "text": "Съдбата на руско-американския договор от 1987 г. за ограничаване на ракетите със среден обсег след обявеното от президента Доналд Тръмп намерение на САЩ да го денонсират, е една от централните външнополитически теми в днешния американски и британски печат.  \"Вашингтон пост\" се спира на започналите в Москва вчера преговори на гостуващия съветник на Тръмп по националната сигурност Джон Болтън с руските лидери. Вестникът отбелязва, че това е главна тема в разговорите и че той е отишъл там, за да информира Кремъл за американското намерение. Вестникът припомня, че споразумението, постигнато от тогавашните лидери на двете страни Роналд Рейгън и Михаил Горбачов, е елиминирало цял клас ракети, предназначени за ядрена война в Европа, и по този начин се е превърнало в основен стълб на сигурността на стария континент. След години на взаимни обвинения в нарушения обаче САЩ и Русия днес са изправени пред окончателното рухване на това ключово за международната сигурност споразумение и Тръмп пръв реши да направи решителната крачка към неговото ликвидиране. Този срив заплашва да поднови надпреварата във въоръжаването, овладяна с толкова усилия в края на Студената война, и да разруши цялата структура на контрола над въоръженията, отбелязва американският всекидневник. Тази мрачна перспектива се посреща с особена тревога в Европа, възраждайки страховете от връщане към 1980-те години, когато Вашингтон и Москва обсипваха континента с ядрени ракети. Тогава хиляди европейци се надигнаха на протести и това в крайна сметка доведе до сключването на договора от 1987 г. \"Вашингтон пост\" цитира бившия германски външен министър Зигмар Габриел, че развалянето на договора за ракетите със среден обсег заплашва \"да превърне нас в Централна Европа и (най-вече) тук, в Германия, в арена на ядрената лудост\".  Вестникът припомня, че именно Болтън, който днес е една от главните външнополитически фигури в правителството на Тръмп, е сред най-отявлените противници на този договор и още през 2011 г. в статия в \"Уолстрийт джърнъл\" писа, че \"договорите са като момичетата и розите: те са хубави само до време\". Според Болтън този договор е остарял, защото налага ограничения само на Вашингтон и Москва, а в същото време други страни, включително Китай, Иран и Северна Корея, не са обвързани с никакви ограничения да разработват ракети със среден обсег. Затова САЩ са пред избор: или да разширят обхвата на договора с включване на други страни, или да се изтеглят от него и да разработят свои нови ракети от същия клас.  Ако САЩ се изтеглят от този договор, НАТО ще трябва да реши как да се защитава от Русия, която вече няма да бъде обвързана с ограничения за производство и разполагане на ракети със среден обсег. Обтегнатите отношения между правителството на Тръмп и европейските столици вероятно ще попречат на повторното разполагане на (американски) ракети със среден обсег в Европа, отбелязва \"Вашингтон пост\". Вестникът цитира Даръл Кимбъл - шеф на Асоциацията за контрол над въоръженията, според когото Вашингтон не е изчерпал дипломатическите възможности за спасяване на споразумението. Той предлага, например, Вашингтон да инспектира руските ракети (за които се твърди, че са в нарушение), и да предложи или тяхното модифициране, за да не могат те да летят на средни разстояния, или да поиска Москва изцяло да спре тяхното разполагане. В замяна САЩ могат да предложат на Русия да инспектира американските установки за противоракетна отбрана (разполагани в Румъния и за които Москва твърди, че от тях могат да се изстрелват и ядрени ракети със среден обсег - б.р.), за да покаже, че тези системи съдържат само защитни ракети-прехващачи.  \n\tКимбъл критикува подхода на правителството на Тръмп по въпроса. \"Това е контрапродуктивно, едностранно, импулсивно решение, което заплашва да изправи Европа пред още по-сложна ситуация със сигурността. То прехвърля вината за възникналия проблем от Русия (където тя наистина е) към Тръмп и Болтън. Не сме изчерпали наличните дипломатическите мерки, с които можем да накараме Русия отново да спазва договора\", казва експертът, цитиран от \"Вашингтон пост\".  Британският \"Индипендънт\" пише в редакционен коментар, че \"изтегляйки се от ядрения договор с Русия, Тръмп ерозира и малкото доверие, останало между двете страни\". Това бе символично и епохално споразумение, защото то увенча рухването на Берлинската стена и края на Студената война, а сега сме на прага на неговото скъсване, отбелязва вестникът.  То бе необходимо, защото върна доверието между двете свръхсили, които в продължение на 40 години не вярваха на нито една своя дума, и не без основание. И ето, че сега отново се връщаме там, където бяхме тогава, се казва в коментара. Проблемът със споразумението за ракетите със среден обсег днес е, че е останало много малко доверие и явно липсват договорени механизми за проверка на действията на всяка една от двете страни. Може и да е вярно, както твърди Тръмп, че руснаците хитруват и тайно разработват нови ядрени ракети. Правилната ответна реакция обаче трябва да бъде открито назоваване на проблема и настояване за адекватни международни инспекции и постепенна ескалация на заплахите. Каквото и да струва това, Великобритания трябва да възпира Америка, вместо да стои \"решително\" (до нея), както казва министърът на отбраната Гавин Уилямсън, пише лондонският всекидневник.  Най-добре ще бъде на руснаците тихо да се напомни,че Западът винаги ще бъде в състояние да похарчи повече пари от тях за въоръжения и вероятно има предимство в качеството и надеждността на своята технология. Съветският съюз, в крайна сметка, загуби Студената война и \"хвърли кърпата\", като подписа оръжейните договори просто защото не можа да издържи на американския военен бюджет. Тези опити (на Русия да се мери със САЩ) само доведоха до обедняване на руските граждани и до рухването на СССР, отбелязва \"Индипендънт\".  Но това бе една взаимно изтощителна и безсмислена икономическа война и от двете страни, която освен това заплашваше и с Трета световна война. И това трябваше да спре.  При нова оръжейна надпревара Западът отново ще спечели по същите причини заради икономическото си превъзходство. Проблемът този път обаче е, че европейците ще платят по-голямата част от сметката. А още по-тревожно е, че доверието между Изтока и Запада практически се е изпарило, заключава \"Индипендънт\" ", "date": "2018.10.23", "title": "Западни медии вещаят нова надпревара във въоръжаването"}
{"url": "http://clubz.bg/74809-bylgariq_magare_na_globalniq_most", "text": "Демографията сякаш е най-прекият път към душата на българската публика. Новото изследване на Георги Бърдаров и Надежда Илиева от БАН отново задейства познатия медиен рефлекс. Не мога да съдя за конкретните тези, тях критично могат да обсъждат специалистите. Обикновено обаче подобни изследвания си остават на ниво медийни изяви. Ето защо ще обърна внимание само върху трите момента, които най-силно развълнуваха медиите. Демографската пустиня – с тази силна метафора авторите успешно активизираха националната депресия, която си е част от идентичността ни. Всички знаем, че България се обезлюдява, но образът на територия, която само след дванайсет години ще е 60% демографска пустиня (под десет жители на квадратен километър), естествено ще стресне всекиго. Ако бяха употребили някаква друга метафора, например екорезерват, щеше да звучи доста по-ободряващо. Тъжно е, че селища изчезват, защото хората все по-масово мигрират към шест големи града в страната. Впрочем, жалейката за отиващото си село е литературен жанр от миналия век. Предполага се, че тъкмо селото въплъщава прословутите традиционни ценности. Въпросът е обаче дали ще си ги представим в живописна носия или в гумени ботуши и ватенка. Защо да е лошо, че населението се събира на по-големи места? За мен изглежда много по-лесно да организираш социални услуги, работа, инфраструктура и културен живот, когато намалелите по брой хора се съберат по-близо едни до друг. Държавата е малка, една добра ЖП мрежа ще превърне загиващите китни места в приятни туристически дестинации, а тези, които обработват земята, ще са на половин час от нивите си. Демографският срив е по-скоро проблем за пазара на труда. Георги Бърдаров е сред малкото, които обясняват какво е демографски преход: онзи необратим процес, при който раждаемостта спада успоредно с нарастването на стандарта. Навсякъде, във всички общества. И в това няма особена трагедия, тъкмо напротив – то е знак за развитост на обществото. Раждаемостта в България от 1,53 на жена съвсем не е ниска в сравнение с другите европейски страни. Проблемът е високата смъртност и хроничната емиграция. Разбира се, стимулите за раждане на повече деца са хубаво нещо. Докладът обаче припомня един факт, който сякаш не интересува българските медии: въпреки сериозните пари, които изплащат за раждането на дете в Русия и Унгария, резултатът се измерва в едни пренебрежими десети от процента, а прирастът си остава все така отрицателен. Знаем също така, че родените сега са инвестиция за след 20 години – и вероятно ще растат в споменатата „пустиня“. Идеята да върнем българските емигранти, като им дадем по-високи заплати, е медийно клише, което авторите на изследването сякаш не са подложили на критичен анализ. Ако работодателите имаха пари, щяха да дават. Но за да имат, трябва да се завърти производството, а за това пък няма хора. Виж, ако държавата реши да подпомага завръщащите се с жилища, оземляване, кредити - това вече е друг разговор. Една от мерките, които докладът смело предлага, е „изработването на проактивна имиграционна политика“. Смело, защото върви против национал-популисткия консенсус. Какво значи проактивна? Започваме сериозно да обмисляме какви хора ни трябват, как да ги мотивираме, в какви количества да ги приемаме. Като повтаряме ясно, че освен имиграцията, просто няма друг начин да решим спешно демографския проблем. Трябва да преразгледаме критично и едно мечтание, което вече е общо място: да се взимат само етнически българи от околни места. Да, няма лошо, да идват, които искат. Но ще ми е интересно, например, да науча колко от нашите братя македонци, които получиха български паспорти, след като декларираха българска идентичност, после наистина останаха в България - и колко директно заминаха за Западна Европа? Тъй че дали България наистина трябва да привлича еднотипно население, или пък е по-разумно да приема по малко от различни групи, на индивидуален принцип. Индивидуалната миграция, разселването по различни градове, определено изглежда като по-доброто решение. Но с какви ли мерки се привличат потенциални имигранти в една враждебна, да не кажа расистка страна? А и къде да ги търсим? На пръв поглед сирийците изглеждаха идеални за уплътняване на трудовия пазар. Надигна се обаче истерия, че не били християни. Тръгнахме да взимаме украинци. Чудесно, само че Украйна е в още по-тежка демографска ситуация от България с 1,47 деца на жена. А е голяма и богата страна, която скоро сама ще търси имигранти. Защото нали не говорим за полу-курортен престой на сервитьори по Черноморието, а за сериозна трудова миграция? Тогава кой ще дойде – виетнамци, индийци? Където и да погледнем медиите изпищяват на умряло, а националните аятоласи вадят ятаганите. Вторият момент, върху който поставиха акцент медиите, беше страхът от ромската плодовитост. Расизмът има този еротичен елемент: срах ме е, че другият е сексуално по-активен от мен, ражда повече деца, взима ми жените. В доклада е спомената странна оценка на неназовани експерти, според която през 2050 ромите щели да са 1,2 милиона. Според преброяването, през 2011 това малцинство наброяваше 320 000 човека. Излиза, че за няма 40 години броят му ще се е утроил, достигайки 22-23% от цялото население. Може би авторите не приемат официалната статистика. Но тогава върху какво стъпват? Тези подхвърлени и преувеличени от журналистите данни са твърде манипулативни, защото в българската душевност и без това го има този ужас от „циганизацията“. Никъде не е казано каква точно е фертилността при тази група. Последните известни ми данни датират от 1970те, когато тя е 2,5 на жена (при 2,3 за държавата), а сега вероятно е намаляла успоредно с тази на етническите българи. Имаме предвид и доста по-високата смъртност на ромите, които живеят средно с около 10 години по-малко. Не се учудваме, че никой журналист не постави акцента върху напълно вярната теза на авторите, че ромите са шанс за нацията, именно защото са по-млади и могат частично да компенсират застаряването на населението. Едва 62 млади днес заместват пенсиониращите се 100 на пазара на труда, а тенденцията е към рязко влошаване. Как да използваме подобен човешки ресурс при етническия егоизъм, превърнат в национална политика, който пречи на всякакви опити за интегриране на това население? Ромите в България си остават също толкова чужди, колкото виетнамците. Всъщност най-големият демографски въпрос лично за мен е дали технологическото развитие няма да направи човешките същества излишни. Не само шофьори, полицаи и секретарки, но и лекари, инженери, юристи. Ако утре всичко ще върши изкуственият интелект, защо изобщо да се тревожим, че територията се обезлюдява? Ще си караме четвъртата възраст пред телевизорите и някакъв робот ще ни сменя памперсите. А наоколо 60% чиста природа. Моето лично убеждение е, че от хора ще има нужда – не мога да го докажа приемете го като религиозна вяра. На техно-утопистите обаче бих предложил и един друг аргумент, който развива Ювал Харари в последната си книга. Роботите няма да направят излишни само определени групи вътре в страните – те ще маргинализират цели държави, които не успяват да се адаптират към новата икономика. Една такава държава рискува да стане България, запънала се като магаре на глобалния мост. Ако няма хора, ако се заобикаляме с телени мрежи и чакаме децата ни емигранти да ни пращат роботи за сменяне на памперсите: как точно ще се адаптираме, как ще развием изкуствен интелект, без да имаме малко естествен такъв? Това аз не го виждам…", "date": "2018.10.23", "title": "България - магаре на глобалния мост"}
{"url": "http://clubz.bg/74822-trymp_uvelichavame_qdrenata_si_mosht_dokato_drugite_se_vrazumqt", "text": "Президентът на САЩ Доналд Тръмп заяви, че САЩ ще увеличат ядрения си арсенал,  , повтаряйки намерението си да изтегли страната си от споразумението от 1987 г. за премахване на ядрените оръжия със среден и малък обсег, сключено с Русия, предаде ДПА. Той добави, че Москва \" . Тръмп ще вади САЩ от ракетен договор с Русия. Москва: Това е много опасна стъпка С този аргумент той обясни плана си за изтегляне на САЩ от договора от 1987 г. Тръмп припомни, че САЩ имат повече пари, отколкото която и да е друга страна.", "date": "2018.10.23", "title": "Тръмп: Увеличаваме ядрената си мощ, докато другите се вразумят"}
{"url": "http://clubz.bg/74821-shefkata_na_cru_e_v_turciq_za_sluchaq_kashogi", "text": "Директорът на ЦРУ Джина Хаспъл пътува към Турция, за да работи по разследването на смъртта на саудитския журналист Джамал Кашоги в саудитското консулство в Истанбул, предаде Ройтерс, като се позова на запознат с въпроса източник. \n\tВчера американският президент Доналд Тръмп каза, че има \"високопоставени хора от разузнаването в Турция\", но не съобщи подробности. Тръмп вече говори за лъжи в случая Кашоги Същевременно американската телевизия Ен Би Си съобщи, че посланикът на Саудитска Арабия в САЩ принц Халед бин Салман бин Абдел Азиз Ал Сауд е приел във Вашингтон Кашоги преди няколко месеца, предаде ТАСС. \n\tКашоги бил в дипломатическата мисия на Саудитска Арабия във Вашингтон в началото на годината за регулярни консулски въпроси. Дипломат, който го разпознал, съобщил на посланика, който приел Кашоги в кабинета си и провел половинчасов разговор с него. Посланикът принц Халед е по-малък брат на престолонаследника на Саудитска Арабия - принц Мохамед бин Салман. За какво са си говорили той и Кашоги не става ясно. Пред приятел Кашоги казал, че разговорът бил приятелски. Според източници по това време Рияд полагал активни усилия да убеди журналиста доброволно да се върне в родината си, съобщава БТА.", "date": "2018.10.23", "title": "Шефката на ЦРУ е в Турция за случая \"Кашоги\""}
{"url": "http://clubz.bg/74819-djilberto_beneton_izdyhna_na_77_godini", "text": "На 77-годишна възраст почина един от основателите на прочутата модна марка Бенетон - Джилберто Бенетон, предадоха световните агенции. Джилберто Бенетон издъхна три месеца след кончината на по-малкия си брат Карло Бенетон, който почина през юли на 74 години. Почина най-младият от фамилията, основала Бенетон Джилберто заедно с братята си Карло и Лучано и сестра им Джулиана основаха едноименното предприятие Бенетон през 1965 г. в Понцано Венето, село в североизточната част на Италия. Първоначално дейността му беше в областта на плетивата. Идеята е била на Лучано, най-големия от четирите деца в семейството. Бързо меките пуловери в най-различни цветове, предлагани от Бенетон, започнаха да изкушават хората. \n\tПрез следващите години успехът на компанията Юнайтед калърс ъв Бенетон нарастваше и стана дори глобален в периода 1982 г. - 2000 г. с шокиращи рекламни кампании на фотографа Оливиеро Тоскани, като тази например, в която цветнокожа жена кърмеше бяло бебе. Джилберто Бенетон беше вицепрезидент на семейния холдинг Едиционе, който реализира през 2017 г. печалба от 12,1 милиарда евро. \n\tТой беше и вицепрезидент на компанията Аутогрил за заведения за бързо хранене край пътните артерии в страната. Основен акционер в компанията е кланът Бенетон, който държи 50,1 процента от акциите. \n\tДжилберто Бенетон беше и в административните съвети на групите Бенетон, Атлантия, Медиобанка, Пирели и Алианц. \n\tКланът Бенетон има недвижимо имущество, селскостопански компании, както и дялово участие в италианския застраховател Дженерали, в търговската банка Медиобанка и в испанската телекомуникационна компания Селнекс. \n\tБенетон е също и главен акционер в Атлантия, компанията собственик на концесионера на магистралите Аутостраде пер л'Италия, който отговаряше за моста в Генуа, който рухна през август и отне живота на 43 души. \n\tСмяташе се, че Джилберто Бенетон стои в основата на диверсифицирането на дейността на компанията Бенетон.", "date": "2018.10.23", "title": "Джилберто Бенетон издъхна на 77 години"}
{"url": "http://clubz.bg/74823-focus_strahovete_na_putin_ot_sabotaj", "text": "Спада подкрепата за Владимир Путин, страхът от саботаж расте. Защо Кремъл реагира гневно на кървавата драма в анексирания Крим? На тази тема посвещава  . Предлагаме ви анализа с незначителни съкращения. След масовото убийство в професионалното училище на анексирания от Русия полуостров Крим с най-малко 19 жертви градусът на възмущението не спада. Според руския Следствен комитет най-младата жертва е ученик на име Сергей, роден през 2003 г. По данни на следствието престъпникът, 18-годишен ученик, се е самоубил. \n\tНаправи впечатление колко бързо руските сили за сигурност реагираха. Първо изходиха от терористичен акт. В крайна сметка нападателят е използвал огнестрелно оръжие, също и взрив. От Русия пристигнаха гвардейци, експерти от Федералната служба за сигурност, сили за сигурност от вътрешното министерство, както и медицински персонал. Ученик разстреля 19 души и рани над 50 в Крим (ВИДЕО) По данни на руския в. “Комерсант” разследването е поверено на спецгрупа, ръководена от генерал-майор Сергей Соркин. Точно той водеше разследването на атентата в метрото на Санкт Петербург през 2017 г. и на пожара в руски търговски център през пролетта с над 60 жертви. Това показва какво значение придава Москва на сегашния атентат в Крим. Въпреки че при атентата в Керч всичко говори за личен мотив, според разследващите мъже под пагон трябва да се провери дали 18-годишният ученик е поддържал връзки с “украински екстремисти”. До каква степен  Кремъл подозира “украинска следа”, е трудно да се прецени. Възможно е по-скоро да се създават настроения срещу Украйна, тъй като досега няма доказателства за политически мотив. Защо Москва реагира толкова чувствително на кърваво деяние, извършено от ученик? В тази посока има няколко основания. През последните години насилственото анексиране на Крим през 2014 г. е най-големият вътрешнополитически успех на Путин дори това извън Русия да звучи като парадокс. Но не бива да се забравя, че наред със сигнала към чужбина, че Путин може да мести граници и да погазва международното право когато поиска, ставаше дума и за нещо друго. За много руснаци анексирането на Крим е национална придобивка и историческа победа за Путин. Това сочи и подкрепата за него, която след анексирането на Крим беше впечатляваща. Това обяснява защо за Путин всичко, свързано с Крим е, важно. То особено важи за пристанищния град Керч. За изграждането на тамошния мост, който единствен пряко свързва Крим с Русия, руският президент изразходи над три милиарда евро и лично откри моста. Крим излиза скъпо на Русия и поради липсваща инфраструктура. Както през 2017 г. в свой репортаж германската тв Ем Де Ер посочи, дотогава Москва е изразходила между 7 до 8 милиарда евро за строеж на пътища, електроцентрали и мостове. Към това трябва да се добавят и парични потоци в размер на милиарди към бюджета на Крим. Две трети от бюджета на полуострова идват от Москва. Това показва какво значение има Крим за Кремъл. Изглежда е все едно колко пари потъват на полуострова, докато президентът може да демонстрира пред народа си, че Крим се контролира от Русия. И обратното – всеки инцидент на Крим алармира Кремъл за задаваща се опасност срещу лозунга “Крим е наш”. Действително през 2015 г. активисти на татарското малцинство в Крим извършиха няколко атентата срещу енергоснабдяването. Бяха взривени далекопроводи, така беше парализирано електроснабдяването на полуострова от Украйна. Сега електроснабдяването е от Русия, но има недостиг и токът често спира. Москва обинява Киев. Често украинци са арестувани поради “саботаж”. Подобни обвинения правителството в Киев окачествява като политически мотивирани. В Москва се забелязва тенденция чрез обвинения в саботаж да се провокират вражески настроения срещу Киев с цел повече руснаци да застанат зад линията на Кремъл. Дали пропагандната машина на Путин все още действа на пълни обороти, предстои да видим. След анексирането на Крим Путин се радваше на почти 90 на сто подкрепа. Ежемесечните изследвания на независимия социологически институт \"Левада\" обаче показват, че междувременно ефектът “Крим е наш” е отшумял. От месеци намалява подкрепата за Путин, за премиера Медведев и правителството. Това се отнася също за парламента и други институции. Путин задминава Сталин и Брежнев. Но ледът се пука Според \"Левада\" 67 на сто от руснаците са доволни от Путин, но едва 58 на сто му вярват. Това е със 17 процентпункта по-малко в сравнение с миналата година. Една от причините е оспорваната пенсионна реформа, която руският президент наскоро наложи. Все пак бяха оповестени редица изключения, но явно в Кремъл са подценили настроенията сред населението, което се надигна на протест. Това явно не се хареса на Путин. Той гледа на протести срещу политиката му като посегателство не само срещу личната му власт, а и като на сигнал за задаващи се безредици, провокирани от мними или истински врагове на Русия. Типичен страх на руските правителства е, че един ден Западът може да използва безредици, за да инсталира прозападно правителство в Москва. Че сега населението не застава сплотено зад Путин, повишава неговата изнервеност. От гледна точка на Кремъл повод за напрежението е и фактът, че при регионални избори подкрепата за партията на Путин \"Единна Русия\" намалява. Това твърди и политологът Александър Кинев от московския Университет по икономика. В свой анализ за университета в Бремен той стига до извода, че при тазгодишните регионални избори и при тези за губернатори се забелязва тенденция да се подкрепят кандидати на опозицията. Лично той е наблюдавал голяма активност на Кремъл да се забрани подкрепата за кандидатури на опозиционери с вероятност за изборна победа. Путин и \"правилният национализъм\" Това показва две неща.   - правителството е толкова несигурно, че масирано притиска опозицията, вместо да заложи на това, собствените му кандидати да се наложат, както е било през изминали години.  – расте недоволството от правителството сред всъщност не особено политизираното население в регионите и то го показва в избирателната кабина. Първото не е нещо ново, второто е ново развитие на нещата и това дълго ще занимава Кремъл. Путин задминава Сталин и Брежнев. Но ледът се пука Путин и \"правилният национализъм\"", "date": "2018.10.23", "title": "Focus: Страховете на Путин от саботаж"}
{"url": "http://clubz.bg/74820-16_miliarda_djakpot_v_sasht_rekord_v_istoriqta", "text": "Треската за джакпот в САЩ се удвои заради двете най-популярни лотарии там, предлагащи колосален джакпот, предаде Асошиейтед прес. \n\tВ лотарията Мега милиони джакпотът за  . Това е най-големият лотариен джакпот в света за всички времена. В другата лотария Пауърбол за  . \n\tОнези, които спечелят, имат правото на избор - да получат колосалните суми наведнъж, като им се удържат данъци, или на вноски в продължение на 30 години. Ако те изберат първата опция, то сумата от Мега милиони ще спадне на 904 милиона долара, а тази от Пауърбол на 354,3 милиона долара. Джакпотът от 4 716 177 лв. падна при един човек Шансовете за победа в Мега милиони са едно на 302,5 милиона, а в Пауърбол - едно на 292,2 милиона. \n\tХората, които се редят на опашки за билети за двете лотарии, разказват, че ако спечелят ще платят студентски заеми, ще платят неизплатени дългове и сметки, ще дарят средства за благотворителност, ще пътуват, ще напуснат работа. Някои казват, че ще отделят средства, за да помогнат на нуждаещи се хора, други, че ще си купят къща на брега на океана, а един купувач дори каза, че ще си купи пивоварна. ", "date": "2018.10.23", "title": "$1,6 милиарда джакпот в САЩ - рекорд в историята"}
