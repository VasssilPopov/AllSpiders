{"url": "http://clubz.bg/73434-smenqm_obrazovanie_za_jilishte%E2%80%9C", "text": "Конкурсът за добросъседство се организира в Германия вече за втори път и е с немалък награден фонд – над 50 000 евро. През 2017 г. най-високата оценка (от експертно жури) е дадена на кьолнската инициатива Agora и на организирания от нея „Ден на добрия живот“ – с улици, свободни от автомобилно движение, оставени изцяло на разположение на гражданите. Вторият премиран проект има да цел оживяването на едно позамряло село – чрез разкриването на работни места, отваряне на местното училище и пускането на още един автобус за удобство на хората. „Хранителни продукти за Магдебург“ се нарича третата отличена инициатива, предназначена да събере от супермаркети и ресторанти изостаналите продукти, които след това се раздават на нуждаещи се. И тази година победителите са трима: освен „Сменям образование за жилище“, това са „Демократичната гара“ – младежки културен център, настанен именно в гарата на северногерманското градче Анклам, и една инициатива от Саарбрюкен, в рамките на която съседите периодически се събират да се видят и да потърсят решения за проблемите в квартала. В дъното на всичко е фондацията Nebenan, създадена за насърчаване на добрите отношения между съседите. Начините са различни, като основният е чрез обвързването в социална мрежа с околните да имаш възможността да получаваш различна полезна локална информация, да се включиш в тематична група (например на хората, разхождащи кучета, или пък на тези, които биха желали да оползотворяват излишната храна), да получиш или да окажеш услуга, да замениш едно за друго. Проблеми като   или   могат да се разрешат бързо и елегантно точно благодарение на кварталните контакти, които могат да помогнат и в най-различни (включително неочаквани) сфери –  или  “, пак са от съобщенията, на които можеш да се натъкнеш. В края на май тази година в Германия бе организиран и първият Ден на добросъседството – с малки и големи празненства по квартали, повече или по-малко пищни софри и т.н. В това отношение Германия донякъде изостава : в Париж първият Fête des Voisins – празник на квартала, се отбелязва още през 1999, през 2000-ната добива национален мащаб, а четири години по-късно вече е учреден и „Европейски ден на добросъседството“ (под патронажа на Европейския съвет). Той междувременно се празнува и извън пределите на Европа – през 2016 в акцията са се включили 30 милиона души в 36 държави. Т.е. – Германия има да наваксва, което обаче покрай nebenan е напълно реалистично - фондацията е доста енергична и проявява значително въображение при организирането на едно или друго. Например – на малки домашни битаци, които всеки може да отвори в двора си в един определен ден. Може да изложи вещите, от които иска да се освободи, припечелвайки при това нещо, а гостите са добре дошли да огледат, да изберат и да разменят някоя и друга дума с домакините. А за да не се оставят нещата на ненаучен принцип, отскоро на пазара е и книгата „Доста добри съседи“, издадена от основателите на фондацията. Изданието има амбициозната цел да представлява наръчник, който максимално да стимулира кварталните контакти: от споделянето и размяната през съвместната градинска работа до по-големите прояви: пазари и празненства. Хората могат да се научат да се опознават и да излезат от анонимността – да се превърнат в истински съседи и дори приятели. Големи усилия не са нужни.", "date": "2018.09.22", "title": "\"Сменям образование за жилище“"}
{"url": "http://clubz.bg/73534-v_mo_otvarqt_ofertite_za_iztrebiteli_na_1_oktomvri", "text": "Офертите за нови изтребители на Военновъздушните сили ще бъдат отворени на 1 октомври, съобщи министърът на отбраната Красимир Каракачанов на представянето на военна техника пред МО днес. Много хора бяха дошли пред Министерството на отбраната, за да разгледат бронираните машини \"Хамър\", \"Командо\", \"Гардиън\" и \"Пустинна котка\". Някои от тях дори се пробваха в разглобяване и сглобяване на автомат \"Калашников\" на фона на музиката, свирена от Представителния духов оркестър на Сухопътни войски. България прати искания за 12 оферти за изтребители до 7 държави Военният министър обяви кои условия за доставка на бойни самолети ще са приемливи за правителството: \"Ако са вместени в цените, които имаме - 1.5 млрд. лева плюс ДДС, т.е. 1.8 милиарда. Ако тези фирми, които сме поканили да дадат оферти за първите 8-9 самолета, т.е. половин ескадрила, и ако предложат условия изгодни не само като бойни възможности, но и като условия за поддръжка след това, защото не е без значение колко ще ни струва и поддръжката на един самолет\", каза Каракачанов. Дебатът за изтребителите: За Израел може, за Русия - не може Дебатът за изтребителите: За Израел може, за Русия - не може", "date": "2018.09.22", "title": "В МО отварят офертите за изтребители на 1 октомври "}
{"url": "http://clubz.bg/73524-angel_djambazki_s_konkurs_za_patriotichen_rap_finalyt_e_dnes_video", "text": "Евродепутатът от ВМРО е организирал \"РАП ЗА БЪЛГАРИЯ – конкурс за авторска рап песен\", а финалът, на който ще стане ясен победителят, е днес - навръх Деня на независимостта. Целта - \"да се подпомогнат и популяризират българските изпълнители, които пишат и пеят песни за България\". \n\tКонцертът на финалистите днес е на сцената в парк \"Света Tроица\" в 18 ч.  Конкурсът бе организиран и финансиран от Джамбазки, а председател на журито е рапърът ALEX P. Точно 20 са авторските песни и изпълнители, а авторът на класираното на първо място парче ще получи професионален запис и 1500 лв. Според правилата парична награда има и за второ и трето място - 1000 и 750 лв. А ако искате да чуете парчето, което е класирано на първо място - ето го:  ", "date": "2018.09.22", "title": "Ангел Джамбазки с конкурс за \"патриотичен рап\", финалът е днес (ВИДЕО)"}
{"url": "http://clubz.bg/73486-es_izglejda_kato_sledvashtata_provalena_evropejska_imperiq", "text": "Докато се разхождате по улиците на Будапеща покрай брега на Дунав, непрекъснато виждате останали знаци от величието на Австро-Унгарската империя. Големите здания препращат към тежащо политическо единение, което се разбива след края на Първата световна война. Днес в Европа наблюдаваме една друга странна федерация - Европейския съюз, която е под натиска на центробежни сили, заплашващи да унищожат мечтата за обединение на континента. Радев: Премиерът има две позиции за Унгария - една пред ЕС и друга в България  След дълъг уикенд в Унгария получих ясна представа за тези дестабилизиращи сили в действие. Живата и горда нация от около 10 млн. е застанала неохотно на линията между ЕС и Русия. И е доста ясно накъде клонят сега нещата - свидетелства пресконференцията, която във вторник дадоха унгарският премиер Виктор Орбан и руския силен човек Владимир Путин в Москва като обявиха силните връзки между двете държави. Орбанизмът – гулаш капитализъм В разговори с унгарци - от собственици на магазини до представители на правителството - чувството за обвързване с Москва е силно. Разбрах защо Путин смята унгарския лидер за своя най-силен поддръжник в ЕС и в НАТО - Орбан току-що беше порицан от ЕС за налагането на \"нелиберална демокрация\", която включва цензура на медиите и подкопаване на всяка политическа опозиция. В Полша има подобни тенденции. Страната остана без право на глас в Европейската мрежа на съдебните съвети заради опасения, че Висшият ѝ съдебен съвет е загубил независимостта си от политическо влияние. В Италия едно по бощо признание анти-ЕС правителство дойде на власт с голяма подкрепа за своето недоволство за имиграционната политика и финансовия контрол в съюза. Добрата и лошата новина за Брексит* И в най-големия удар Великобритания продължава да се движи към излизане от ЕС като расте несигурността какъв вид структури ще се появат след окончателното напускане. Въпреки усилията на някои водещи политици (в това число и влиятелният кмет на Лондон Садик Кхан) да се проведе нов референдум за Брекзит, най-вероятно петата икономика в света ще напусне съюза през 2019 г.  Това са все лоши новини за САЩ, които получават големи ползи в международната система от Европа, която се представя като едно. Обединеният континент има най-голямата икономика в света, силна армия с втория по големина бюджет за отбрана в света след нашия и споделено разбиране за ценностите, които правят нациите велики - демокрацията, свободата, личните свободи, полово и расово равенство. Американците никога няма да имат по-добри партьнори.  Макрон: Който не иска „Фронтекс“, излиза от Шенген Но, въпреки някои позитивни тежнения от Франция при президента Еманюел Макрон и продължаващото влияние на канцлерката Ангела Меркел в Германия силите, които разделят Европа растат. Русия, разбира се, основно ще се облагодетлества и ще направи всичко, което може - в пряк и индиректен начин - за да ускори процеса на разпад. Какво могат да направят САЩ, за да помогнат да бъде спрян провалът на Европейския проект? \"Няма не искам, няма недей\" - ЕС ти праща граничари Първо, след година от усилени пътувания в Европа, мога да свидетелствам, че все още има глад за участие на САЩ и тяхното лидерство - но без проповядване и натрапчиви намеси. Американците трябва да говорят на всички нива за ценността на обединена Европа, като осъществяват дискусии на високо ниво не само с властите от партньорските държави, но и с тези от Европейския парламент и Европейския съюз, увеличаване на търговските и културни мисии на европейско ниво, координиране на икономически политики през МВФ и Световната банка и подкрепа за европейските институции където можем. НАТО към Путин: Разположихме 4000 бойци в Източна Европа за възпиране на агресия Второ, НАТО е абсолютният център на обединена Европа - съвпадението между ЕС и съюза по сигурността е почти идеално (само няколко държави са в единия съюз, но не и в другия). Всичко, което САЩ могат да направят, за да подпомогнат НАТО, ултимативно подкрепя идеята и за обединен континент. Дори и в Унгария, където на ЕС се гледа с растящ скептицизъм, НАТО остава популярна. Чувах многократно колко са горди унгарците, че са в алианса. И въпреки цялата моментна сдружелюбност към Русия те добре си спомнят трудните времена при Варшавския договори и нахлуването на съветските войски през 1956 г. Московиси вижда \"Мусолинчета\" в Италия. Салвини му казва \"да си измие устата\" Трябва да се възползваме от тези чувства не само в Унгария, но и в Полша, Италия и другите държави членки на НАТО, където растат антиевроепйските настроения. Това може да означава да се провеждат учения на НАТО по места така, че да подпомагат икономиката, назначаването на хора от тези държави на ключови позиции в командването на алианса, осъществяването на чести посещения на високо ниво от американски и навоски висши офицери като представители на върховното командване на алианка и оценяване на усилията на тези държави в мисии н- от Афганистан до Балканите до вътрешното пиратство. НАТО може да е един от елементите в по-широка стратегия да се укрепи силата на трансатлантическия мост и по този начин на усилията да се помогне на ЕС да продължи напред. Накрая, САЩ трябва да продължат да осъществяват повече икономически и търговски връзки с Европа в широкия смисъл. В основата на това може да е възродено Трансаатлантическо търговско и инвестиционно партньорство, което опитът, който ту търгва ту спира да се свържат икономиките на САЩ и на еворепейските държави в най-голямата свободна търговска зона в историята на света. Въпреки антипатията на администрацията на Доналд Тръмп към многостранни търговски споразумения (тя отхвърли участието си в титоохеканската версия, Транстихооеканското патньорство) има изнъвредни геопополитическа необходимост ТТИП да бъде върнато обратно на масата - особено ако Русия продължи да действа срещу единството на ЕС и НАТО.  Руши ли Полша единството на ЕС за \"Брекзит\"? Няколко дни сред призраците на Австро-Унгарската империя ми напомниха, че тромавите политически структури са обречени да пропаднат, като често това се случва в неподходящи моменти. ЕС съвсем не е империя и това не са хаотичните дни на края на Първата световна война. Но пукнатините в европейската структура  стават все по-видими и то точно когато Русия се опитва да си върне старата слава. САЩ могат да помогнат Европа да остане единна. да направим това е в силен наш интерес. Орбанизмът – гулаш капитализъм Добрата и лошата новина за Брексит* Макрон: Който не иска „Фронтекс“, излиза от Шенген \"Няма не искам, няма недей\" - ЕС ти праща граничари НАТО към Путин: Разположихме 4000 бойци в Източна Европа за възпиране на агресия Московиси вижда \"Мусолинчета\" в Италия. Салвини му казва \"да си измие устата\" Руши ли Полша единството на ЕС за \"Брекзит\"?", "date": "2018.09.22", "title": "ЕС изглежда като следващата провалена европейска империя"}
{"url": "http://clubz.bg/73503-speshen_remont_na_nk_proizvodstvoto_na_nelegalen_alkohol_i_cigari_ne_e_nezakonno", "text": "Депутатите спешно подхващат изменения в Наказателния кодекс (НК), след като стана ясно, че производството на акцизни стоки без бандерол… не е престъпление. Този нелеп пропуск в НК излезе наяве след ареста на собственика на \"Винпром Карнобат\" Миню Стайков, при акцията срещу когото бе разкрит нелегален цех за производството на цигари без бандерол. За липсата на текст в кодекса обяви лично главният прокурор Сотир Цацаров при изслушването си в четвъртък в парламентарната комисия за борба с контрабандата. Така и не стана ясно защо производството на алкохол и цигари без бандерол не е инкриминирано през годините. Но председателят на комисията Емил Димитров-Ревизоро даде заявка, че започват спешни изменения в НК. Цацаров: Има огромен вторичен пазар на машини за цигари По сега действащото законодателство се преследва \"държането\" и \"продажбата\" на акцизни стоки без бандерол. За \"производство\" и \"приготовление\" не се споменава. По думите му трябва много да се внимава и с пропорционалността на наказанието спрямо деянието, за да не се окаже, че някой любител на домашно произведената на село ракия ще попадне под същите удари на закона като производителя на голямо количество алкохол без бандерол. Внесли 117 тома срещу Миню Стайков, съдът няма време да ги прочете Емил Димитров има идея и всички машини, които може да се използват за нелегално производство на цигари да минават през регистрационен режим. Внесли 117 тома срещу Миню Стайков, съдът няма време да ги прочете", "date": "2018.09.22", "title": "Спешен ремонт на НК. Производството на нелегален алкохол и цигари не е незаконно"}
{"url": "http://clubz.bg/73484-idvat_letqshtite_koli", "text": "Електрически дронове, поръчани чрез мобилно приложение, прибират хора от покривите на офис сградите. Летателните апарати съкращават времето за пътуване с часове, необходимостта от паркинги и смогът намаляват. \n\tТази визия за бъдещето стои зад проекта \"летяща кола\" на японското правителство. Големият авиопревозвач All Nippon Airways, компанията за електроника NEC Corp. и над десетина други компании и учени експерти се надяват до края на годината планът да бъде готов. Никой не вярва, че хората ще се придвижват с летящи коли скоро. Има още доста препятствия като продължителността на живот на батерията, необходимостта от регулации и, разбира се, притесненията, свързани с безопасността. Десетина проекта обаче изникват по света. Прототипите засега не приличат толкова на традиционните коли, а повече на големи дронове, които да могат да превозват хора. Летящата кола е определяна като електрически летателен апарат, или хибрид, който може да се самоуправлява, а също да каца и да излита вертикално. Често е наричана EVtol, което означава летателен апарат с \"електрическо вертикално излитане и кацане\". Концептите на летящите коли обещават да бъдат по-добри от хеликоптерите, чиято поддръжка е скъпа, те са шумни и изискват обучен пилот, посочват Ебихара и други поддръжници на идеята. Сетете се за \"Завръщане в бъдещето\", \"Гундам\" или \"Дораемон\", казва Ебихара, имайки предвид летящите превозни средства в холивудския филм и в японските анимационни филми с роботи.  Google, компанията за дронове Ehang и китайският производител на коли Geely, както и германската Volkswagen AG инвестираха в технологии за летящи коли. Nissan Motor Co. и Honda Motor Co. заявиха, че няма какво да съобщят за летящите коли, но Toyota Motor Corp. неотдавна инвестира 500 милиона долара в съвместен проекта с Uber за технология за безпилотно управление в компанията за превоз на пътници, организиран с мобилно приложение. Компаниите от Toyota group инвестираха 42,5 милиона йени (375 000 долара) в японския стартъп Cartivator, който работи по летяща кола. Надеждата е с летяща кола да бъде запален факелът на Олимпийските игри в Токио през 2020 година, но не е ясно дали целта ще бъде постигната: при демонстрация миналата година устройството се разби, след като се издигна на височина до равнището на погледа. Видео на по-нова демонстрация показва, че сега колата лети по-стабилно, макар че тестовете са били на закрито, безпилотно, а апаратът е бил закачен, така че да не отлети. Има много скептици. Илон Мъск, главен изпълнителен директор на производителя на електромобили Tesla Inc. казва, че дори играчките дронове са шумни и завъртат много въздух, което означава, че всеки апарат, който тежи с 1000 пъти повече не е практичен. Ако искаш летяща кола, просто сложи колелета на хеликоптер, каза той в неотдавнашно интервю пред американския водещ и комик Джо Роугън в YouTube.  Макар японското правителство да се противопостави на усилията на Uber да предлага транспортната си услуга в Япония, ограничавайки фирмата до партньорство с таксиметрови компании, кабинетът радушно прие работата на американската компания по летателни апарати EVtol. Uber каза, че обмисля Токио да бъде първият град за достъпни полети чрез услугата на компанията UberAir. Други възможни места са Лос Анджелис и Далас, Тексас, както и места в Австралия, Бразилия, Франция и Индия. За разлика от обикновените самолети с аеродинамичната им форма и две крила, машините на Uber Elevate изглеждат като малки джетове с няколко перки върху тях. Компанията обяви, че планира демонстрационни полети още през 2020 година, а редовни услуги ще започнат през 2023 година. Идеята на Uber е за използване на хеликоптери по покривите, но вероятно все пак ще бъдат необходими нови многоетажни конструкции, подобни на паркингите за коли, където да се настаняват апаратите EVtol, ако услугата започне да се предлага. Безпилотните дронове са законни в Япония, САЩ и други страни, но има ограничения за това къде могат да летят и изисквания да получат разрешение преди това. В Япония управляващите дронове могат да получат разрешителни, ако са преминали обучение. Няма обаче изискване като шофьорската книжка при автомобилите. Превоза на пътници с летателен апарат през гъсто населени райони ще изисква гигантски скок в технологиите, основни промени в авиационните разпоредби и контрол за безопасност на въздушното движение, наред с огромни усилия както, за да се гарантира безопасността, така и за да бъдат убедени хората, че е безопасно. Uber посочи, при неотдавнашна презентация в Токио, че предвижда, наред с всичко останало, и маршрут между двете международни летища на града. Това не е играчка за богаташи. Това е решение за масовия пазара, каза Адам Уормот, продуктов мениджър в Uber Elevate. Концептите на летящите коли са най-различни. Някои приличат на превозни средства с няколко перки отгоре, а други наподобяват лодка със седалка над перките. Ебихара, който отговаря за летящите коли в министерството на икономиката, каза, че Япония е \"за\" пътуване тип \"Blade Runner\" \"Блейд Рънър\" (научнофантастичен филм от 1982 година - бел. ред.), въпреки голямото количество ефективен и добре развит обществен транспорт на страната. Японският автомобилен и електрически сектор имат технологията и способността да произвеждат супер леки материали, които могат да дадат на страната предимство в бизнеса с летящите коли, каза той. Точно както автомобилите изместиха каляските, теглени от коне, прехвърлянето на транспорта на кратки разстояние във въздуха може теоретично да донесе радикални изменения в начина на живот на хората, каза Ебихара, сочейки към небето над сградата на министерството, за да покаже колко е празно в сравнение с улиците долу. Летенето също така има очарованието на гледката от птичи поглед, видеоматериали заснети с дрон се използват все повече в правенето на филми, туристическите реклами и журналистиката. Ацуши Тагучи, дрон график, както са наричани специалистите по видео, заснето с дрон, очаква да могат да се правят тестове с летящи коли, дори ако летящите коли не станат реалност с години, тъй като базовата технология за стабилно летене вече съществува, като има напредък при сензорите, роботиката и дигиталните камери. Нарастващият недостиг на работна ръка в сектора на доставките в Япония допълва натиска за по-скорошното пускане на тази технология, макар че има рискове, казва Тагучи, който преподава в токийското филмово училище Digital Hollywood. Перките на продаваните днес дронове са опасни, като някои от студентите му са изгубили пръсти при работа с дронове. По-големите перки, необходими за вертикалното кацане и излитане, ще увеличат рисковете и може да се наложи да бъдат покрити. Може да се саложи апаратите да бъдат снабдени с парашути за омекотяване на аварийни кацания или пък ще трябва да експлодират на малки чисти, за да се гарантира, че падащите на земята парчета няма да насесат големи щети.", "date": "2018.09.22", "title": "Идват летящите коли"}
{"url": "http://clubz.bg/73527-za_borisov_nezavisimostta_e_pamet_za_radev_primer_za_fandykova_otgovornost", "text": "За премиера Бойко Борисов днешният национален празник - 110 години от обявяването на независимостта на България, е памет за смелостта на предците ни, за президента Румен Радев - пример как българският народ може да бъде господар на съдбата си, за столичния кмет Йорданка Фандъкова - отговорност да поемеш нещата в свои ръце. Прокламацията на Независимостта бе триумф на българската държавност, ясен знак към Европа и света, че млада България ще отстоява с всички сили своето място сред самостоятелните, благоденстващи и цивилизовани нации, заявява президентът в свой адрес по повод обявяването на българската Независимост. 110 години независимост на България \"Този мащабен исторически акт не бе случайна стъпка. Със самочувствие и достойнство, с дипломатическа мъдрост и историческа дързост българската нация успя за броени години да изгради завиден политически, икономически и духовен потенциал, който да гарантира здравите устои на нова България“, се казва още в президентското обръщение. Радев припомня, че за по-малко от три десетилетия нашите предци уверено и последователно изминаха трудния път от Освобождението през Съединението на Княжество България и Източна Румелия до извоюването на пълния и безспорен суверенитет на страната ни. Преди 110 години нашите предци са извоювали Независимостта на България, но това не е краят, а само началото, каза кметът на София, която честити празника от площад \"Александър Батемберг\" днес. Независимост за мен означава огромна отговорност – да поемеш нещата в свои ръце, да работиш, така че да развиваш себе си, семейството си, града си и страната си“, заяви тя. По думите й важното е хората да се чувстват добре и свободно, а София има всички условия и позволява това. Премиерът се отчете във Фейсбук, където честити празника. ", "date": "2018.09.22", "title": "За Борисов независимостта е памет, за Радев - пример, за Фандъкова - отговорност"}
{"url": "http://clubz.bg/73463-vyvejdat_elektronni_dokumenti_za_pravna_pomosht", "text": "Правителството внесе в парламента промени в Закона за правната помощ, с които се въвежда електронен обмен на документите, свързани с предоставянето на такава. С промените се цели премахването на изискването за предоставяне на хартиен носител на документи, удостоверяващи основанията за предоставяне на правна помощ. Те се издават от компетентните ведомства - Агенцията за социално подпомагане, Националния осигурителен институт, Национална агенция по приходите, Агенция по заетостта и Агенция по вписванията. Според закона всеки гражданин, който отговаря на съответните условия, има право на безплатна правна помощ за консултация и подготовка на дело. Това става с решение на председателя на Националното бюро за правна помощ. Сред критериите са гражданинът да отговаря на условията за месечна социална помощ, целеви помощи за отопление, месечният му доход да е в размер до линията на бедност и др. Досегашната практика е бюрото да изисква необходимите документи от съответните ведомства на хартиен носител. Това води до удължаване на процедурата. Целта на промените е тя да се ускори чрез електронен обмен между бюрото и ведомствата, с което ще се облекчат гражданите и ще се намали административната тежест върху тях.  Промените въвеждат и принципа на несменяемост на адвоката от консултацията до процесуалното представителство по делото.", "date": "2018.09.22", "title": "Въвеждат електронни документи за правна помощ"}
{"url": "http://clubz.bg/73532-trite_fabriki_na_vinprom_karnobat_zapechatani_za_48_chasa", "text": "Писмени заповеди за запечатването на трите фабрики и данъчните складове на \"Винпром Карнобат\" са предоставени на членове на Управителния съвет на фирмата. Това каза пред журналисти в Карнобат директорът на Митница-Бургас Валери Стефанов, цитиран от БТА. Той информира, че с писмена заповед са извършени оперативни действия по митнически контрол на складове на територията на карнобатските села Церковски и село Венец. Спецпрокуратурата влезе и във \"Винпром Карнобат\" В резултат на проверките по спазване на данъчното законодателство са установени много тежки административни нарушения, а за някои от тях има данни за извършени престъпления, за което е сезирана съответната компетентна институция, добави Стефанов. Той поясни, че за действията на митническите служители за всяка проверка във всеки един склад има протоколи. Миню Стайков и синът на кмета на Карнобат сред арестуваните Проверките се извършват в присъствието на служители на складовете и те са подписали протоколите. Там са изложени ясни констатации и факти за нарушенията. Протоколите са разписани и приети от управителите на фирмата. Стефанов поясни, че в резултат на нарушенията се наложило запечатването на обектите в срок от 48 часа. Миню Стайков, синът му и още шестима с обвинения за ОПГ Всички тези действия на митническата администрация могат да бъдат обжалвани по съответния ред. Разрешено е на някои служители да бъдат във фабриките, за да не се допуснат аварии - и по изключение е разрешено продукцията с грозде, договорена за изкупуване, да влиза безпрепятствено в завода. Близо 300 работници от \"Винпром Карнобат\" протестираха днес на централния площад в Карнбат. От ръководството на фирмата заявиха, че за два дни, откакто е запечатана производствената база, загубите им възлизат на близо 10 милиона лева.  По-рано през деня пак работници от \"Винпром Карнобат\" блокираха за близо 3 часа жп линията Бургас-София - срещу затварянето на завода от Агенция \"Митници\". От БДЖ съобщиха, че е била създадена организация за извозване на пътниците от влаковете, пътуващи по направленията, засегнати от блокадата. Валери Стефанов им обясни, че трите данъчни склада, които са затворени, ще останат така до 48 часа. Тази седмица спецапелативният съд остави за постоянно в ареста собственика на \"Винпром Карнобат\" Миню Стайков и арестуваните заедно с него Белун Хазърбасанов и синът на кмета на Карнобат - Иван Димитров. Те са обвинени в извършване на данъчни престъпления и пране на пари.  Според съдебния състав може да се предположи, че престъпната група е съществувала с цел престъпленията, за които прокуратурата е повдигнала обвинения Миню Стайков и синът на кмета на Карнобат сред арестуваните Миню Стайков, синът му и още шестима с обвинения за ОПГ", "date": "2018.09.22", "title": "Трите фабрики на \"Винпром Карнобат\" запечатани за 48 часа"}
{"url": "http://clubz.bg/73525-alen_delon_za_kinoto_jenite_seksualniq_tormoz", "text": "Днес не се създават филми за звезди, а се създават филми заради пари, споделя легендата на френското кино Ален Делон в пространно интервю за френския в. \"Монд\", цитирано от БТА. Ален Делон: Нямаше да ме има без Белмондо Делон споделя, че съжалява само за едно нещо, което не е направил през 60-годишната си кариера, а именно, че не се е снимал във филм на жена режисьор. \"Искам, преди да умра, да направя филм под режисурата на жена\", казва той и споменава френските режисьорки Лиза Азуелос и Майвен, с които би искал да работи. Съпоставяйки се с колегата си Жан-Пол Белмондо, Делон казва, че между тях има разлика. \"Белмондо е учил професията в продължение на години и е комедиант, докато \"аз съм актьор, а актьорът живее. Аз винаги съм живял моите роли. Никога не съм ги играл\", разказва Ален Делон. В интервюто той споделя, че на 17 години е бил далеч от целта да пробие в киното и е постъпил в армията. Бил пратен в Индокитай и се върнал оттам променен. \"Дължа всичко, което съм като мъж, на армията\", признава той. Тогава Мишел Корду, жената на кинорежисьора Ив Алегре го харесва и кара мъжа си да го вземе в филма си \"Когато се намесва жената\". Така през 1957 г. Делон напуска армията и се посвещава на новата си страст - киното. Следват десет филми за помалко от пет години. Легендата на френското кино признава, че е попаднал в професията на киното благодарение на жените. Той споделя, че животът му можело да се развие и по друг начин и той да стане сводник. Ален Делон, прелъстителят дявол В интервюто Делон засяга темата и за сексуалните посегателства, която е много актуална в света на шоубизнеса. \"Сексуалният тормоз не се е родил с Харви Уайнстийн. С Уайнстийн се поставя въпросът за властта\", казва Делон, визирайки случаите, в които сексуалният тормоз идва от страна на хора, имащи власт над своите жертви. После Делон споделя, че е бил също жертва на сексуален тормоз като млад. \"Мога да ви потвърдя, че съм бил подлаган на сексуален тормоз, когато бях по-млад. Имаше две или три жени, които ми се нахвърлиха. Приех това, бях щастлив и не извиках полицията\", разказва актьорът. \"Имам толкова изключителна кариера, че не искам да направя онзи филм, който ще е в повече, който ще е излишен\", признава Делон, който се е снимал в над 80 филма и е работил с най-големите режисьори като Антониони, Висконти, Мелвил. Същевременно Делон допълва: \"Режисьорите, с които бих могъл да снимам филм, са всичките покойници. Кълна ви се, не виждам днес, който може да ме накара да се снимам в негов филм. Или пък трябва да е някой, който да ми представи една страхотна история\". Ален Делон споделя, че преди да се оттегли има намерение да играе в пиеса, озаглавена \"Залезът на един звяр\" на Жан Фонтен. Ален Делон, прелъстителят дявол", "date": "2018.09.22", "title": "Ален Делон за киното, жените, сексуалния тормоз..."}
{"url": "http://clubz.bg/73528-tusk_poziciqta_na_mej_za_brekzit_be_iznenadvashto_tvyrda", "text": "Британската премиерка Тереза Мей е била информирана за забележките на ЕС за нейния план за Брекзит седмици преди срещата в Залцбург, обявена за унизителна от медиите в Лондон. Това става ясно от изявление на председателя на Европейския съвет Доналд Туск. Европа остава без решения за Брекзит и миграцията (СНИМКИ) То е по повод представената преди и по време на срещата позиция на Великобритания. Той изтъква, че ЕС и неговите лидери уважават напълно желанието на Обединеното кралство да го напусне. От самото начало лидерите на преговорите се стремят да стигнат до решение, което да минимизира щетите от Брекзит.  Председателят на Европейския съвет припомня изявлението си от Залцбург, че някои от идеите на Мей показват положително развитие в подхода на Лондон, но други от тях трябва да бъдат преработени  и предоговорени. Тереза Мей: Или моят план, или хаотичен Брекзит без сделка Именно затова представената от Мей позиция изненадала толкова лидерте на 27-те останали членки. Въпреки всичко той продължава да е убеден, че все още е възможно споразумение, изгодно за всички страни. Тереза Мей: Или моят план, или хаотичен Брекзит без сделка", "date": "2018.09.22", "title": "Туск: Позицията на Мей за Брекзит бе изненадващо твърда"}
{"url": "http://clubz.bg/73531-s_dvajsetina_kilometra_v_chas_po_trakiq", "text": "Дори и да бързате да се изнесете с мръсна газ от София, устремени към последния топъл уикенд, попадате в огромно задръстване. Поне по автомагистрала \"Тракия\" е така. Причината е ремонт на пътя край Вакарел. До 17-ия км пъплите с двайсетина километра в час, а колоната от леки коли и тирове е километрична.  Полиция или някакъв опит за регулиране нямаше. После всичко е нормално. Само трябва да имате здрави нерви, за да минете Вакарел.", "date": "2018.09.22", "title": "С двайсетина километра в час по \"Тракия\""}
{"url": "http://clubz.bg/73530-teroristichna_ataka_v_iran_nad_20_zaginali", "text": "Най-малко 29 души са загинали, а 53-има са ранените при нападение по време на парад в Ахваз, Южен Иран, когато въоръжени откриха огън, предаде Франс прес. Нападателите са били облечени във военни униформи. Турция, Русия и Иран правят коалиция \"Антидолар\" Сред убитите има жени и деца, съобщи BBC, като се позова на държавната агенция. Броят на жертвите вероятно ще се увеличи, тъй като много от ранените са в критично състояние. Терористичната групировка \"Ислямска държава\" и местна група \"Национална съпротива Ахваз\" пое отговорност за нападението. Министърът на външните работи на Иран заяви, че \"терористите са платени от чужд режим\". Джавад Зариф добави, че \"Иран държи регионални спонсори на тероризма и това (нападението - б.р.) е отговорът на техните американски господари\". Преди това Иран обвини регионалния си съперник Саудитска Арабия, че подкрепя сепаратистката дейност на иранското арабско малцинство. Върховният лидер на Иран забрани преговорите със САЩ Междувременно ирански военен говорител твърди, че нападателите не са от \"Ислямска държава\", а са \"обучени и организирани от две страни от Персийския залив\" и са имали връзки със САЩ и Израел, съобщи BBC. Върховният лидер на Иран забрани преговорите със САЩ", "date": "2018.09.22", "title": "Терористична атака в Иран, над 20 загинали"}
{"url": "http://clubz.bg/73526-dobrata_i_loshata_novina_za_breksit", "text": "Да обобщим: 1. Брексит се случва, защото преди няколко години проваленият водач на торите Дейвид Камерън си внуши, че да обещае референдум срещу миграцията е някакъв суперхитър предизборен трик, с който хем ще разгроми лейбъристите, хем ще запуши устите на крайнодесните маниаци. За целта той превърна българите и румънците в плашила и накара нацията да вярва, че ние идваме на орляци да изплюскаме всичко по пътя си. А не, примерно, да им изчистим къщите и да им приберем реколтата. 2. Референдумът успя, защото кампанията за напускане на Европейския съюз си послужи с чудовищни лъжи и доказано престъпна измама. Някакво количество англичани изпитваха остра нужда да изразят огромната си, дълго таена ксенофобия, а друго количество го домързя да гугълне ЕС и да се дотътри до урните. 3. В деня на резултата Камерън подаде оставка. Последният му акт като министър-председател е бил да предложи на кабинета да оповестят моментални пълни гаранции за запазване на правата на европейските граждани, живеещи във Великобритания. Предложението е паднало заради единствен глас против. Този на Тереза Мей  4. Година и половина по-късно, Тереза Мей е напълно опозорена, а преговорите с ЕС ще останат в историята като най-нелепата, предотвратима и изцяло дължаща се на доктринерна некадърност външнополитическа катастрофа в ново време. И именно в този ден, докато хокаше безпомощно Туск и Барние, Тереза Мей отстъпи от единственият си видим принцип и, между другото, даде тези гаранции на 3.8 милиона изтормозени, невинни хора, плащащи повече данъци и работещи повече от голяма част от местните гласоподаватели, които от тъпота и амбиция им отказа през 2016. Сдаде ги. Цялото й упорство беше за този, дето духа. Добрата новина?  Ако европейците, посветили години да се интегрират и да градят животите си във Великобритания, все още искат да останат въпреки начина, по който бяха третирани, вероятно ще могат, без организиран саботаж от страна на властите... В обозримо бъдеще. Лошата новина? , ако стигне до март 2019 без да бъде отменен Член 50, ще се случи без споразумение с ЕС. Защото не може и вълкът да е сит, и Ирландия - цяла.  \n\tВеликобритания ще си е вкарала най-циркаджийския автогол на света.  Един референдум, който целеше да изхвърли имигрантите, ще доведе до оставане на омразните източноевропейци, нови потоци имигранти от не-европейски държави, зрелищна икономическа катастрофа, недостиг на храни и лекарства от първа необходимост, системен хаос и необратимо унижение пред целия свят. Наздраве. ---- * ", "date": "2018.09.22", "title": "Добрата и лошата новина за Брексит*"}
{"url": "http://clubz.bg/73533-%E2%82%AC1124_za_lityr_bira_na_oktoberfest_tazi_godina", "text": "Хиляди хора се стекоха днес в Мюнхен за откриването на най-големия бирен фестивал в света - Октоберфест, часове преди ритуалното отпушване на първото буре с пиво. Над 6.2 милиона души се очаква да празнуват на 185-ия Октоберфест, който приключва на 7 октомври.  Точно в 12 часа местно време градският кмет Дитер Райтер удари с дървен чук тапата на бурето и започна световно известното честване на неотменимата част от баварската култура - пиене на бира и ядене на наденички. 65 милиона евро! Наздраве за \"Октоберфест\"  Тази година на кмета бяха необходими два удара за отпушването на бурето, преди да вбие в отвора канелката. Миналата година Райтер се справи също с два удара, по-добре от четирите удара през 2014-та, първата му година като кмет. По време на двуседмичния \"Октоберфест\" бирата се сервира в еднолитрови чаши, наричани Mass, за разлика от халба Halbe, която е половин литър. Тази година един литър струва 11.50 евро, което е с 3.8% повече от миналатата.   Октоберфест започва в Мюнхен през 1810 г. като празненство в чест на брака на баварския княз Лудвиг с принцеса Тереза фон Сакс-Хилдбургхаузен и оттогава продължава ежегодно. Макар че първоначално се е състоял през октомври, в крайна сметка се премества през септември - защото времето е по-добро и участниците могат да отделят повече време навън. Средно 7 млн. литра бира се изпива на фестивала, което е около 75.7 млн. евро приходи. Освен от бирата, фестивалът печели и чрез продажбата на баварски храни и стоки. Тази година германската авиокомпания \"Луфтханза\" предлага на пътниците, които пътуват до фестивала, нещо специално: кег бира на борда.", "date": "2018.09.22", "title": "€11.24 за литър бира на Октоберфест тази година"}
{"url": "http://clubz.bg/73509-blumbyrg_bylgariq_e_stranata_s_naj_neefektivno_zdraveopazvane", "text": "Искате да получите медицинска помощ без бързо да загубите цяло състояние? Пробвайте в Сингапур, Хонконг. Или Испания. И внимателно избягвайте България. Стряскащи факти за българското здравеопазване Страната ни заема последното 56-о място по ефективност на здравеопазването. Годишният индекс за ефективност на здравеопазването на \"Блумбърг\" включва в класация държавите, в които продължителността на живота е поне 70 г., а БВП на глава от населението надхвърля 5000 долара, те трябва да са с население поне 5 млн. души. От съседните на България държави, отговарящи на критериите за включване в индекса, най-висока оценка за ефективност получава Гърция (14-о място), следвана от Турция (26), Румъния (36) и Сърбия (52). Задължителна застраховка за здраве или край на монопола на НЗОК? Американците не получават достатъчно за парите си, сочат анализите. Както и българите. Най-много пари ще трябва да дадете за лечение в САЩ, и в абсолютни стойности, и съотнесено към средните доходи. Същевременно средната продължителност на живота на американците - около 79 години - е надмината в 25 страни.  ЦРУ: България трета в света по смъртност САЩ са втори в класацията за най-големи разходи на глава от населението за здравеопазване - с 9536 долара. Първа е Швейцария с 9818 долара средно. Но в европейската държава средната продължителност на живота е с 4,2 години по-голяма отколкото в САЩ. В сравнение с гражданите на Чехия, които са със средна продължителност на живота като в САЩ - американците дават почти двойно повече пари за здравни грижи съотнесено с БВП. 16.8 на сто спрямо 7.3 на сто. Харчовете за здраве в САЩ се смята, че ще нараснат до 18% от БВП - според прогнози на Altarum Institute. Испанската здравна система е с много добри показатели - тя е на трето място след Хонконг и Сингапур, следва Италия. Италия освен това е №1 в друга класиция на \"Блумбърг\" - тя е най-здравата нация на света. България, Латвия и Литва са с най-ниска продължителност на живота в ЕС Тайланд се качва с 14 места - до №27, това е най-големият скок тази година. Разходите на глава от населението там са паднали с 40 на сто до едва 219 долара, продължителността на живота стига до 75,1 години. Медицинският туризъм е една от най-бързо развиващите се индустрии в държавата. Чили, държавата, която е с най-добри показатели в Южна Америка през миналата година, се срива с 23 места до 31-вата позиция, като изпада от топ 10. Изпреварват я и Мексико и Коста Рика.  В Близкия изток най-добре се представят Обединените арабски емирства и Израел - като си запазват местата сред първите 10. В класацията тази година влизат за първи път Коста Рика, Ирландия, Ливан и Нова Зеландия след като преминаха прага от 5 млн. жители. Всички те са  сред първите 25 държави. Великобритания, страната, в която действа Националната здравна служба, темата здравеопазване е сред основните. След Брекзит тя изпада с 14 позиции в класацията до 35-ото място. България е на последното 56-о място по ефективност на здравната си система. Спрямо миналата година страната е слязла с 10 позиции в класацията, което е поставя сред петте държави с най-сериозно пропадане надолу. Официално от НСИ: Продължителността на живота в България намалява По отношение на парите обаче нашата страна е сред най-харчещите държави. С относителен дял от 8.2% от БВП България е в първата половина на класацията, напред е дори и по отделена абсолютната сума – в горните две трети на списъка.  И същевременно е държавата с най-ниска продължителност на живота в Европейския съюз. Според данните от 2015 г. всеки българин е дал 572 долара годишно (951 лева). Това означава, че едно четиричленно семейство например отделя средно над 3800 лева годишно само за здравеопазване. Което показва, че парите не са толкова малко и недостатъчно, както непрекъснато се опитват да ни убедят с вечното изречение, че \"здравната система е недофинансирана\", а че не са добре управлявани и че системата е неефективна. Така новите предложения за промени - с още 12 лв. от гражданите, отиващи задължително в частен здравен фонд или преустановяването на монопола на НЗОК, са обречени, ако не се спре неконтролираният теч на средства от здравеопазването. Турция, Румъния, Малайзия, Иран, Перу, Алжир и Тайланд, за които абсолютната цена варира от 455 до 219 долара годишно, също са преди България и средната продължителност на живота на гражданите им е между 74.8 и 75.9 години.     Задължителна застраховка за здраве или край на монопола на НЗОК? ЦРУ: България трета в света по смъртност България, Латвия и Литва са с най-ниска продължителност на живота в ЕС Официално от НСИ: Продължителността на живота в България намалява", "date": "2018.09.22", "title": "Блумбърг: България е страната с най-неефективно здравеопазване"}
{"url": "http://clubz.bg/73518-papata_v_baltika_vdyhva_vqra_sreshtu_agresiqta_ot_rusiq", "text": "Папа Франциск започва днес обиколка в балтийските републики с послание за солидарност - близо 30 години след като Съветският съюз се разпадна и тези страни станаха независими, предаде Ройтерс.  \n\tАгенцията отбелязва, че посещението съвпада със засилващо се безпокойство от агресивната политика на Русия. \n\tЧетиридневната обиколка на Франциск в Литва, Латвия и Естония е първата папска визита в региона от 1993 г., когато той бе посетен от Йоан-Павел Втори. Четвърт век по-късно трите страни са членове на НАТО, ЕС и еврозоната. \n\tОбиколката на папа Франциск започва от Литва. В столицата Вилнюс Светият отец ще посети Музея на жертвите на геноцида, някогашен затвор на КГБ, където са били убити стотици хора и откъдето хиляди, включително свещеници, са били изпратени на заточение в Сибир. , отбеляза Тамкевициус, който ще придружи папата в обиколката му из някогашния затвор. \n\tРегионът все още носи белезите от избиването на повече от 200 000 евреи от нацистите, подпомагани от някои местни жители, отбелязва Ройтерс.  \n\tПапата ще се помоли пред паметника на жертвите от гетото във Вилнюс, където от Холокоста оцелели едва няколкостотин от около 40 000 души. \n\tВ латвийската столица Рига Франциск ще почете героите на борбата за независимост на страната пред Паметника на свободата. Той освен това ще ръководи религиозна служба в лутеранската катедрала в града. \n\tВ Талин, столицата на Естония, където според Ватикана има само около 4500 католици, Франциск ще отслужи меса на площад \"Свобода\". На площада, където в съветско време се провеждаха военни паради, всяка година се палят хиляди свещи в памет на депортираните от съветските власти. \n\tСлед като през 1918 г. получават независимост от разпадащата се Руска империя, през 1940 г. балтийските страни биват анексирани от Съветския съюз, през Втората световна война са окупирани от нацистите, а после стават сателитни републики в СССР до разпадането на съюза пред 1991 г. \n\tСъбитията от последните години в Русия, с която и трите страни имат сухопътна граница, отново предизвикват безпокойство сред тях. След анексията на Крим от Русия през 2014 г. и на фона на нарасналите опасения, че балтийските държави може да са следващите в списъка на Москва, техните разходи за отбрана рязко се увеличиха, а на териториите им бяха разположение няколко хиляди натовски войници, отбелязва Ройтерс.", "date": "2018.09.22", "title": "Папата в Балтика вдъхва вяра срещу агресията от Русия"}
{"url": "http://clubz.bg/73519-na_zapad_e_trudno_no_v_bylgariq_se_zadushavam", "text": "От 2014 година насам Снежана Митова е болногледачка в чужбина. Намерила работата чрез българския офис на една полска фирма, наемаща болногледачи за Западна Европа. Преди да замине, 57-годишната жена изкарала курс по немски език.  През първите две седмици в Германия тя обгрижвала една неподвижна възрастна германка в село до Улм. След това била изпратена в Аугсбург, където се грижела за собственик на хотел, който бил в инвалидна количка. Спомените на Снежана от времето, прекарано в Аугсбург, не са особено хубави. Два пъти била удряна и блъскана от мъжа без причина - в присъствието на неговата съпруга, която пък незабавно поискала нова гледачка. Третата ѝ спирка в Германия била Льовенщайн в провинция Баден-Вюртемберг. Там в продължение на четири седмици обгрижвала онкоболна жена - помагала ѝ да се придвижва от количката на леглото и обратно. Така минали първите два месеца в Германия, след които Снежана се върнала у дома в софийското село Лозен. Зачакала фирмата да я потърси за нов ангажимент. Позвънили ѝ обаче едва седем месеца по-късно - през април 2015. Казали ѝ, че още на следващата сутрин трябва да тръгне отново за Германия. По-късно Снежана намерила друга фирма, набираща подобни кадри. Тя обаче предлагала работа в Австрия и условията били доста по-различни. Договорите били за по два месеца, след които болногледачът трябвало да се прибира в родината си и да чака ново позвъняване. Когато отишла за трети път в Австрия, болният човек, за когото се грижела, починал в ръцете ѝ. Преживяла тежък стрес. Събрала куфара и пак се прибрала у дома. Снежана още няколко пъти заминавала и се връщала в България. През март тази година се наложило да обгрижва възрастна жена в Инсбрук с много напреднала деменция. Обяснили ѝ, че при всяко излизане задължително трябва да изключва бушоните, за да не стане беля, ако на бабата ѝ хрумне да включи тока. Болногледачката е работила и в дома на българка. Въпросната жена била 4-годишна, когато родителите ѝ избягали на Запад, сега е на около 82. Там била принуждавана да мие прозорците и пода всеки ден. И редовно била обвинявана, че нищо не прави. Болногледачката не издържала и поискала фирмата да я освободи от ангажимента. Отново се прибрала у дома за месец и пак се върнала в Инсбрук, този път да обгрижва старец. \"Какво ли не съм работила в България - всичко! Когато дойде демокрацията, работех в предприятието \"Книгоразпространение\" в София. Бях управител на склад за учебници за техникумите. Но складовете се разпродадоха през 1992 и ме съкратиха\", разказва Снежана. Продавала дини на пазара, после няколко месеца работила в едно кафене, след което и на вестникарска сергия. През октомври Снежана пак поема към Инсбрук. Няма намерение да се отказва от прелитанията натам и насам. Сега за нея най-важното е да се намери добра работа за 20-годишния ѝ син, който е назначен на минимална заплата в един магазин. , признава с болка 57-годишната болногледачка.", "date": "2018.09.22", "title": "\"На Запад е трудно, но в България се задушавам\""}
{"url": "http://clubz.bg/73521-110_godini_nezavisimost_na_bylgariq", "text": "  България чества днес 110 години от обявяването на независимостта си, провъзгласена на 22 септември 1908 г. във Велико Търново с манифест на княз Фердинанд в църквата \"Свети 40 мъченици\", а след това е обявена и на крепостта \"Царевец\". Затова днес старата столица е център на тържествата. Започват с тържествена литургия в \"Св. 40 мъченици\" и продължават с военен ритуал в крепостта \"Царевец\". Деца ще пуснат във въздуха 110 балона в цветовете на националното знаме и на Велико Търново. Век след поставянето му се открива и възстановеният Багрилов надпис в скалите на хълма Света гора.  В София честването на независимостта ще бъде от 11 часа на площад \"Княз Александър Първи\". По-рано пред парадния вход на Министертвото на отбраната ще бъде показана бронирана машина \"Хамър\", бойни бронирани колесни машини \"Командо\", \"Гардиън\" и \"Пустинна котка\" в рамките на инициатива, която популяризира военната служба - \"Това сме ние\". В още 16 града ще бъде показана военна техника, оръжие и екипировка, като част от същата кампания. Традиционно Националният военноисторически музей днес ще е с вход свободен. \"Честит Ден на Независимостта на всички българи! Днес нашият национален интерес е свързан със запазването и развитието на обединена Европа, но никога не трябва да забравяме саможертвата и смелите действия на нашите предци, довели до независимостта на България\". Това е написал премиерът Бойко Борисов в официалния си профил във Фейсбук. Правителството, оглавявано от сина на преселници в Бесарабия - Алекандър Малинов, обявява независимостта. Малинов е един от големите български държавници, запазил чисто името си от корупция и други обвинения, и е бил пет пъти министър-председател. Но когато оглавява правителството на Демократическата партия на 16 януари 1908 г., мисията е ясна - да се отхвърли васалната зависимост на България от Османската империя. \"Е, господин Малинов, дългоочакваният ден от вас и мен, от целия български народ, дойде. Решението, което взехме в Карпатите, време е да турим в изпълнение. Намислил съм това да сторим във Велико Търново, старата столица на българските царе. Как да стане това?\", пита преди сто и десет години  княз Фердинанд. \"Разумява се, чрез прочитане на един манифест\", отвръща министър-председателят. И го правят.", "date": "2018.09.22", "title": "110 години независимост на България"}
{"url": "http://clubz.bg/73523-ekvador_nqma_da_pravi_asanj_svoj_diplomat", "text": "Еквадор дал миналата година на основателя на сайта Уикилийкс Джулиан Асанж дипломатически пост в Русия, но отменил назначението, след като Великобритания отказала да предостави дипломатически имунитет на австралиеца, предаде Ройтерс, като се позова на еквадорски правителствен документ. Еквадор преговаря да се отърве от Асанж Това навежда на мисълта, че еквадорският президент Ленин Морено е ангажирал Москва да реши случая на Асанж, който остава блокиран в посолството на Еквадор в Лондон от шест години, за да не бъде арестуван от британските власти по обвинение, че е нарушил условията по по гаранцията си. \"Руският ангажимент\" едва ли е изненада предвид факта, че през 2012 г. Асанж започна свое шоу по англоезичната руска телевизия Russia Today (RT), която се финансира от Кремъл. Б.р.) Назначението бе разкрито в писмо на еквадорското министерство на външните работи до депутат, който поискал информация по случая. В текста пише, че на 19 декември Еквадор е одобрил \"специалното назначаване\" на Асанж на позиция в посолството на страната в Москва. \"Жалкият нищожен червей Асанж трябва да се предаде\" Под тази формулировка се има предвид правото на еквадорския президент да назначи свои политически съюзници на определен дипломатически постове, дори да не са дипломати от кариерата. На 21 декември обаче британското министерство на външните работи заявило, че не приема назначаването на Асанж за дипломат и че той не се ползва с никакви привилегии и имунитет в съответствие с Виенската конвенция. Малко по-късно Еквадор отменил назначението. Адвокатите на Асанж, представители на Уикилийкс и служители на еквадорското външно министерство не са били открити от Ройтерс за коментар. \"Жалкият нищожен червей Асанж трябва да се предаде\"", "date": "2018.09.22", "title": "Еквадор няма да прави Асанж свой дипломат"}
{"url": "http://clubz.bg/73468-do_2050_g_po_sveta_shte_ima_sys_70_na_sto_poveche_bokluci", "text": "Ако не бъдат взети спешни мерки, обемът на боклуците в световен мащаб ще се увеличи със 70 процента до 2050 г. и ще достигне 3,4 милиарда тона. Това съобщи в публикуван вчера доклад Световната банка, предаде Франс прес. \"Лошото управление на отпадъците вреди на човешкото здраве и на околната среда, в допълнение към проблемите с климата\", коментира Лора Тък, вицепрезидент на Световната банка, отговаряща за устойчивото развитие. Въпреки че богатите страни представляват едва 16 на сто от световното население, те произвеждат над една трета (34 процента) от отпадъците на планетата. Източна Азия и Тихоокеанският регион са отговорни за близо една четвърт (23 процента) от всички боклуци. Очаква се Субсахарска Африка да утрои, а Южна Азия да удвои до 2050 г. обема отпадъци, които произвеждат.  Световната банка препоръчва да се предостави финансова помощ на страните, които имат най-голяма нужда да разработят системи за управление на отпадъци, както и да се подкрепят инициативи за намаляване на употребата на пластмаса и за ограничаване на хранителните отпадъци. \n\tОт 2000 г. Световната банка е инвестирала над 4,7 милиарда долара в програми за управление на отпадъци по света. ", "date": "2018.09.22", "title": "До 2050 г. по света ще има със 70 на сто повече боклуци"}
{"url": "http://clubz.bg/73517-zamestnik_glavniqt_prokuror_na_sasht_gotvel_otstranqvaneto_na_trymp", "text": "Заместник главният прокурор на САЩ Род Розенстайн, който отговаря за разследването за предполагаемата намеса на Русия в президентските избори в страната през 2016 г., предложил миналата година президентът Доналд Тръмп да бъде записван тайно и членове на кабинета да бъдат убедени да се позоват на конституционна поправка, за да бъде отстранен държавният глава, пише в. \"Ню Йорк таймс\", цитиран от Ройтерс. Розенстайн направил тези предложения през пролетта на 2017 г., след като Тръмп уволни директора на ФБР Джеймс Коми. Те така и не се реализирали, твърди \"Ню Йорк таймс\", като се позовава на хора, уведомени за тези развития лично или от паметни бележки, написани от служители на ФБР, включително Андрю Маккейб, който оглави временно агенцията след уволнението на Коми. Бившият шеф на ФБР: Тръмп е лъжец и мафиот Друг американски ежедневник, \"Вашингтон пост\", също съобщава за предложенията на Розенстайн, цитирайки бележките на Маккейб, който в началото на тази година бе принуден да се оттегли като и. д. директор на ФБР.  В изявление заместник главният прокурор на САЩ опроверга публикацията на \"Ню Йорк таймс\" като \"неточна и фактически невярна\". Розенстайн обвини анонимните източници на вестника, че преследват користни цели. Първоначално президентът на САЩ не реагира на тези медийни публикации. Тръмп отказа да отговори на репортерски въпроси по случая. Тръмп: Нямам правосъден министър и главен прокурор По-късно президентът на САЩ обаче намекна за конфликтите си с представители на Министерството на правосъдието в реч на многолюден предизборен митинг в щата Мисури на републикански кандидат за Сената. Според \"Ню Йорк таймс\" и \"Вашингтон пост\" Розенстайн е инициирал дискусии за 25-ата поправка в конституцията на САЩ, която се отнася за въпроса за наследяването на президентите, включително при неспособност да изпълняват техните задължения, и очертава в общи линии как кабинетът може да реши дали даден държавен глава вече не е способен да се справя със своите функции. \"Ню Йорк таймс\" пише още, че американският заместник главен прокурор казал на служители на министерството на правосъдието и на ФБР, че тайните записи на Тръмп може да бъдат използвани, за да бъде изложен на показ хаосът в администрацията. Спецпрокурорът Мълър заплашил Тръмп с призовка Розенстайн често е взиман на мушка от привържениците на президента на САЩ за това, че през май миналата година назначи специалния прокурор Робърт Мълър да води разследването за предполагаемата руска намеса в американските избори и евентуалната координация между Москва и предизборния щаб на Тръмп, отбелязва Ройтерс. Тръмп: Нямам правосъден министър и главен прокурор Спецпрокурорът Мълър заплашил Тръмп с призовка", "date": "2018.09.22", "title": "Заместник главният прокурор на САЩ готвел отстраняването на Тръмп"}
{"url": "http://clubz.bg/73522-narodyt_na_jemen_zaplashen_ot_gladna_smyrt", "text": "Йемен е на ръба на хуманитарна катастрофа, тъй като ситуацията с достъпа до храна се влоши рязко през последните седмици. Това заяви заместник генералният секретар на ООН по хуманитарните въпроси Марк Лоукок на среща в Съвета за сигурност на организацията, предаде китайската държавна агенция \"Синхуа\". След холерата и масов глад заплашва Йемен Лоукок добави, че повече от половината от населението на Йемен - 18 милиона от 29 млн., не получават храна, а от тях осем милиона са в беда и изискват \"спешна хранителна помощ\". Най-голямата епидемия от холера – до какво доведе войната в Йемен? През ноември 2017 г. ООН предупреди за заплахата от масов глад, който ще убие милиони. Генералният секретар на ООН Антонио Гутериш призова коалицията на арабските държави да вдигнат наложената на Йемен блокада. Гражданската война в Йемен избухна през 2014 г., три години след началото на конфликта в Сирия. Едната от воюващите страни е военното крило на хуситите (шиитското движение \"Ансар Аллах\") и част от армията, лоялни към бившето ръководство на страната. От другата страна са войските на изселения сунитски президент Абдрабух Мансур Хади и коалицията, водена от Саудитска Арабия. Най-голямата епидемия от холера – до какво доведе войната в Йемен?", "date": "2018.09.22", "title": "Народът на Йемен заплашен от гладна смърт"}
{"url": "http://clubz.bg/73485-vojna_na_cyrkvite_zaradi_ukrajna", "text": "\"Прекъсване на дипломатическите отношения\" - Волоколамският митрополит Иларион, първият дипломат на Руската православна църква (РПЦ), много точно определи решението на Светия Синод в Москва. Синодът постанови, че временно спира да споменава името на Вселенския патриарх Вартоломей по време на литургии и прекъсва всякакви контакти със структури, които се председателстват от Вселенската патриаршия. Студената война на православните църкви Следващата стъпка ще бъде прекъсването на евхаристичното взаимодействие, тоест - да се забрани на духовниците от двете църковни юрисдикции да участват в общи богослужения, а на вярващите – да се причестяват в храмовете под егидата на другата патриаршия. Тази стъпка е много по-сериозна от първата, защото ще доведе до нещо нечувано: РПЦ ще обяви за нелегитимен най-древния православен патриарх. Очаква се да бъде предприета съвсем скоро, защото патриарх Вартоломей няма да се откаже от плановете си за автокефална Украинска православна църква (УПЦ). В резиденцията на Вартоломей в истанбулския квартал \"Фенер\" смятат следното: когато през 17-и век е дал на московския митрополит правото да назначава епископи в Киев, Константинополският патриарх изобщо не се е отказал от своята юрисдикция в Украйна. В Москва обаче твърдят точно обратното: че Украйна е била предадена завинаги под юрисдикцията на РПЦ. Дискусията дали Вартоломей има право да изпраща свои екзарси в Киев във връзка с бъдещата независимост на УПЦ ще се точи години, ако не и десетилетия. Но нека да си припомним, че църковните конфликти понякога траят цели столетия. Повечето   най-вероятно няма да оспорят решението на Вселенския патриарх. РПЦ ще се окаже в изолация - или в полуизолация, в случай, че по стар обичай получи подкрепа от Грузинската, Сръбската и Българската православна църква. След това ще възникне и конфликт около църковните имоти в Украйна. Нека не забравяме, че в Украйна има достатъчно радикално настроени хора, а и провокатори на руските тайни служби. Особено пък като имаме предвид, че догодина там предстоят президентски и парламентарни избори. Опасявам се, че може да се стигне дори до масови безредици на квазирелигиозна основа. И Кремъл ще разполага с прекрасен повод да подклажда дестабилизирането на страната, с която Русия вече от пет години води война. \"Война\" - това, впрочем, е най-важната дума в тази междуцърковна криза. Бившият митрополит на РПЦ, а сега духовен глава на самообявилата се Киевска патриаршия Филарет Денисенко още в средата на 1990-те години изпрати до Вселенския патриарх молба за църковна автономия. Тази и последвалите молби дълго време оставаха без отговор, а Вселенският патриарх не делегираше никакви екзарси в Киев. Моето лично мнение е следното: дори да не съществуваше Вселенски патриарх, въпросът за учредяването на автокефална УПЦ тъй или иначе щеше да възникне тъкмо сега. Вселенският патриарх пак вбеси Кирил - обеща Украинска и Македонска църква Защото официалните говорители на РПЦ вече от четири години говорят за \"руския свят\", за \"украинци и руснаци като един народ\" и за \"гражданската война на украинска земя\", а това нямаше как да не предизвика ответна реакция, изразяваща се в желанието да се скъса с всичко московско и да се направи своя собствена, национална и патриотическа църква. Тъкмо тази църква, която под името \"Киевска патриаршия\" продължава да благославя батальоните, отправящи се към фронта, да организира болници за ранените и да събира колети за войниците. Именно логиката на войната ускори процеса на църковната независимост. Ако го кажем с езика на бизнеса: голямото украинско търсене в крайна сметка роди и предлагането откъм Истанбул. Част от най-активните представители на православната общественост и духовниците в РПЦ напоследък взимат на въоръжение нов аргумент: възникването на украинска автокефалия ще предизвика разпространяването на ерес, или казано по-просто - на национализма в новата украинска църква. Но според мен, във военни условия това е просто неизбежно. Все пак доста странно е, че тези обвинения идват именно от страна на онези, които поощряваха молебените на позициите на така наречените \"опълченци\", призоваваха руснаците към освободителна борба и славословеха създаването на \"Новорусия\". Инстинктивният  , се сблъска с неизбежния в условията на война национализъм на бившите украински \"братя\". Руският патриарх: Схизма, ако гърците признаят Украинска църква РПЦ имаше един-единствен начин да запази влиянието си в съседната страна: тя трябваше своевременно, ясно и недвусмислено да осъди украинската политика на Кремъл или поне да се отграничи от нея. Но понеже това не се случи, автокефалията ще я бъде, а вероятно ще настъпи и разкол сред украинските православни. Още повече, че Кремъл няма да пожали сили и средства, за да го разпали. Та нали на война всички средства са позволени? Свидетели сме на окончателното погребване на месианските претенции на руската църковна йерархия и на концепцията за някакъв „руски свят\". А това може да постави началото на нещо ново в живота на Православната църква. Макар че е наивно да се очаква, че клирът или православната общественост ще си направят някакви трезви изводи. Отделянето на Украйна ще бъде приписано на безпринципния Порошенко, на гръцките интриганти от Вселенската патриаршия, които завиждат на могъществото на РПЦ – и, разбира се, на американците, без които, както се знае, в света никога нищо не се случва. Тук, при това съвсем сериозно, трябва да добавим и НАТО. Защото, преди ръкополагането си, сегашният патриарх Вартоломей е отбил двугодишна срочна военна служба като офицер в турската армия. Около този факт в неговата биография вече се вдигна голяма пушилка във форумите на православната блогосфера. Църквата (заедно с по-голямата част от руското общество) и занапред ще продължи да играе вече привичната ѝ роля на жертва на някакъв световен заговор. А това означава, че тя по-скоро ще се окаже неподготвена и за неизбежно надвисващите над Русия социални и политически бури. Така, както не беше готова и за кризата около Украйна. Вселенският патриарх пак вбеси Кирил - обеща Украинска и Македонска църква Руският патриарх: Схизма, ако гърците признаят Украинска църква", "date": "2018.09.22", "title": "Война на църквите заради Украйна"}
{"url": "http://clubz.bg/73516-edna_zlokobna_lqtna_nosht", "text": "Тегне ли проклятие върху клана Кенеди? Какво точно се е случило на 18 юли 1969 г., когато млада жена умира при мистериозни обстоятелства? На тази тема посвещава публикацията си в “Шпигел” Щефан Вагнер.  В 23,15 ч Едуард (Тед) Кенеди напуска парти на малкия остров Чапакидик. Сенаторът изчезва с автомобил през нощта с младата Мери Джо Копечне с опит в предизборни щабове. Малко по-късно лимузината пада във водата от еднолентов дървен мост. Кенеди успява да се освободи. Въпреки усилията му, не може да извади жената от автомобила, сам доплува до сушата. Тя се удавя. Кенеди се връща пеш до партито. Двама от доверените му лица поемат с него с кола по посока на хотела, където е отседнал. Ляга си и едва след 10 часа съобщава за катастрофата. Обяснява закъснението с пълно изтощение и шок от случилото се. Само след няколко дни мнозина не могат да си обяснят противоречивите твърдения на Кенеди за скандала около катастрофата. Бил ли е пиян? Можел ли е да спаси Копечне? Защо не е потърсил помощ? И какво са правили жененият сенатор и красивата сътрудничка сами нощем в автомобил? Защо е изчакал цели 10 часа преди да съобщи за катастрофата? Била ли е Мери Джо Копечне бременна и е трябвало да бъде ликвидирана? Имало ли е трето лице в колата? Светлина не хвърля и холивудският филм “Чапакидик”, появил се на екран в САЩ през април т. г. Сега се разпространява и в Германия на DVD под заглавие “Алибито – игра на властта”. Тед Кенеди беше последната надежда на семейството за издигане до върховете на политиката, след като най-големият му брат загина във война, а двамата му други братя бяха убити при атентати. През 1963 г. първо президентът на САЩ Джон Кенеди, след това през 1968 г. Робърт (Боби) Кенеди, бивш правосъден министър и амбициозен политик сред демократите. Десетилетия наред и Тед Кенеди получаваше заплахи за убийство. Мери Джо Копечне загива на 28 години. В партито във вилата на остров Чапакидик са участвали шест млади жени и шестима мъже от политическата сцена на демократите. Един вид ученическа среща на бивши сътрудници на Робърт Кенеди. Копечне е била негова скретарка и талантлива участничка в предизборни кампании. Едуард Кенеди, 37-годишен, женен и баща на три деца, през лятото на 1969 г. е сенатор от щата Масачузетс и с амбиция през 1972 г. да е кандидат на демократите за президент на САЩ. Точно той е наел вилата за партито, а за нощувки на гостите е бил запазен хотел на съседния остров Мартас Винярд. Според твърденията на Едуард Кенеди, след като с Копечне напуска празненството, неволно прави завой и колата се насочва към плажа, в обратната посока към хотела. Полицай вижда автомобила едва към 0,45 ч., а не в 23,20 ч, както твърди Кенеди. Какво се е случило през това време? Според Кенеди след неуспешни опити да спаси жената, той се върнал пеш във вилата, където се е провеждало партито. Остава загадка защо не е потърсил помощ от хора, чиято къща се намира само на 150 м. от моста и е била осветена? В наетата от него вила за тържеството не е казал нищо на присъстващите. Помолил е само братовчед си и стар приятел от ученическите години да го придружат до мястото на катастрофата. И техните опити да спасят жената се оказали напразни. Помолил е да го откарат до брега, след което е плувал 150 метра, за да стигне до съседния остров. След полунощ няма ферибот. Пристигнал е в хотела и си е легнал в 2,30 ч. В 7,30 ч случайно вижда приятел, но не споменава за катастрофата. Следват телефонни разговори със съветници, адвокати и  с родителите на Копечне. Едва след като Кенеди узнава, че към 9 ч водолаз е извадил трупа на Копечне от потъналата кола, се отправя към полицейския участък. Там в 10 ч. заявява, че е бил зад волана. Местният полицейски шеф разрешава на Кенеди и на другите гости на празненството да напуснат острова, без да бъдат разпитани. По молба на Кенеди той оповестява случая пред медии едва три часа по-късно. Още същия ден трупът на Копечне е предаден на семейството й в Пенсилвания и то без да е установена причината за смъртта. Чак месеци по-късно прокуратурата разпорежда извършване на ексхумация и аутопсия. Родителите отказват. Разпитан е водолазът Джон Фейрар, извадил трупа на жената от потъналия автомобил. Според него от разположението на трупа можело да се заключи, че Копечне не се е удавила, а в продължение на часове е била жива в образуван голям въздушен балон, след което се е задушила. Пред следовател водолазът е заявил: През юли 1969 г. вниманието на обществеността е насочено към събитието на века. Мисията на “Аполо” и кацането на Луната на 20 юли. Но когато излязоха първите детайли, медиите се вторачиха върху пикантната история около Кенеди – влиятелен женен политик в автомобил с атрактивна блондинка, трагична катастрофа, смърт. Натискът върху Кенеди нараства, задкулисно кланът прави опити да повлияе на медии и правораздавателни органи. Седмица след катастрофата пред съд Кенеди се признава за виновен, че не е останал на местопроизшествието. Съдия присъжда два месеца арест, но същевременно разпорежда наказанието да не се изпълнява – въз основа на възрастта, на характера и на безупречния до този момент имидж. Според съдията в бъдеще Кенеди ще получи далеч по-голямо наказание, отколкото е в състояние съдът да му наложи. Прокуратурата не повдига обвинение за убийство по непредпазливост. Оливър Стоун: Ще скрие ли ЦРУ документите за смъртта на Кенеди? Още същата вечер Кенеди застава пред тв камери и пред милионна публика заявява, че не е управлявал автомобила под влияние на алкохол. Абсолютно неверни били и слуховете за неморално поведение между него и Копечне. Видният политик обмисля как да продължи кариерата си, съчетавайки откритост и събуждане на състрадание. След катастрофата го връхлетели редица емоции – скръб, страх, съмнения, изтощение, паника, объркване и шок. През главата му минавала и мисъл дали над клана Кенеди не виси ужасно проклятие. Накрая поиска вот на доверие от гражданите на Масачузетс. Сметката му излезе вярна. Обществеността застана зад него. Сенаторът не беше принуден да се оттегли. Дори година и половина по-късно той беше преизбран с 62 на сто от гласувалите. Все пак Тед Кенеди остана встрани от голямата сцена, не му се удаде да се кандидатира за президент. Лятната нощ в Чапакидик отпреди 49 години беше драматичен обрат в живота му. Една нощ, която промени всичко. Тя даде храна за приключенски теории, стотици книги, публикации и тв документалистика. През 2009 г. Едуард Кенеди отнесе истината в гроба. В биографията му “Верен компас”, публикувана след смъртта му същата година, той пише, че събитията от онази нощ го преследват всеки ден от живота му:", "date": "2018.09.22", "title": "Една злокобна лятна нощ"}
{"url": "http://clubz.bg/73520-forsmajorno_vks_prati_obirdjiite_na_rojenskiq_manastir_v_plovdiv", "text": "Върховният касационен съд излезе с определение по казус, пратен от Районен съд - Сандански в 16.54 ч вчера по електронна поща. ВКС определи делата,  , обвинена, че брутално е нападнала с цел грабеж Роженския манастир, привеждайки предстоятеля в безпомощно състояние, да се гледат от Районния съд в Пловдив.  Адвокат, бивш кандидат-кмет обвинен за грабежа в Роженския манастир Става въпрос за лица с имена Али Х., Гюлтекин Х., Юксел М. и адвоката Стефан Олег Матеев, който според информация на местните медии ги е организирал и ръководел. Целта е била да намерят съкровище на Яне Сандански, скрито в стените на манастира. С осем определения съдиите от югозападния град си правят отводи поради наличие на \"колегиални взаимоотношения\" с Матеев, който е практикуващ адвокат в същия регион.  Освен адвокат и бивш кандидат-кмет от ВМРО/НИЕ, Матеев е и син на известен следовател от района. Така РС-Сандански поради отводи не може да сформира състав, който да гледа дали задържаните да останат в ареста. Затова съставът на ВКС с председател Капка Костова праща случая в Пловдив. Клуб Z напомня, че деянието \"грабеж\", по което те са подведени, е много по-тежко по смисъла на НК от \"кражба\", тъй като е престъпление срещу личността - при него се застрашават животът и здравето. Чл. 198 ал. 1, по който ще отговаря групата, предвижда, ако няма други утежнения, от 3 до 10 години. По-късно съдът в Пловдив реши, че двама от задържаните остават в ареста - 44-годишният адвокат и 21-годишният обвиняем, който работи в Кипър и за него има предпоставка, че може да се укрие. Непълнолетните, на 16 и 17 г., са с мярка под надзор на инспектор от детска педагогическа стая.", "date": "2018.09.22", "title": "Форсмажорно: ВКС прати обирджиите на Роженския манастир в Пловдив"}
{"url": "http://clubz.bg/73501-zapodozrenite_za_skripal_svyrzani_sys_zagovora_sreshtu_cherna_gora", "text": "Руснаците, обвинени, че са отровили бившия руски шпионин Сергей Скрипал, са били свързани със заговора за убийство на черногорския президент Мило Джуканович в края на мандата му като премиер през 2016 г., съобщи британският в. \"Дейли телеграф\". Паспортите за прикритие на Александър Петров и Руслан Боширов са били от същата партида с паспорта на полковник Едуард Шишмаков, офицера от Главното разузнавателно управление (ГРУ) на Русия, обвинен в организиране на проваления опит за преврат в Черна  гора през октомври 2016 г., пише изданието. Доклад: Москва пратила 50 агенти убийци в Черна гора Разкритията предполагат, че паспортите са били издадени под фалшиви имена от специален орган на група офицери от военното разузнаване.  на организацията за разследваща журналистика \"Белингкет\" (Bellingcat) и на \"Рашън инсайдър\" (The Russian Insider) е показало също, че Петров е пътувал много по света, преди нападението с бойното отровно вещество \"Новичок\" срещу бившия руски двоен агент Сергей Скрипал и дъщеря му Юлия в Солзбъри, Великобритания. Не е ясно дали навсякъде го е придружавал Боширов, до чиито пътнически данни групата не се добрала. Почти веднага след като му е бил издаден паспортът за прикритие, Петров отишъл в столицата на Беларус Минск, дни преди да отлети за Амстердам -веднага след холандския референдум по споразумението за асоцииране и свободна търговия между ЕС и Украйна.  Месеци по-късно, през юли 2016 г., той взел автобус за Казахстан с легендата, че отива в Пекин, макар китайската столица да е на близо 5000 км оттам. Петнадесет дни по-късно се появил в Тел Авив, откъдет хванал полет за Москва.  Два месеца по-късно Петров използвал паспорта, за да лети за първи път до Обединеното кралство, пътувайки от Амстердам за Лондон за по-малко от седмица.   После се върнал в Лондон през февруари 2018 г. и престоял там шест дни. Използвал е паспорта за няколко пътувания до Холандия, Франция и Швейцария. Последното пътуване на паспорта за прикритие е 3 март тази година, когато е бил извършен опитът за убийство на Сергей Скрипал и дъщеря му Юлия. Петров и Боширов, които твърдят, че са били на отдавна планирана ваканция, са запазили самолетните си билети предната нощ. \"Белингкет\" твърди, че е получила информация от западноевропейска агенция, че двамата мъже били арестувани по-рано в Холандия. Неназовани източници са казали на \"Телеграф\", че нямат данни за такива арести.  По-рано стана ясно, че паспортните номера на заподозрените са три номера един след друг и че са имали маркировки \"строго секретно\" и \"не давайте информация\",  както и че са били издадени от орган, който обслужва разузнавачи и висши хора във властта.  Между номера на паспорта на Петров и този на полковник Шишмаков има само 26 последователни номера. Шишмаков е организаторът на опита за преврат в Черна гора преди изборите през октомври 2016 г. под псевдонима Едуард Широков.  Паспортът на Широков е бил издаден през август 2016 г.,  което би могло да означава, че дотогава специалният орган е издал 26 паспорта след април 2016 година, когато Петров е започнал да пътува. Интерпол е издал бюлетина за издирване на Шишмаков под псевдонима Широков. Заговорът за убийство на черногорския премиер Мило Джуканович беше осуетен само часове, преди да бъде задействан, припомня \"Телеграф\". ", "date": "2018.09.22", "title": "Заподозрените за Скрипал - свързани със заговора срещу Черна гора"}
