{"url": "http://clubz.bg/81296-zukyrbyrg_s_4_idei_za_regulaciq_na_internet", "text": "Нужни са нови регулации в Интернет, смята основателят и собственик на социалната мрежа Facebook Марк Зукърбърг. Той публикува пространен коментар върху 4 области, в които според него е нужно ново законодателство.  Става дума за вредното съдържание, защитата на изборния процес, неприкосновеността на личния живот и личните данни и преносимостта на данните от една платформа на друга. По отношение на \"вредното съдържание\" - общият термин, който Зукърбърг използва за терористична пропаганда, език на омразата и прочие - той смята, че интернет компаниите трябва да си създадат стандарт за това какво е вредно съдържание и как да бъде премахвано. И изтъква, че Фейсбук публикува напълно свободно политиката си за премахване на \"вредно съдържание\" и как тя се променя. Според него всяка интернет-платформа трябва да прави това. Важно е да се отбележи, че системите на Фейсбук често блокират хора не заради конкретно \"вредно съдържание\", а просто заради много докладвания от тролове или несъгласни с мнението на човека потребители.  Следващият приоритет е законодателство за защита на изборите. Зукърбърг се хвали за промените в политическите реклами, за които вече в много страни трябва да потвърдиш самоличността си, за да ги закупиш в социалната мрежа. Налице е и архив, в който може да се проследи кой плаща за рекламите, какви други реклами се пускат и към кого са насочени. По отношение на защитата на личните данни създателят на Фейсбук призовава за \"хармонизирана рамка в световен мащаб\". Според него тази рамка трябва да е регламентът на Европейския съюз - GDPR.  Последната област, която се нуждае от промяна, е гарантиране на принципа за преносимост на данните, смята Зукърбърг.", "date": "2019.04.01", "title": "Зукърбърг с 4 идеи за регулация на Интернет"}
{"url": "http://clubz.bg/81310-oficialno_evrohold_iska_za_kupi_chez_v_bylgariq", "text": "\"Еврохолд България\" официално е кандидат за покупката на бизнеса на ЧЕЗ в България. Съобщението, че холдингът е отправил обвързваща оферта за придобиване на активите на \"ЧЕЗ Груп\" бе разпространено днес. Преди седмица новината за участие на \"Еврохолд\" в сделката, но заедно с \"Инерком\" на Гинка Върбакова,  бе обявена от чешкия сайт \"Лидове новини\".  Чешка медия: \"Еврохолд\" и \"Инерком\" - заедно за сделката с ЧЕЗ Холдингът обаче ще участва самостоятелно в процедурата и не е партньор с някой от останалите кандидати, става ясно от официалното съобщение. Сделката, ако има такава, \"ще се финансира със собствени средства и с подкрепата на водещи западноевропейски банки\".   До избора на купувач за активите на ЧЕЗ Груп в България, Еврохолд България АД не може да разкрива повече детайли по темата, доколкото последните са конфиденциална информация, която може да увреди интересите на участниците в търга и акционерите на холдинга. \"Инерком\" пак удари на камък със сделката за ЧЕЗ Сагата с това кой би бил купувачът на \"ЧЕЗ Груп\" се точи повече от година, след като първоначално чешката държавна компания ЧЕЗ подписа предварителен договор с фирмата \"Инерком\" на Гинка Върбакова. След политически скандал, опит на правителството да влезе в сделката и съмнения около компанията на Върбакова, в крайна сметка Комисията за защита на конкуренцията не разреши на \"Инерком\" да купи ЧЕЗ. Фирмата обжалва пред съда, а делото предстои. КЗК отказа повторно да разглежда казуса, след като Върбакова излезе от част от фирмите си, свързани с производство на енергия, което бе един от аргументите за първия отказ на антимонополната комисия. ЧЕЗ преговаря с нов кандидат за бизнеса си в България В съобщението на \"Еврохолд\" се посочва, че до избора на купувач от страна на чешкия собственик темата няма да се коментира от съображения за конфиденциалност. \"Инерком\" пак удари на камък със сделката за ЧЕЗ ЧЕЗ преговаря с нов кандидат за бизнеса си в България", "date": "2019.04.01", "title": "Официално: \"Еврохолд\" иска за купи ЧЕЗ в България"}
{"url": "http://clubz.bg/81311-aresti_v_arsenal_razsledva_se_tyrgoviq_s_oryjie", "text": "Служител на завод \"Арсенал\" в Казанлък е изнасял части за оръжия, а други задържани лица са сглобявали от тях автомати за черния пазар. Групата е разкрита и заловена при мащабната акция на ГДБОП и Специализираната прокуратура, проведена в неделя в градовете Казанлък и Крън и в село Енина, съобщиха от държавното обвинение. При операцията са задържани общо 6 души. Във вторник съдът трябва да реши дали те да останат за постоянно в ареста, съобщи Нова тв. Схемата с незаконна търговия с оръжие тече от миналата година. Групата продавала един автомат „Калашников” за близо 2000 лева, а пистолетите били по 300 лева. Арестуваните са хванати в момент на сключване на сделка. Акция в оръжейния завод „Арсенал” имаше и преди няма и половин година. Тогава бяха изнасяни заглушители.", "date": "2019.04.01", "title": "Арести в \"Арсенал\", разследва се търговия с оръжие"}
{"url": "http://clubz.bg/81297-pognaha_mestnata_vlast_zaradi_zastroqvane_na_zeleni_ploshti", "text": "Върховната административна прокуратура прави поредна проверка на наредбите, приети от общинските съвети, засягащи застрояване, опазване и др. на озеленените площи на териториите на съответните общини. До момента са били установени 157 подзаконови нормативни акта, в които са допуснати различни нарушения, свързани със строителство в парковете и градините и с разполагането на различни търговски обекти върху тях. Това съобщиха днес от държавното обвинение. Разкрити са случаи, в които местните органи са допуснали възможност в обществените озеленени площи да се разполагат кафенета, сладкарници и други покрити обекти, в нарушение на Закона за устройство на територията (ЗУТ). Този закон урежда императивно допустимото застрояване в изброените места и на практика с подзаконовите актове се разрешава в озеленените площи да се намират обекти, каквито законодателят не позволява. Нарушения са констатирани и по отношение разрешената площ на преместваемите обекти, които могат да се поставят в паркове и градини. Пак според ЗУТ те могат да заемат до 10 на сто от площта на имота, като в ред общини е установено по-голямо процентно съотношение. Пак протест срещу небостъргач, \"натресен\" странно от съда в градинка В други наредби са предвидени незаконосъобразни възможности за промяна предназначението на съществуващите озелени площи. По закон не може да се променя предназначението на озеленените площи, които са реализирани и съществуващи. Изключението засяга единствено части от имоти, които не са реализирани и то за изграждане на елементи на техническата инфраструктура или на специални обекти, свързани с отбраната и сигурността на страната. Местните власти по места обаче не правели подобно разграничение и по този начин допускат да се постигне промяна на предназначението. Обикновено това се прави с цел застрояване. Нарушения прокуратурата е открила и по отношение на режима на използване на зелените площи. По закон за ползване на терени - общинска собственост се внася такса, а общините изисквали заплащане на наем. Установени са и разпоредби, с които се дава възможност кметове на общини да овластяват други лица да издават наказателни постановления, чрез които се налагат санкции за нарушения, изброяват още от държавното обвинение. По закон обаче санкциите може да се налагат само от кмета или заместниците му. Така при оспорване на акта, нарушителят може да остане ненаказан. Битка за градинка подпали три коли в Слатина Към настоящия момент, във връзка с образуваните преписки са подадени над 100 протести до административните съдилища. Нарушения от вида на посочените и други, с които са въведени различни режими в сравнение със законите са открити в 157 подзаконови актове, сред които действащите наредби в общини  Проверката продължава. Битка за градинка подпали три коли в Слатина", "date": "2019.04.01", "title": "Погнаха местната власт заради застрояване на зелени площи"}
{"url": "http://clubz.bg/81309-nato_gotvi_zasilvane_na_prisystvieto_v_cherno_more", "text": "Външните министри на страните от НАТО ще обсъдят на срещата си във Вашингтон допълнително повишаване на присъствието на алианса в Черно море, обяви генералният секретар Йен с Столтенберг. Срещата е на 4 и 5 април. На нея ще бъде отбелязана 70-годишнината от подписването на Вашингтонския договор, който дава началото на Северноатлантическия пакт. През 2018 г. кораби на НАТО са били в Черно море в продължение на 120 дни и това е повишение с 50 процента спрямо 2017 г., когато са били в района за 80 дни, изтъкна Столтенберг. Очаква се министрите тази седмица да одобрят допълнителни учения в Черно море. Домакин на подобно учение е Грузия, а следващото ще бъде в румънски води. САЩ и НАТО разширяват военното си присъствие в Черно море Предвиждат се също учения в черноморски пристанища, както и повишаване на обмена на данни между държавите от пакта и техните партньори. Ученията ще обхванат подготовката на военноморските и граничните сили. Русия продължава да нарушава Договора за ликвидиране на ракетите със среден обсег, а времето изтича, каза още генералният секретар. Той призова Москва да възстанови спазването на Договора и уточни, че НАТО не предвижда въвеждането на нови наземно разположени ракети в Европа Министрите ще обсъдят следващите стъпки, свързани с възможността за официалното отпадане на Договора. На 2 февруари САЩ обявиха едностранно излизането си от него и подадоха шестмесечно предизвестие до Русия. Срокът изтича на 2 август. Вашингтон предприе тази стъпка в отговор на разработването и разполагането от страна на Москва на ракетна система 9М729. За руската заплаха говори и Кей Бейли Хъчисън, посланичката на САЩ в НАТО. По време на видеоконферентна връзка с журналисти в Брюксел тя изтъкна, че Москва става все по-агресивна. Дипломатката очаква Конгресът на САЩ да одобри наесен присъединяването на Република Северна Македония към НАТО.", "date": "2019.04.01", "title": "НАТО готви засилване на присъствието в Черно море"}
{"url": "http://clubz.bg/81304-uestminstyr_otnovo_poema_yuzdite_na_brekzit", "text": "За втори път Уестминстър иззема функциите на правителството и ще опита да отклони Великобритания от курса към \"твърд Брекзит\" на 12 април, след като на 29 март сделката на Мей бе отхвърлена за трети път, предаде Ройтерс.  Британският парламент отхвърли за трети път сделката за Брекзит (ВИДЕО) В 21 часа българско време парламентът ще гласува девет предложения, които включват: митнически съюз, втори референдум, напускане без сделка, предотвратяване на \"твърд Брекзит\" и други. На споразумението, което премиерката постигна с ЕС през ноември 2018 г., отново бе нанесен удар - много е вероятно тази вечер депутатите да одобрят \"мек Брекзит\" - напускане на Съюза, но оставане в митническия съюз. Дори и да бъде прието обаче, премиерката може да не се съобрази с него. Джеръми Корбин иска митнически съюз с ЕС След това се очаква Мей да подложи сделката си на четвърто гласуване в сряда, след като постепенно намалява опозицията срещу споразумението ѝ - на последния вот то бе отхвърлено с 286 гласа \"за\" срещу 344 гласа \"против\". Несигурността, която действията на премиерката култивираха във Великобритания, въздейства на бизнеса. Това сподели Юрген Майер, който е главният директор на британското представителство на германската компания \"Сименс\". Според него Обединеното кралство разрушава репутацията си на стабилна държава. Бизнесменът призова лидерите на страната да потърсят решение различно от \"твърдия Брекзит\".  на Консервативната партия (функцията му е да принуждава останалите представители на партията да следват волята на лидера ѝ по време на гласуване в парламента) разкритикува правителстото, че не е признало още след предсрочните избори през 2017 г., че крайният резултат ще е \"мек Брекзит\".  Парламентът може да изземе контрола над Брекзит от правителството Тогава управляващата партия загуби мнозинството си и трябваше да разчита на ултраконсервативните депутати от Демократическата юнионистка партия, за да одобри сделка за \"Брекзит\". Смит определи тяхното поведение за  . Говорител на правителството отбеляза, че \"Брекзит\" е извадил на показ   от всички страни по дебата. Той отхвърли възможността за свикването на предсрочни избори, за да се разбие блокадата в парламента, тъй като според Мей това не би било в интерес на нацията. Джеръми Корбин иска митнически съюз с ЕС Парламентът може да изземе контрола над Брекзит от правителството", "date": "2019.04.01", "title": "Уестминстър отново поема юздите на \"Брекзит\""}
{"url": "http://clubz.bg/81307-borisov_otide_lichno_v_pristoe_s_obeshtanie_kym_tyutyunoproizvoditeli", "text": "Премиерът Бойко Борисов обеща лично на тютюнопроизводители, които миналата седмица организираха протест, че още тази седмица ще се намери механизъм, чрез който да получат пари, които им се дължат за продукция от гръцка фирма. Министър-председателят отиде в село Пристое за среща с тютюнопроизводители от Североизточна България, които вече три години не са получили парите си от гръцка фирма, която е изкупила тютюна Въпросната фирма все още дължи над 1 милион лева. Протестиращи блокираха главния път Шумен-Силистра в събота и заявиха, че движението няма да бъде пуснато, докато не дойде премиерът или не получат гаранции, че ще се срещнат с него в близките дни. Пред премиера от бранша се оплакаха също, че след като години наред са получавали субсидии, без да бъдат облагани сега трябва да платят накуп налозите. По въпроса с данъците министър-председателят обясни, че засега няма решение, но ще се мисли такова. По думите му опцията е задълженията да бъдат разсрочени за дълъг период от време, каквато мярка в крайна сметка бе приета за дълга на Главното мюфтийство към държавната хазна. Борисов припомни, че от ГЕРБ искали да опростят задължението на вероизповеданието, но \"се нададе голям вой\" и затова се минало на варианта с разсрочване за 10 години.  ", "date": "2019.04.01", "title": "Борисов отиде лично в Пристое с обещание към тютюнопроизводители"}
{"url": "http://clubz.bg/81299-kitaj_predupredeni_ste_za_edin_poqs_edin_pyt", "text": "Китай никога не е вкарвал в   участници в проекта \"Един пояс, един път\". Това заяви Ян Цзечи един от водещите дипломати на комунистическата държава, цитиран от Ройтерс. Той определи критиците на външната политика на Китай в  . Инициатива на президента Си Дзинпин \"Един пояс, един път\" цели възстановяването на древния Път на коприната чрез мащабни инвестиции в инфраструктурата, които свързват Пекин с Азия и Европа. Китай обеща $ 124 млрд. за новия Път на коприната На 21 март Италия се превърна в първата държава от Г-7 (Седемте най-развити икономики в света), която да се присъедини към \"Един пояс, един път\". Множество западни държави, сред които може да се открои Америка, критикуват инфраструктурните инвестиции на Китай в други страни.  Италия ще е новата спирка на китайския \"Път на коприната\" Според тях така Пекин си купува политическо влияние, тъй като получателите не могат да изплатят дълговете си. Планът на Китай за доминация в Южна Европа Ян Цзечи осъди обвинителите на Китай.  Ян отбеляза, че много държави, компании и обикновени хора участват в проекта, което  за това, че Пекин залавя страни в  .  Напротив, според Ян нито една държава членка на \"Един пояс, един път\" не е изпадала в дългова криза, а някои дори са успели да се измъкнат от  . Италия ще е новата спирка на китайския \"Път на коприната\" Планът на Китай за доминация в Южна Европа", "date": "2019.04.01", "title": "Китай: Предупредени сте за \"Един пояс, един път\""}
{"url": "http://clubz.bg/81301-zaplashvashtiqt_po_pantofi_borisov_zadyrjan_za_24_chasa", "text": "Мъжът от Варна, който заплашвал в социалните мрежи премиера Бойко Борисов, е задържан за 24 часа. А по случая Районната прокуратура във Варна е завела досъдебно производство за закана за убийство, става ясно от официално съобщение.  Претърсен е и домът на Теодор Н., разпитана е и приятелката му, която заснела застрашаващия според българските власти клип със заканите. \"Делото е за извършено престъпление по член 144, ал. 3, във връзка с ал. 2 и по член 325, ал. 2, предл. 2 от Наказателния кодекс. Действията по разследването установяват къде и от кого са направени клипът и снимката, които са били публикувани във фейсбук на 26 март тази година. За срок до 24 часа по Закона за МВР е задържан Теодор Н., който е отправил заканата за убийство и е извършил хулиганските действия. Извършено е претърсване в дома му и е разпитана приятелката му, която е разказала, че тя е заснела клипа със заканата.  гласи съобщението. В неделя стана ясно, че полицията проверява заплахи за убийство към Борисов. Те са били отправени във фейсбук от Теодор Н. от Варна. , написал мъжът. Полицията проверява заплахи към Борисов Във видеото мъжът е някъде в домашна атмосфера и в неформално облекло, с чехли, от които стърчат пръстите му. За разлика от сериозността, с която реагираха от полицията и прокуратурата, потребители на социалната мрежа са подходили някак лековато на заплахата за националната сигурност и изказват даже съмнения дали оръжието не е бутафорно. Пред бТВ Теодор Николов разказа, че е видеооператор и че пушката, с която се е снимал, е с капси. Той участвал активно в протестите срещу властта, а чашата на търпението му преляла заради \"Апартаментгейт\". Не бил партийно обвързан. Сигналът срещу Теодор е бил подаден от \"Пик\".", "date": "2019.04.01", "title": "Заплашващият по пантофи Борисов задържан за 24 часа"}
{"url": "http://clubz.bg/81305-shefyt_na_kpkonpi_ipotekiral_terasa_koqto_tvyrdi_che_ne_pritejava", "text": "Шефът на антикорупционната комисия Пламен Георгиев е ипотекирал в банка част от жилищния си имот, за която самият той отрече да е формално негова собственост. Става въпрос за терасата към тризонета на Георгиев, която хем е в нотариалния му акт, хем по закон заявява, че е обща част и следователно не се декларира.  Това показва проверката на ипотеката, която обезпечава жилищния му кредит, с която  разполага. През април 2017 г. Георгиев придобива апартамент срещу сумата от 293 000 лева. Сделката е финансирана с банков кредит от 189 500 лева, разказва бТВ. Шефът на КПКОНПИ като гражданин: Явно има нещо притеснително около \"Артекс\" В нотариалния акт на антикорупционния шеф попада и вече добре известната тераса със зидана постройка, за която днес от Антикорупционния фонд съобщиха, че е със зимни градини и сауна за шест души. В имуществената си декларация обаче шефът на КПКОНПИ пропуска въпросната тераса, обявява само апартамент от 156 квадрата и тераса от 48 квадрата. Преди дни в официална позиция антикорупционният шеф категорично отрече да е собственик на недекларираните 186 квадрата: КПКОНПИ се самосезира за имотите на Цветанов, Цачева, Рашидов и Ваня Колева В договора на антикорупционния шеф за жилищен кредит обаче пише друго, според документа, предоставен на бТВ. Терасата е ипотекирана като негова собственост: Или  Днес Георгиев е отказал коментар. Пламен Георгиев: Парите на Трайчо Трайков са за нас необясними пари Дългогодишният адвокат по вещно право Валя Гигова обяснява пред бТВ, че ако Георгиев е смятал, че терасата е обща част, то тя не би следвало да е описана в нотариалния му акт. По думите ѝ ако терасата не е негова, това би направило ипотеката нищожна: Днес от АКФ съобщиха още, че през 2016 г. предишните собственици на имота са го продавали на доста по-висока цена от декларираната след сделката от Георгиев. А терасата на второ ниво не само не е за общо ползване от съкооператорите, а на нея има зимни градини и сауна за шест души, предназначени само за собственика на този апартамент. Привечер група граждани поиската и оставката на Пламен Георгиев от КПКОНПИ. Протестът не беше мащабен.   КПКОНПИ се самосезира за имотите на Цветанов, Цачева, Рашидов и Ваня Колева Пламен Георгиев: Парите на Трайчо Трайков са за нас необясними пари", "date": "2019.04.01", "title": "Шефът на КПКОНПИ ипотекирал тераса, която твърди, че не притежава"}
{"url": "http://clubz.bg/81291-nikolaj_jordanov_shte_sydijstva_ludogorec_cska_sofiq", "text": "Николай Йорданов ще ръководи четвъртфинала за Купата на България \"Лудогорец\" - ЦСКА-София, съобщи съдийската комисия на БФС на официалния сайт. Двубоят е на 3 април, сряда, от 18:30 часа. И в тази фаза се играе по един двубой, така задължително ще има победител. Това е най-интересният четвъртфинал. Двубоите в турнира започват на 2 април от 18:30 ч, когато е срещата \"Етър\" - \"Локомотив\" (Пловдив). На 4 април (четвъртък) са срещите \"Струмска слава\" (Радомир) - \"Септември\" от 16:30 ч и \"Ботев\" (Пловдив) - \"Черно море\" от 18:30. Приятната изненада е тимът от Радомир, който единствен извън елита достигна дотук и не е без шансове да се озове на полуфинал, тъй като среща борещия се за оцеляване \"Септември\". \"Лудогорец\" и ЦСКА-София ще играят още веднъж тази седмица - в събота от Първа лига. Отново в Разград. В шампионата по-рано през сезона \"орлите\" спечелиха като домакини, а на \"Българска армия\" срещата завърши наравно.", "date": "2019.04.01", "title": "Николай Йорданов ще съдийства \"Лудогорец\" - ЦСКА-София"}
{"url": "http://clubz.bg/81280-ataka_nabira_evrodeputati_s_rialiti_i_sms", "text": "Три имена, имейл адрес, телефон (не е задължителен), CV, мотивационно писмо, навършени 21 години, чисто съдебно минало и да не си Волен Сидеров или Десислав Чуколов. На тези минимални условия трябва да отговарят кандидатите на \"Атака\" за... европейски депутати. Партията тръгва по пътя на шоумена Слави Трифонов и обявява телевизионна кампания за набиране на политици. Места в листата ще спечелят онези, събрали най-голям брой SMS. Това става ясно от последните публикации в социалните мрежи и от тв предавания на политическата формация в телевизията й \"Алфа\". Очевидно след като не се осъществи \"патриотично-консервативният алианс\" с Николай Бареков, а общото явяване на коалиция \"Обединени патриоти\" все така изглежда като мираж, ръководството на \"Атака\" е решило да заложи на риалити форматите в търсене на банка кадри.  Прогноза на ЕП: \"Демократична България, “Воля“, „Атака“ и ВМРО - с шанс за по 1 евродепутат Каракачанов: \"Обединени патриоти\" или заедно, или трите партии поотделно Идеята е следната - пращаш писмо по електронната поща или на място в централата на партията и всяка вечер от днес до 19 април в тв \"Алфа\" кандидатите за 5-годишен мандат в Европарламента ще споделят размисли по различни теми. Зрителите на партийната медия ще гласуват за този от тях, който желаят да бъде поместен в листата на \"Атака\". Гласуването ще се извършва с изпращане на съобщение на номер, определен за всеки от участниците в съответното предаване. От \"Атака\" са помислили и за пресичане на \"корпоративния\" вот - ще могат да се пускат до три SMS за даден участник от един и същ мобилен номер. За показно в същото предаване бяха поканени трима от участниците - не кандидатите - уточни водещият, защото една от младите дами нямала 21.  Склонна ли си да подпишеш документ, с който се лишаваш съвсем умишлено и доброволно от голяма част от заплатата си?, попитана бе Ива Колева. И отговорът, разбира се, беше \"да\" - за училища, както и за \" И се изказа и на тема миграция: Според Венимира Борисова (момичето, което няма 21 г.) \"този, който е внесъл проджендърски документ, този документ не просто следва да бъде отхвърлен, ами вносителят следва да понесе своето наказание\". Този настойчив въпрос от редиците на \"Атака\" идва от кампанията, която Волен Сидеров поде срещу сегашния депутат на коалиционния му партньор ВМРО Ангел Джамбазки. Малко преди Сидеров да заяви на конгреса на ВМРО преди седмица, че е готов двете партии да се явят заедно на евровота, а Джамбазки е най-логичният водач на листа, от страниците на партийния вестник, както и в редица предавания на партийната телевизия, всеки ден се изчисляваше с какви пари Джамбазки е влязъл в ЕП и с какви излиза в края на мандата си. \"Патриотите\" окончателно се разцепиха за евровота Въпреки готовността на Сидеров за общо явяване с \"воеводите\" лидерът Красимир Каракачанов даде заявка, че или \"Атака\", ВМРО и НФСБ ще се явят заедно, както са заедно в управлението на страната, или всяка поотделно. Валери Симеонов обаче даде заявка, че НФСБ не желае да ходи на избори с формацията на Сидеров. Така, макар и да няма официално решение на коалиционните партньори в \"Обединени патриоти\" заедно или отделно ще се явят за вота на 26 май, и трите партии стартираха собствени кампании. ВМРО посочи Джамбазки за водач на листа и вече \"украси\" страната с рекламни билбордове с лика му, НФСБ посочи лидера си за водач, а \"Атака\" очевидно е решила да заложи на риалити формат за набиране на своята листа. Каракачанов: \"Обединени патриоти\" или заедно, или трите партии поотделно \"Патриотите\" окончателно се разцепиха за евровота", "date": "2019.04.01", "title": "\"Атака\" набира евродепутати с риалити и SMS"}
{"url": "http://clubz.bg/81283-alfa_risyrch_apartamentgejt_nanasq_seriozni_shteti_na_gerb", "text": "\"Апартаментгейт\" нанася сериозни щети върух образа и доверието към ГЕРБ във важен момент - два месеца преди евровота. Това сочат данните от последното национално представително изследване на \"Алфа рисърч\". То е проведено между 22 - 26 март 2019 г., сред извадка от 1011 пълнолетни граждани. Проучването съвпадна с разкритията за придобити от властимащи на различни позиции евтини апартаменти и подадените оставки - на Цветан Цветанов като шеф на ПГ на ГЕРБ и като депутат, на Цецка Цачева като министър на правосъдието и на двама зам.-министри.  След известно „откъсване“ на ГЕРБ пред БСП през февруари, към момента ножицата между двете политически сили плътно се затваря, като дистанцията между тях е в рамките на статистическата грешка.   ДПС събира 10,6% от потенциалния вот и е третата политическа сила, сигурен участник в Европейския парламент. Предвид твърдостта на ДПС избирателите, спад в активността ще увеличи тежестта на Движението и подобно на евровота от 2007 г. би могло да ги постави в по-голяма близост до водещите ГЕРБ и БСП, коментират от \"Алфа рисърч\". С 5,1 на сто \"Демократична България\" е много близко до евродепутатско място. Резултатите за останалите партии са 4,1 на сто за ВМРО (която е с най-висок процент от трите формации в \"Обединени патриоти\", за които все още не е ясно в каква форма ще се явяват на изборите), 2,2 на сто за НФСБ, \"Атака\" - 2,1% и \"Воля\" - 1,9 на сто. Липсата на реални дебати по европейските теми и по позицията на България в тях, както и текущите скандали, имат за ефект силно ограничаване на желанието за участие в предстоящите избори. Към края на март 35% от имащите право на глас българи твърдят, че със сигурност ще участват в изборите за Европейски парламент. Почти две трети се колебаят, или са твърдо убедени, че няма да гласуват. - Анализът сочи, че сближаването на позициите между ГЕРБ и БСП е резултат от три фактора:  ,  Формулата ГЕРБ-СДС привлича подкрепата на две трети от бившите избиратели на ГЕРБ и една четвърт от тези на Реформаторския блок. БСП успява да задържи над 80 на сто от гласувалите за нея преди две години. - с вот от 5,1% е все още малко под бариерата от 5.88%, необходима за спечелването на мандат. - Сред \"Обединени патриоти\" като партия с най-голям шанс за излъчване на евродепутат се очертава ВМРО, но това ще зависи до голяма степен от способността ѝ да привлече част от вота на останалите  националистически формации. Другите политически сили събират под два процента от действителните гласове. - Ако тенденциите за паритет между водещите партии продължат, а други политически сили се окажат близки до прага за излъчване на евродепутати,  Началните реакции на гражданите, измерени в хода на развитието на скандала, са твърде остри – едва 10,3% са на мнение, че няма проблем в придобиването на апартаментите, това е предизборна атака от страна на опозицията. Според над две трети или 66,6 на сто обаче това е злоупотреба с влияние на хора във властта. Почти  също споделя това мнение. В по-общ политически план чувствително ерозира образът на ГЕРБ по отношение на  заявката за решителна борба срещу  корупцията, с която дойде на власт през 2009 г. Към момента  . За БСП така мислят 11,3% от анкетираните. 7,4 на сто са на мнение, че истинската битка се води от „други политически сили“. Според преобладаващото мнозинство обаче ( 57,3%) никой не води решителна борба с корупцията в България. Доколко силна като интензитет и виталност е тази нагласа и дали тя ще окаже съществено влияние върху евровота, ще покаже хода на кампанията за предстоящите европейски избори. \"Изследването не може да установи какъв е „приносът“ на последния скандал за отношението на гражданите към управлението (на фона на вече съществуващи проблеми като пререканията между партиите в малкия коалиционен партньор, опрощаването на дълговете на Главното мюфтийство, промените в Изборния кодекс, протестите на  различни професионални групи и пр.), но съдейки по динамиката на обществените нагласи, той вероятно е усилил вече съществуващи съмнения и като резултат – тегли надолу партия, правителство, премиер\", коментират от \"Алфа рисърч\".  – от 17% на 13%, отрицателното нараства до 52%, като отлив на доверие е налице дори сред вътрешния кръг симпатизанти на управляващите партии. \"Алфа рисърч\": \"Демократична България\" се изравнява с \"патриотите\"  (28% доверие срещу 43% недоверие). - Сред министрите, с най-високо доверие продължава да се ползва Томислав Дончев, следван от Екатерина Захариева и Красен Кралев. Позитивен индекс (превес на положителните над негативните мнения) имат също образователния министър Красимир Вълчев, на туризма Николина Ангелкова и на транспорта Росен Желязков. \"Тренд\": ГЕРБ - 33,6%, БСП - 30,4% сред гласуващите - , но неодобрението, резултат от проблемите с кворума и гласуваните спорни законови текстове, продължава да расте, достигайки 59%. Единствено председателят на парламента Цвета Караянчева успява да запази личен рейтинг.  Тя се ползва с  два и половина пъти по-високо  одобрение спрямо Народното събрание (20% одобрение) и двойно по-ниско неодобрение (30%). \"Сова Харис\": 7 мандата за ГЕРБ, 6 - за БСП, 3- за ДПС. Един под въпрос - и към края на месец март получава положителни оценки от 51% от българските граждани, срещу 15% отрицателни. - След арестите на знакови фигури на икономическия „преход“ в България, за първи път от пет години е налице, макар и слаб ръст в доверието към прокуратурата и съда. - Сред лидерите   бележи ръст от 4 на сто и стига до 23%. С 3% увеличава рейтинга си Красимир Каракачанов, а Валери Симеонов и Волен Сидеров – с  по 2%. Въпреки че към момента кампанията за европейските избори изглежда като че ли изцяло изместена от междупартийното противопоставяне, пътят, който Европа ще поеме през следващите пет години не е безразличен за българските граждани. През последната седмица на март \"Брекзит\" не просто прикова общественото внимание на цяла Европа, но даде нов тласък на дебата за бъдещото развитие на ЕС. Макар много хора да смятат, че България не е пряко въвлечена в процеса, той оказва влияние и у нас. Сред българското общество доминира очакването за негативно влияние на \"Брекзит\" – върху самата Великобритания, върху ЕС като цяло и върху България, в частност. Тази обща оценка, заедно с факта, че всяко пето домакинство вижда пряк риск за себе си, защото има близки в Обединеното кралство, карат 54% от българите да се обявят категорично против напускането на Великобритания. Мнението, че тя трябва да напусне ЕС споделят 15%.  Същевременно, несъстоялият се на 29 март развод между ЕС и Великобритания, консолидира проевропейската ориентация на българина. . На обратната позиция са едва 8%. - Проблемите около \"Брекзит\" са пример за ползите от членството и мнозинството от 61% подкрепят позицията за повече взаимни остъпки между държавите в името на по-силен ЕС, срещу 39%, според които националните интереси трябва да бъдат твърдо отстоявани, дори с риск за отслабване на ЕС. - Умерените, системни партии се припознават като способни да постигнат по-сплотен Европейски съюз и в съотношение 2:1 са предпочитани от българските избиратели пред популистките и противопоставящите се на политическия елит формации. Така, въпреки някои негативни настроения срещу конкретни решения на ЕС, като така нар. пакет „Мобилност”, например, потенциалният евроскептичен вот  остава ограничен и без консолидираща го политическа сила в сравнение с други страни-членки. \"Тренд\": ГЕРБ - 33,6%, БСП - 30,4% сред гласуващите \"Сова Харис\": 7 мандата за ГЕРБ, 6 - за БСП, 3- за ДПС. Един под въпрос", "date": "2019.04.01", "title": "\"Алфа рисърч\": \"Апартаментгейт\" нанася сериозни щети на ГЕРБ"}
{"url": "http://clubz.bg/81285-zapadni_medii_za_ukrajna_smajvashta_pobeda_na_netradicionen_kandidat_prezident", "text": "Телевизионен комик води на първия тур на изборите в Украйна, пише   като цитира частични резултати от преброяването на бюлетините. Изданието отбелязва, че Володимир Зеленски се очаква да спечели внушителна преднина на първия тур и отбелязва, че един комедиен актьор без никакъв политически опит може да стане следващият президент на Украйна.  също съобщава, че Зеленски води след първия тур, но подчертава, че всички погледи са насочени към драматичното отпадане на бившия премиер Юлия Тимошенко, която обаче оспорва прогнозните резултати, показващи, че не стига до втори тур, оставайки малко след президента Петро Порошенко. Вестникът цитира украинския политически наблюдател Володимир Фесенко, според когото кампанията на Тимошенко е била популистка и се е провалила в посланието си. Той смята, че съсредоточаването на Порошенко върху армията и религията и обръщането Зеленски към младите хора и бъдещето са се оказали по-важни за избирателите.  По думите на Фесенко Тимошенко ще оспорва докрай, преди да се съсредоточи върху своето отмъщение. Анализаторът смята, че тя почти сигурно ще подкрепи на втория тур Зеленски. Повечето от останалите опозиционни кандидати вероятно ще направят същото, което значи, че шоуменът е почти сигурен фаворит, отбелязва \"Индипендънт\".  коментира, че на изборите са доминирали тревогите, които будят вялата икономика, прозападният й курс и изтощителната и продължаваща вече пет години война с проруските сепаратисти. Изданието добавя, че силното представяне на Зеленски отразява ширещото се разочарование от това, което много хора смятат за липса на осезаема промяна пет години след прозападната революция. Ако неопитният в политическо отношение кандидат Зеленски победи, той ще се изправи пред много предизвикателства - от справяне с икономическите трудности до преговори с руския президент Владимир Путин, отбелязва \"Вашингтон пост\". Първи прогнози преди балотажа в Украйна - в полза на комика кандидат-президент Няма шега, украински телевизионен комик печели първия тур на изборите, пише   и подчертава, че това е голямо поражение за политическата класа в Украйна. \n\tТова е силно представяне на нетрадиционен кандидат без никакъв политически опит, допълва вестникът. \n\t\"Ню Йорк таймс\" определя резултата от вчерашния първи тур като смайващ и коментира, че резултатите от президентските избори са важни за бъдещето на страната, превърнала се в европейската фронтова линия в новата ера на конфронтация между Русия и Запада.  \n\t   отбелязва, че в резултатите от украинските избори прозира разочарование от политическия елит във втората най-бедна страна в Европа. Изборната надпревара в Украйна се следи с голямо внимание както от Русия, така и от Запада, пише вестникът. Германските   и  отбелязват, че изборите са били важен тест за нагласите след проевропейските протести на Майдана преди пет години. \"Франкфуртер алгемайне цайтунг\" допълва, че на изборите са се явили общо 39 кандидати - толкова, колкото никога досега на президентски избори в Украйна, пише БТА. Победата на Зеленски не е първата по рода си, припомнят много издания. В Италия популисткото движение \"5 звезди\" на комика Бепе Грило спечели парламентарните избори и вече месеци наред управлява страната.", "date": "2019.04.01", "title": "Западни медии за Украйна: Смайваща победа на нетрадиционен кандидат-президент"}
{"url": "http://clubz.bg/81287-pulev_da_se_izvini_da_poeme_otgovornost_ako_trqbva_da_si_plati", "text": "Двукратната олимпийска шампионка по бокс Класира Шийлдс е поредната, която разкритикува Кубрат Пулев заради това, че целуна репортерката Дженифър Равало в края на интервю след мача му с Богдан Дину в Калифорния. 24-годишната Шийлдс е олимпийска шампионка от Рио де Жанейро и Лондон. Тя вече е в професионалния бокс и е непобедена досега в средните категории. Целувката Би Би Си се спира на снимката и видеото, които в петък и събота се появиха във фейсбук - в официалния профил на Тервел Пулев и в Pulev Sport. Часове по-късно снимката, на която Джени Суши седи в компанията на Тервел и мъж със замазано лице, беше премахната. На видеото пък личи как Равало танцува в скута на мъж от обкръжението на Кобрата. Британската обществена медия цитира братя Пулеви, които разказват, че журналистката от никому неизвестен досега сайт от Лас Вегас останала на партито след мача до ранни зори. Продължил ли е напред Кубрат Пулев Междувременно стана ясно, че Богдан Дину е обжалвал пред Спортната комисия на Калифорния съдийското решение на мача по-миналата неделя. Румънският полицай иска отнемане на победата на Кобрата заради ударите, които понесе в задната част на главата си. Това стана малко преди да бъде нокаутиран, а двубоят беше прекъснат и на Кубрат бе присъдена наказателна точка, но съдиите обсъждаха дисквалифицирането му. Не се стигна до такова - решението беше, че Пулев е ударил Дину по непозволен начин неволно. \"Ако една жена е сексуално пресирана, насилена или застрашена...\" (ВИДЕО, СНИМКИ) Спортната комисия на Калифорния е същата, която замрази боксовия лиценз на Пулев на територията на щата и ще се произнесе окончателно на 14 май. Продължил ли е напред Кубрат Пулев \"Ако една жена е сексуално пресирана, насилена или застрашена...\" (ВИДЕО, СНИМКИ)", "date": "2019.04.01", "title": "\"Пулев да се извини, да поеме отговорност, ако трябва - да си плати\""}
{"url": "http://clubz.bg/81286-zapoznajte_se_s_volodimir_zelenski", "text": "Украйна вероятно ще има нов президент и неговото име ще е Володимир Зеленски. Той спечели убедително първия тур, който се състоя на 31 март - при обработени 22 процента от протоколите Зеленски получава над 30 процента. За настоящия държавен глава Петро Порошенко са гласували 16,8 на сто от украинците, а за Юлия Тимошенко - 13,29 процента.  Първи прогнози преди балотажа в Украйна - в полза на комика кандидат-президент Преднината му се очаква да се увеличи преди балотажа на 21 април, тъй като по-голямата част от поддръжниците на отпадналите кандидати са склонни да подкрепят младия актьор вместо компроментиралия се през последните пет години Порошенко. Поне това твърдят социолози към момента.  Зеленски за първи път попада в радара на украинските граждани, когато през 2006 г. участва в местната версия на \"Dancing stars\". По-късно се превръща в един от водещите украински актьори, като участва предимно в романтични комедии -   и други. Той също е художествен ръководител на продуцентското студио \"Квартал 95\". Комик ли ще е новият президент на Украйна В най-ключовата роля в кариера си той излиза от модела на \"романтик\" и влиза в дълбоките води на голямата политика - става президент на Украйна в сериала \"Слуга на народа\", чийто първи епизод е излъчен през 2015 г. Зеленски играе учителя по история Василий Голобородько, който в пристъп на гняв изразява недоволство от корумпираното украинско правителство пред ученици, които заснемат монолога му. Видеото е публикувано в социалните мрежи, събира милиони гледания и помага на Василий да стане президент.  Сериалът е много популярен - включен е в богатия каталог на онлайн платформата за гледане на филми \"Нетфликс\". Още преди да обяви кандидатурата си на 31 декември 2018 г., Зеленски вече бе определян за фаворит на състоялите се президентски избори тази неделя. Благодарение на сюжета и убедителната игра на комедийния актьор, той успя да убеди голяма част от украинските избиратели, че е подходящ за държавен глава и в реалния живот. Така може да отговорим на вечната дилема - \"Изкуството имитира живота или животът имитира изкуството?\". За Украйна второто изглежда по-валидно. Евромайданът пак пламна (снимки) По време на президентската си кампания Зеленски сподели, че иска родината му да се присъедини към ЕС и НАТО и добави, че украинският народ вече е избрал пътя на \"евроинтеграцията\".  Според него обаче този избор трябва да бъде направен от украинския народ, което трябва да се случи в два отделни референдума. В програмата на Зеленски е посочено, че той \"ще направи всичко възможно, за да може\" Украйна да кандидатства за членство в Европейския съюз през 2024 г.\".  Украйна записа в конституцията си, че се стреми към членство в НАТО и ЕС В интервю през декември Зеленски заяви, че желае да започне диалог с Москва относно Донбас и добави, че не вярва да успее да върне Крим, докато Путин е на власт. Подобно на \"алтер егото\" си Василий Голобородько, Зеленски ще се опита да възстанови доверието на избиратели в правителството. Той обещава да се пребори с ширещата се корупция и безработицата, да извърши реформи в съдебната система и да привлече инвестиции от чужбина.  В края на януари руският вестник \"Правда\" публикува изявление на потенциалния нов президент на Украйна. Историята помни и други случаи на актьори, които влизат в политиката - от победителя в Студената война Роналд Рейгън, до настоящия президент на САЩ Доналд Тръмп, който задължава режисьорите, снимащи филми в неговите сгради, да му дават малка роля. От Зеленски зависи с коя категория \"президенти комици\" ще бъде свързван след време. Комик ли ще е новият президент на Украйна Евромайданът пак пламна (снимки) Украйна записа в конституцията си, че се стреми към членство в НАТО и ЕС", "date": "2019.04.01", "title": "Запознайте се с Володимир Зеленски"}
{"url": "http://clubz.bg/81288-sydiite_iskat_veto_na_promenite_v_zakona_za_sydebnata_vlast", "text": "Съюзът на съдиите в България (ССБ) поиска от президента Румен Радев да наложи вето на последните промени в Закона за съдената власт (ЗСВ). Според съдиите тези промени  противоречат на основни конституционни принципи и създават предпоставки за произвол. Измененията предвиждат при предсрочно прекратяване на мандата на членовете на Инспектората към Висшия съдебен съвет (ИВСС) и на главния инспектор, новоизбраните да не довършват техния мандат, а да започват свой мандат, съответно 4 и 5 години. Освен това се предвижда възможност главният инспектор и инспекторите да заемат след напускането длъжност в съдебната власт с една степен по-висока от заеманата преди. Тази привилегия беше остро критично анализирана от магистрати на заседанието на правната комисия  и първоначално не беше приета, но на следващия ден беше прокарана в пленарната зала на окончателното гласуване. Липсата на обществена необходимост от такава промяна, която създава привилегия в кариерното израстване, докато останалите магистрати се явяват на конкурси, е един от аргументите на ССБ да се обърне към президента. Наред с това ССБ се обявява и срещу изваждането от двуинстанционно обжалване на решенията на ВСС - приетите промени предвиждат само решенията по дисциплинарните производства и подзаконовите нормативни актове, които ВСС приема, да подлежат на обжалване на две инстанции. Проектът беше набързо миналата седмица, докато основната тема бе очакваното завръщане на зам.-шефа на ГЕРБ Цветан Цветанов от САЩ. Промените минаха без съгласуване с Висшия съдебен съвет и без да се изчака становището му. Промените бяха внесени в началото на март от група депутати, начело с шеда на правната комисия Данаил Кирилов (ГЕРБ) и Хамид Хамид (ДПС). Това беше изненадващ ход, тъй като в правосъдното министерство работна група подготвя цялостен проект, който да реши и други проблеми на съдебната власт. Съюзът на съдиите се обърна с призив към парламента да бъде оттеглен законопроктът, но това не се случи.", "date": "2019.04.01", "title": "Съдиите искат вето на промените в Закона за съдебната власт"}
{"url": "http://clubz.bg/81290-erdogan_gubi_istanbul_shte_objalva_izbornata_zaguba_v_ankara", "text": "Партиятa на турския президент Реджеп Тайип Ердоган е загубила местните избори и в мегаполиса Истанбул след поражението си в Анкара, което тя възнамерява да обжалва, предадоха днес турски световни медии.  Кандидатът на главната опозиционна Републиканска народна партия води с 48,79% на 48,51% от гласовете в Истанбул при преброени над 99% от бюлетините, съобщи на уебсайта си в. \"Хюриет\". Първи резултати в Турция: Ердоган губи Анкара, опозицията води в Истанбул  Председателят на Висшия избирателен съвет Сади Гюмен е казал пред репортери, че кандидатът на РНП в Истанбул Екрем Имамоглу има 4159 650 гласа, докато кандидатът на управляващата Партия на справедливостта и напредъка (АКП), бившият министър-прдеседател Бинали Йълдъръм има 4 131 761 гласа. Според държавната Анадолска агенция Имамоглу води с 0,28% при преброени 99,8% от бюлетините. По-рано и двете партии се бяха самообявили за победителки. По-рано днес Ройтерс цитира турските радиа и телевизии, според които кандидатът на РНП в Анкара Мансур Яваш е спечелил ясна победа в столицата. В Истанбул РНП беше с 28 000 гласа напред, докато се брояха последните бюлетини.  Избирателната активност за страната беше 84,52 %, предаде държавната Анадолска агенция. Поражението в Анкара за АКП, която има ислямистки корени, е значителен удар за президента, коментира Ройтерс. Загубата на Истанбул, град три пъти по-голям от столицата, където той е бил кмет и е започнал политическата си кариера в края на 90-те години на миналия век би била още по-голям шок. Пред репортери в Анкара генералният секретар на АКП Фатих Шахин каза, е партията му ще обжалва изборните резултати във всеки район на столицата. Той заяви, че АКП ще отбележи \"значителен напредък\" в резултат на обжалванията.", "date": "2019.04.01", "title": "Ердоган губи Истанбул, ще обжалва изборната загуба в Анкара"}
{"url": "http://clubz.bg/81302-daritelska_kampaniq_v_pomosht_na_bivsh_populqren_futbolist", "text": "Стартира дарителска кампания в помощ на бившия прочут централен нападател на \"Черноморец\" (Бургас) и \"Локомотив\" (София) Владимир Стоянов, който се бори с коварно заболяване. Акцията стартира на 28 март, а средства се набират чрез еPay, по банкова сметка в ОББ, чрез изпращане на SMS-и и чрез абонаменти от 2 и от 5 лева. SMS-ите могат да бъдат изпращани на eдинен дарителски номер   с текст  . ФК \"Черноморец 1919\" (Бургас) и фенклуб „Сините акули“ призовават всички, които имат желание, да помогнат за набирането на средствата за лечение на голмайстора. През 2013 г. Владимир Стоянов е диагностициран с белодробен дребноклетъчен карцином. Проведени са 4 линии химиотерапия, но болестта прогресира, въпреки първоначалните много добри изгледи. Поради изчерпване на терапевтичните възможности на Владо е предложено да премине през имунотерапия с Nivolumab (\"Опдиво\"). Медикаментът се прилага в България, но не и при лечение на дребноклетъчен карцином на бял дроб, затова се налага Владимир да го заплати със собствени средства, с които той не разполага. Стойността на 6 цикъла терапия през 14 дни е 44 500 лв. В кариерата си Стоянов е играл още за \"Ботев\" (Пловдив), испанския \"Депортиво\" (Ла Коруня), на който помага за влизането в Примера дивисион, както и в \"Спартак\" (Пловдив) и \"Порт Бургас\". Бил е национален треньор на юношите до 19 години, както и треньор на \"Черноморец\". През 1989 г. е повикан и в националния отбор на България. Информация за стойността на даренията и разходите по системата, както и актуалното състояние на набраните дарения може да бъде открита в интернет на адрес ", "date": "2019.04.01", "title": "Дарителска кампания в помощ на бивш популярен футболист"}
{"url": "http://clubz.bg/81298-prokuraturata_s_obvineniq_i_za_syuchastnici_na_sozopolskiq_kmet_rejzi", "text": "Софийската градска прокуратура (СГП) обяви, че повдига обвинения на съучастници на кмета на Созопол Панайот Рейзи. През март той бе обвинен в длъжностно присвояване в особено големи размери - близо 2 млн. лв. на Община Созопол. След 12 години на власт - прокурорско обвинение срещу Панайот Рейзи Сега държавното обвинение добавя двама нови обвиняеми - главната счетоводителка на общината Златка М. и трето лице, Венцислав П. Златка М. е привлечена като обвиняема за това, че в периода от 29.08.2014 г. до 27.03.2017 г. е извършила 34 отделни деяния, при условията на продължавано престъпление, след като се е сговорила с кмета Рейзи и Венцислав П., за присвояване на въпросните 2 млн. лв. Именно тя е наредила суми да бъдат превеждани от общинската сметка на две банкови сметки с титуляр физическо лице, което няма нищо общо с фирмата изпълнител, работила по проектите, описани в основанията за превода на парите. Става дума за общо 72 банкови превода за разнообразни общински дейности - ремонт на детска градина, на улици, на подпорни стени и др. Същото обвинение има и Венцислав П. И двамата обвинени в съучастие на кмета Панайот Рейзи са с мярка \"подписка\". Кабинетът избра кой да държи плажовете на Златните и Созопол за 20 години Ако бъдат осъдени, ги заплашва наказание между 10 и 20 години затвор и конфискация на част или цялото им имущество, както и лишаване на правото да заемат определена държавна или обществена длъжност. От подобна присъда е заплашен и кмета Рейзи, който кара своя трети мандат като кмет на крайморския град. Политическата му кариера започва в общината на Созопол през далечната вече 1999 г., когато е назначен за заместник-кмет. В първия му мандат като кмет влиза като кандидат на местната коалиция ФАР, съставена тогава от ССД на Софиянски, БДС-Радикали на Евгений Бакърджиев и Движение \"Нашия град\". На следващия вот - през 2011 г. - вече е кандидат на ГЕРБ. Кабинетът избра кой да държи плажовете на Златните и Созопол за 20 години", "date": "2019.04.01", "title": "Прокуратурата с обвинения и за съучастници на созополския кмет Рейзи"}
{"url": "http://clubz.bg/81292-bylgarskata_i_evropejskata_bezrabotica_sa_na_predkrizisni_niva", "text": "Безработицата в Европейския съюз и в Еврозоната се връща към предкризиснините нива, а в България тя е под тях 53 дни преди европейските избори. Безработицата в еврозоната през февруари според  , отчитащи сезонните фактори, е била 7,8 на сто, което е без промяна спрямо януари и понижение спрямо февруарската й стойност от 8,5 на сто за миналата година, отчете днес европейската статистическа агенция Евростат, цитирана от БТА. Равнището на безработицата през февруари тази година е  . Рекордно ниска безработица отчете Агенцията по заетостта през юни В целия ЕС безработицата през февруари е била 6,5 на сто, оставайки без промяна спрямо януари 2019 година. Тя се е понижила спрямо 7,1 на сто за февруари 2018 година и съощо остава най-ниската стойност за този показател, откакто през януари 2000 година ЕС започва да води месечна статистика за безработицата.  Общо 16,01 милиона души в ЕС, от които 12,7 милиона в еврозоната, са били безработни през февруари 2019 година. В сравнение с януари 2019 година броят на безработните е намалял със 102 000 в ЕС и със 77 000 в еврозоната. В сравнение с февруари 2018 година безработицата е спаднала с 1,4 милиона души в ЕС и със 1,1 милиона в еврозоната. Сред страните с най-ниска безработица през февруари 2019 година са Чехия с 1,9 на сто, Германия с 3,1 на сто и Холандия с 3,4 на сто. Безработицата в България по региони Най-висока безработица е отчетена в Гърция с 18,0 на сто за декември 2018 година (най-новите данни, с които Евростат разполага). За сравнение през февруари 2019 година безработицата в САЩ е била 3,8 на сто, което е спад спрямо 4 на сто през януари и спрямо 4,1 на сто през февруари 2018 гозина. Безработицата в България по региони", "date": "2019.04.01", "title": "Българската и европейската безработица са на предкризисни нива"}
{"url": "http://clubz.bg/81289-idi_uchi_i_se_vyrni_do_harvard_i_nazad", "text": "Какво е общото между Пенчо Славейков, Стефан Стамболов и Алеко Константинов? И тримата са били български студенти в чужбина и са избрали да се върнат тук. За четвърта поредна година фонд \"Иди, учи и се върни\" ще раздаде три стипендии по 10 000 лева на млади българи, които искат да следват магистратура в чужбина и след това да се завърнат и да се реализират в България. От 2016 година кампанията е раздала 78 000 лева, като е помогнала на 11 млади мотивирани студенти да усъвършенстват знанията си зад граница. Петима вече са обратно в България и работят в различни сфери, след като са завършили университети в  Кампанията на фонда има два етапа: до средата на април 2019 фондът набира средства, а през май започва селектирането на кандидатите за стипендии.  За да вземат участие в конкурса през тази година, кандидатите трябва да отговарят на няколко условия: да имат българско гражданство; да притежават бакалавърска степен, придобита между 1 януари 2014 г и 31 юли 2019 г; да имат високо ниво на владеене на езика, на който ще се провежда обучението и др. Предимство ще бъде дадено на тези, които до момента не са учили в чужбина и за които стипендията е от решаващо значение. По време на програмата си в чуждестранния университет стипендиантите ще информират НПО-то за хода на следването си. След завършването си ще могат да останат до 6 месеца в чужбина за стаж или работа по проект. След изтичането им ще трябва да се завърнат и да положат всички усилия да бъдат наети на работа в България за период от поне една година. В случай, че стипендиант не желае да се завърне в страната, трябва да възстанови сумата, отпусната за следването му зад граница, за да може да бъде предоставена на друг кандидат. Ако искате да подкрепите още българи да успеят, дарете с директен банков превод или чрез PayPal.", "date": "2019.04.01", "title": "Иди, учи и се върни. До Харвард и назад"}
{"url": "http://clubz.bg/81303-nashi_evrodeputati_pak_iskat_da_glasuvat_vmesto_kolegi_sreshtu_plana_%E2%80%9Emakron%E2%80%9C", "text": "Български евродепутати водят усилени преговори със свои колеги, за да могат да вземат участие в утрешното заседание на Комисията по транспорт и туризъм, на което ще бъде обсъждан пакетът „Мобилност 1“. Това съобщиха за Клуб Z източници от Европарламента. Проблемът е, че България няма нито един редовен член в тази комисия. Само Петър Курумбашев (БСП, ПЕС) е заместващ член. Което означава, че той може да гласува единствено при отсъствие на титуляра. Наши евродепутати молят колеги да ги пуснат да гласуват против пакета „Мобилност“ По принцип е възможно всеки евродепутат да замени колега, за да гласува. Но такава замяна може да бъде извършвана само в рамките на една и съща парламентарна група. В същото време противоречията по въпроса за пакета „Мобилност“, известен още като плана „Макрон“, са не толкова между групите в ЕП, а между позициите на държавите членки. Така например България, Румъния, Полша и Литва са в един отбор. В противниковия лагер са твърдо Германия и Франция. Страни като Чехия, Словакия и Австрия са колебливи и често представителите им гласуват точно обратното на това, което са подкрепили предишния път. С други думи, те биха могли да бъдат убедени за някакви отстъпки срещу ответни жестове в бъдеще. \"Боят настана\" звучи в Брюксел заради плана \"Макрон\" (СНИМКИ+ВИДЕО) Особено трудна изглежда задачата на българските евродепутати социалисти, споделят нашите източници. Със сигурност всеки един от тях желае да замени някой свой колега от Германия и Франция. Шансът обаче е нулев. Още повече, авторът на най-лошия за България вариант, който бе одобрен от транспортната комисия през януари, е германският социалдемократ Исмаил Ертуг. Неговото предложение предвижда задължително връщане на превозните средства в страната, в която е базирана фирмата. Това трябва да става веднъж на три седмици, последвано от едноседмична почивка. Таяни върна пакета \"Мобилност 1\" През януари четирима български депутати успяха да се уредят като заместници на титулярите. Петър Курумбашев и лидерът на ПЕС Сергей Станишев обаче не успяха да променят баланса на силите. Но Андрей Новаков (ГЕРБ, ЕНП) замени депутат от Австрия, която тогава гласува срещу нас. Четвъртият гласувал бе Ангел Джамбазки („Обединени патриоти“, Европейски консерватори и либерали). Въпреки това не стана това, което страната ни искаше. Сега българските евродепутати ще направят пореден отчаян опит да оставят плана „Макрон“ за следващия Европарламент. Те успяха да го свалят от днения ред на сесията в Страсбург на 25-28 март. Сега на 3 и 4 април ще има мини сесия на ЕП в Брюксел. Пакетът може да бъде подложен на гласуване само ако преди това мине през Комисията по транспорт и туризъм. Ако това не се случи сега, вероятно привържениците на пакета „Мобилност“ ще се опитат да го вкарат на последната сесия, която е на 15-18 април. С това Европарламентът в този си състав приключва работа. Предстоят европейските избори на 23-26 май. \"Боят настана\" звучи в Брюксел заради плана \"Макрон\" (СНИМКИ+ВИДЕО) Таяни върна пакета \"Мобилност 1\"", "date": "2019.04.01", "title": "Наши евродепутати пак искат да гласуват вместо колеги срещу плана „Макрон“"}
{"url": "http://clubz.bg/81295-papata_lideri_koito_stroqt_steni_shte_se_prevyrnat_nakraq_v_zatvornici", "text": ", каза главата на Римокатолическата църква пред репортери на борда на самолета си на връщане от своето посещение в Мароко. Думите на папата бяха в отговор на въпрос за миграцията като цяло и за заплахата на президента на САЩ Доналд Тръмп да затвори границата с Мексико, предава Ройтерс, съобщава БТА. Тръмп ще подкрепи сделката за стената, но ще обяви извънредно положение Франциск разкритикува европейските правителства за това, че доставят оръжия за гражданската война в Йемен, предаде ДПА. Вместо това Европа трябва да инвестира в икономическото и образователно развитие на по-бедните страни, \"за да спира миграцията не със сила, а с щедрост\", призова Франциск. Той отбеляза, че е чул, че именно за това настоява и германският канцлер Ангела Меркел. \"Да има мостове, а не стени\", призова още папата и посочи, че уроците на 20-и век - включително европейската имиграция в миналото към Америките и ужасите на нацизма - би трябвало да накарат европейците да бъдат по-приветливи. Франциск, който е син на италиански емигранти в Аржентина, заяви още че \"е вярно, че една-единствена (европейска) страна не може да приеме всички. Но я има цялата Европа, която да разпредели имигрантите\". Папата защити взетото неотдавна решение да не приеме оставката на френския кардинал, обвинен за прикриване на случаи на сексуален тормоз. Миналия месец кардинал Филип Барбарен, архиепископът на Лион, подаде оставка, след като получи шестмесечна условна присъда за това, че не е съобщил за обвинения срещу свещеник за тормоз. Кардинал Пел осъден на 6 г. затвор за отвратителни престъпления След срещата си на 18 март с папата Барбарен реши да си вземе отпуск от Лионската архиепископия, а не да се оттегля за постоянно. Заместникът на кардинала ще ръководи диоцеза, докато приключи обжалването. Кардинал Пел осъден на 6 г. затвор за отвратителни престъпления", "date": "2019.04.01", "title": "Папата: Лидери, които строят стени, ще се превърнат накрая в затворници"}
{"url": "http://clubz.bg/81281-vdignaha_3_metrov_pametnik_na_bojko_borisov_na_ploshtad_%E2%80%9Egaribaldi%E2%80%9C_snimki", "text": "Това не е първоаприлска шега! Триметров паметник на Бойко Борисов изгря едновременно със слънцето на столичния площад „Гарибалди“ в ранни зори на 1 април. И авторът на свръхмодерната скулптурна композиция не е Вежди Рашидов. На площада, досега известен предимно с естетически и финансови общински и управленски провали   се извиси монумент, достоен за възхищението на широките народни маси. Непобеждаваният досега в преки избори премиер е изобразен подпрян с една ръка върху малка купчинка книги – на едната пише „БКП“  , а в другата ръка държи ножица. Освен това очите на премиера светят в червено и   говори на гражданите, които минават покрай него.     На въпрос на „Площад Славейков“ какво ще бъде бъдещето на паметника, авторът отговори, че засега то е неясно, но в момента само минава през площад „Гарибалди“, пренася го от едно място на друго и го е оставил за малко да си почине.", "date": "2019.04.01", "title": "Вдигнаха 3-метров паметник на Бойко Борисов на площад „Гарибалди“ (СНИМКИ)"}
{"url": "http://clubz.bg/81284-google_razraboti_tehnologiq_za_govorene_s_laleta_video", "text": "Американската компания Google представи новата си технология - метод за разговаряне с лалета. Технологичният гигант работи от десетилетие по последния си проект заедно с университета във Вагенинген, Холандия.  Проектът се основава на научния факт, че растенията могат да комуникират помежду си с помощта на химични сигнали през корените си. На базата на това разработчиците на Google са прихванали сигналите и с помощта на изкуствен интелект и машинно учене са разкрили детайли за езика на цветята. Google превежда най-често \"Как си?\", \"Благодаря\" и \"Обичам те!\"(ВИДЕО) Холандия е избрана по ясни причини - страната произвежда 50% от цветята на планетата и е най-известна именно с лалетата си. Тестовете са направени в известния парк \"Койкенхоф\". Сега всеки, който има лале и умно устройство на Google, като например домашния асистент Google Home Hub, може да разговаря с лалетата си. Изкуственият интелект превежда на езика на лалетата на десетки човешки езици. Това е един от примерите, които от Google дават - можете да научите повече за нуждите на вашето растение просто като го попитате. Така то ще живее по-дълго и щастливо. От социална гледна точка, допълват от компанията, лалетата се оказват много разговорливи и търпеливи слушатели. А понякога дават и прекрасни съвети. . Можете да поговорите с лале просто като кажете на своето Google Home устройство: “Hey, Google, talk to my tulip.”    ", "date": "2019.04.01", "title": "Google разработи технология за говорене с лалета (ВИДЕО)"}
{"url": "http://clubz.bg/81278-vodachkata_na_gerb_za_evrovota_mariq_gabriel_zove_za_obshti_kauzi", "text": "Така водачката на листата на ГЕРБ за европейския вот и еврокомисар Мария Габриел се обърна чрез бТВ към останалите кандидати за места в Европейския парламент преди старта на официалната предизборна кампания. Според Габриел обединителни теми могат да са премахването на двойния стандарт при храните и приемането на Дунавската стратегия. Тя коментира и думите на премиера Бойко Борисов, който при представянето на листата вчера заяви: \"Не искам да сте кучки, както е модерно.\" \"Не искам да сте кучки, както е модерно\" vs \"Мама работи кучка, която бие Бойко\" Според Мария Габриел дебатите преди европейските избори трябва да са за Европа, а не вътрешнополитически. По думите й резултатът от вота не трябва да се обвързва с управлението в България, защото двете неща не са съотносими.  Водачката на листата не постави летва, към която ГЕРБ непременно да се стреми на изборите като брой евродепутати, но след като въпросът й беше зададен няколко пъти, се спря на отговора - \"поне 7\" места в Европейския парламент за управляващата партия.  По повод сагата \"Апартаментгейт\", която доведе до оставките на Цветан Цветанов от парламента, на правосъдната министърка Цецка Цачева от поста й, както и до оттеглянето на двама зам.-министри, Габриел подчерта, че е поета отговорност от споменатите политици и от ГЕРБ. Тя самата не е търсила за себе си апартамент в чужбина и продължава да живее под наем. Това е така, защото една от целите й била всяка седмица да е в България. Когато била обявена за водач на листата на ГЕРБ и СДС, тя почувствала признателност за доверието от премиера Бойко Борисов, заяви още кандидатката.", "date": "2019.04.01", "title": "Водачката на ГЕРБ за евровота Мария Габриел зове за общи каузи"}
{"url": "http://clubz.bg/81277-vmro_na_protest_pred_posolstvoto_na_turciq_snimki", "text": "ВМРО организира протест пред турското посолство в София. Причината е изказването на турския външен министър Мевлют Чавушоглу, че Анкара се е намесила за промените в Закона за вероизповеданията. Българските власти отрекоха твърденията. МВнР извика посланика на Турция у нас за обяснение, а премиерът Бойко Борисов проведе разговор с вицепрезидента Фуат Октай по темата. Тя обаче не доведе до извинение.  Борисов след срещата с турския вицепрезидент: Не се разбрахме (ВИДЕО) Депутатът от „Обединени патриоти” Александър Сиди заяви, че ще поискат изслушване на външния министър в Народното събрание, на което Екатерина Захариева да обясни подробно какво точно е имал предвид турският външен министър Мевлют Чавушоглу. Сиди отбеляза, че не сме получили извинение от турските власти дори и след 5-часова среща на българския премиер Бойко Борисов с турския вицепрезидент Фуат Октай.  ", "date": "2019.04.01", "title": "ВМРО на протест пред посолството на Турция (СНИМКИ)"}
{"url": "http://clubz.bg/81274-radan_kynev_ne_vodq_bitki_sreshtu_borq_se_za", "text": "Кампанията ми за европейския вот на \"Демократична България\" не е \"срещу\", а \"за\" - в случая за единна Европа. А изграждането на умерена, стабилна дясна алтернатива не става с атаки срещу ГЕРБ. Това каза тази сутрин пред бТВ водачът на листата на демократичното обединение Радан Кънев.  Думите му бяха в отговор на речта на Борисов по време на представянето на листата на ГЕРБ и СДС за евровота. Премиерът заяви как кампанията на \"другите десни\" щяла да е да се руши \"съюза на демократичните сили на ГЕРБ и СДС\", но не казвали нищо за БСП.   , заяви Радан Кънев, припомняйки, че по-голямата част от речта на лидера на ГЕРБ вчера е била посветена именно на обединението, а не на други конкурентни формации. И обяви, че е \"трогнат от вниманието\" и на Борисов, и на бившия си сподвижник Петър Москов, които неуморно посвещавали целия уикенд на \"Демократична България\" и водача на листата й в негово лице. По думите на Кънев това е признание за потенциала на \"Демократична България\".  За решението на СДС да се влее в листите на ГЕРБ за европейския вот Радан Кънев припомни, че пред СДС отдавна стоеше въпросът дали да се превърне в присъдружна партия и да се подложи на \"консолидация чрез поглъщане\", или да участва в процес на обединение чрез надграждане, съюзяване на демократичната десница като алтернатива на ГЕРБ. Радан Кънев заяви, че до номинацията му за водач на листата на \"Демократична България\" се стига, след като евродепутатът Светослав Малинов сам се отказва от своята номинация - заради пропуска да гласува при поставянето на пакета \"Макрон\" в дневния ред на Европейския парламент. Макар това гласуване да се оказа без последици в крайна сметка. И начинът, по който Малинов се оттегли, е мярка за достойно политическо поведение. И допълни, че макар да не му се ходи в Европа в този момент - няма да се откаже от мястото, ако бъде избран. Кънев посочи също, че водачът на листата не е защитен от преференцията: Битката на \"Демократична България\" на евровота, а и личната си битка Кънев описа така:  \"Битка за единна Европа, но не като красиви думи, а като европейска прокуратура, която да има правомощия, като европейски гранични сили по границата ни с Турция, като европейска отбранителна промишменост и енергетика, която да се противопостави на зависимостите в доставките, като европейски стандарт на живот\". Втората цел е изграждане на силна, здрава, умерена алтернатива вдясно, защото \"екстремизмите на крайното дясно и крайното ляво заплашват да счупят и Европа, и България\". По думите на Радан Кънев Еврота трябва да е тук, в България, а не да се смята за опция за емиграция.  Преди ден водачът на \"Демократична България\" представи във фейсбук публично справка за имотното си състояние и обяви, че не вярва в политици, които забогатяват по време на политическия си мандат.         ", "date": "2019.04.01", "title": "Радан Кънев: Не водя битки \"срещу\", боря се \"за\""}
{"url": "http://clubz.bg/81267-celuvkata", "text": "Той нямаше нищо против, но не искаше останалите да го подиграват, че има гадже. На този етап от живота му това би ограничило свободата му. Спомням си случката, защото баща му направи сцена в коридора, като обясняваше на класната, че ако Дамян беше целунал Милена, щеше да има много по-сериозно наказание и учителката - както винаги, застава на страната на момичетата. До седми клас Дамян беше раздал повече целувки, отколкото всички момичета в класа, взети заедно, но никой не разбра дали е бил наказван. Освен може би от нечий баща, но във времето извън часовете. Продължил ли е напред Кубрат Пулев Милена отнесе много подигравки, защото не се беше държала като дама. Как така тя ще целува момче? Класната реши да отдели цял учебен час, за да ни обясни, че целувки не се раздват ей така, на което някой реагира с: „Още тази събота ще го обясня на баба.” И както беше полезно да разберем, че ни е нужно съгласие, преди да навлезем в нечие лично пространство, така и не разбрахме какво искаше да каже бащата на Дамян в коридора, че ако синът му беше целунал момиче, щеше да е много по-сериозно. Кубрат Пулев: Целувката е част от доброто представяне Доста години след началното училище виждам как друг раздавач на удари е нокаутиран от една целувка. Но за разлика от Дамян той имаше глупостта да я даде, а не „щастието” да я получи. Кубрат Пулев целуна репортерката Дженифър Равало-Джени Суши и сега може да се изправи пред дело за сексуален тормоз. Дали ако ролите бяха разменени и спортистка беше целунала репортер, щеше да има същия отзвук? Съмнявам се, особено ако двамата бяха учили при моята класна. Дотук добре, двойните стандарти са реалност, с която сме възпитани и които трудно ще превъзмогнем. Мъжете, които раздават или получават много целувки, са „вървежни,” а жените... определението за тях не е толкова „ласкаво”. Целувката според някои не е и толкова \"голяма работа\", но каквато и да е, важното е, че трябва да става по взаимно съгласие. Защото, ако днес това не е нищо сериозно, утре като маловажно ще се определи и къде си слагаш ръката, когато пътуваш с градския транспорт. Искаме да го признаем или не, важно е и през територията на коя страна минава този транспорт. В САЩ „контролата“ е по-различна. Лицензът на Кубрат Пулев в Калифорния е прекратен Вярно е, че в трети клас Милена не беше наказана. Не знам дали само защото е момиче, но родителите ѝ дойдоха да се извинят, защото без значение от пола на детето им, то беше нарушило нечия свобода. Последици имаше. А Пулев не е в трети клас. Знае на чий ринг играе. Знае и правилата на играта. Съмнителният морал на човека отсреща не може да е определящ фактор, защото на първо място идва твоят собствен. Преди да излезеш срещу някого, подготвяш себе си. Не носиш отговорност за ударите под кръста, които ще получиш, но имаш цялата вина за тези, които ще нанесеш. В трети клас нито Милена, нито Дамян знаеха добре какво е спортсменство и въпреки това никой от двамата не започна да говори срещу другия. \"Ако една жена е сексуално пресирана, насилена или застрашена...\" (ВИДЕО, СНИМКИ) Европейски шампион по бокс обаче трябва да знае какво е феърплей и че достойнството на противника е важно точно толкова, колкото и самата победа. Това, че бе разпространено видео, което злепоставя Суши, няма да помогне на Пулев. Когато сгрешиш, признай си вината. Вече не сме в училище. Да, Суши може и да не е изглеждала душевно разтърсена от станалото, и да, може някой да ѝ е подшушнал, че има начин да спечели доста пари. Може да е правила и по-неприлични неща на купона след целувката, въпросът е всичко да се случва по желание. Когато не е така, има наказание – от забележка пред родителите до десетки хиляди в съдебната зала. Понякога целувката може да нанесе по-сигурен нокаут от удара. А най-много боли, когато си го нанесеш сам, а не противникът. „Генерация Z“ – с подкрепата на „Америка за България“ Кубрат Пулев: Целувката е част от доброто представяне Лицензът на Кубрат Пулев в Калифорния е прекратен \"Ако една жена е сексуално пресирана, насилена или застрашена...\" (ВИДЕО, СНИМКИ) „Генерация Z“ – с подкрепата на „Америка за България“", "date": "2019.04.01", "title": "Целувката"}
{"url": "http://clubz.bg/81197-marius_kurkinski_iskam_prijive_da_moga_da_vidq_noviq_chovek_sled_grehovete", "text": "Мариус Куркински: Светът е приключил. Революциите не са възможни Първата награда получи Деян Донков, а тази година я дадоха на мен. Радвам се, че Деян я получи първи, аз много му се радвам и го обичам, защото той тегли много театрално време, може да пробяга като актьор театрални магистрали. За мен това не е награда, но съм благодарен на хората от фондацията, които я дават. Те не го правят публично като при другите награди. Това е едно по-лично докосване от хора, които са били близки с него (проф. Крикор Азарян, бел. ред.). Затова и я възприемам като награда, поднесена лично от него. Тъй като връзката ми с него не прекъсва, макар че имаше момент, в който за кратко прекъсна след смъртта му през 2009 г. Тя съвпадна и със смъртта на майка ми. Това беше един от моментите на тоталното ми разтърсване и пропадане. Но с него това не е като общуване с нормални хора. Още от самото ни приемане, през обучението, то е било само в сферата на абсолютния театър. Нищо друго. Никакви разговори за нищо друго. То е като чувството на споделена любов, което рядко става, както е при Ромео и Жулиета.  Той продължава и сега да бъде с мен чрез думите на дъщеря му, в конкретни спомени. Дори от отвъдното приемам от него една подкрепа. Връзката с него е така, без лъжа и измама. Не очаквах да имам такова нещо в живота си. Той е човекът, който винаги ме е подтиквал чрез позитивизъм към смелост, към мъжество, към най-големи теми в театъра, към най-големи автори. Ако не беше той, от собствената си суетност от младостта щях да изпадна. Помогна ми неговото разбиране за строгостта на сценичното изкуство, че е труд, че е работа, а не някакви фантазии, човешки измислици. Това е сериозен труд, доказан през вековете, че вече е част от историята на нашето обозримо човечество.   Аз мисля, че има авторитети, които имат свои последователи, и може би това е мярката колко трябва. Не може да е повсеместно познанието. Разбира се, помогна се за това да има озверели деца по улицата, които говорят цинизми. Да има абсолютен... то не е разврат, но да има животинско съществуване за една част от младите хора. На това се помогна от нахлуването на всякакъв вид информация, това е неизбежно да се случи и от икономическата криза, ако щете. Тези неща сработват да са налице подобни аномалии и опасни за бъдещето неща. Но аз смятам, че има автори и във ВИТИЗ, а мислех, че нещата там съвсем са изтървани. Има преподаватели там, които много ценя - като Маргарита Младенова, Ивайло Христов. И тези две имена са много. Гледах и един клас на Пенко Господинов. У младите актьори виждам не само емоционален, но интелектуален потенциал, което ме радва.  Защото не разбирам какво става там. Имам само догадки. Не съм се интересувал и никога не съм искал да комуникам с такива хора, които да ми кажат какво всъщност става. Не обичам да говоря за неща, които не знам.  От никакви илюзии не съм се лишил. Може би само от тази единствена заблуда, че театърът е храм. Той е земно нещо. Всички други илюзии и мечти ми се случиха. Споделената любов - и това имах през живота си. Аз много страдах душевно като дете дали ще мога да стъпя на сцената. Изпадах в ужас, че ако това не се случи, аз няма да мога съществувам, но то ми се даде много бързо още в шести клас, категорично бях въдворен там. Аз стъпих на пътя, за което съм благодарен, че се случи. И попаднах на разсъдливи хора като братя Райкови в театър „Щурче“, които знаеха какво правят. Ние веднага започнахме да се занимаваме като деца с големи текстове. Те имаха програма, която беше много полезна за деца. Те ни казваха, че не очакват от нас да станем актьори, а възпитаваха една грамотна публика. Това е огромен шанс още от дете да си в ръцете на такива хора. А от тях попаднах на Крикор Азарян и на Тодор Колев. Тези хора по никакъв начин не са искали да моделират същността ти по техния вид театър, което много преподаватели правят. Това е много опасно и много лошо. Отричат, говорят, изискват от децата, които идват да се превърнат в тях – в техния тип театър. Това е отвратително. А при Крикор Азарян нямаше такова нещо. Изучаваше какъв човек си и за всеки поотделно преподаваше. И Тодор това правеше.  Разбира се, че идва. Аз се казвам така, кръстен съм с това име. Много се радвам, че е така, защото е хубаво име. Няма как да не идва, той е непрекъснато с мен. Още повече че аз имах малко смущение, защо съм си позволил тези волности, но това са наистина безобразията на младостта. Сега се чувствам защитен с този псевдоним. Този псевдоним ми е за работата. За една друга част от живота е кръщелното ми име, което ме води и много ми помага.  Има дете и то е задължително. Иначе няма вяра. Ако не продължиш да приемаш всичко като дете, не можеш да бъде вярващ. Аз скоро проумях колко е ужасен светът. Това стана преди няколко години. Може би дори като дете виждах хората да се шегуват, че са зли. А те наистина били такива. Детето го има, а това е важно, защото това е невинността. По време на половото съзряване стават много опасни неща, детските души са нападани от много бесове в различни посоки. И много често е погубван споменът за детето. С годините, а и в театъра, Коко държеше на това - да запазиш детските очи, да си упорит, дори философски да търсиш всичко това. Да опазиш искрата, да пренесеш запалената свещ като финала на „Носталгия“ на Тарковски. Не съм достоен да говоря за това, но вярвам и го мисля наистина.  Това може би не е добре, но аз се чуствам добре на възрастта си. Петдесет години не са малко. Не знам какво ми предстои. Искам обаче да се извърши обръщането, да се извърши преобразяването. Приживе да мога да видя Новия човек след греховете, изпадането, съгрешенията. Искам и да мога да се отнасям по-добре с хората, за мен това е голям недостатък. Заради вглеждането само в театъра съм бил много нетолерантен и груб към немалко хора. Това, ако стане, което е изключително много, не смея повече. Да говоря за нов театър вече е прекалено. Но имам надежда да продължа, да преоткрия и там нещо ново.", "date": "2019.04.01", "title": "Мариус Куркински: Искам приживе да мога да видя Новия човек след греховете"}
{"url": "http://clubz.bg/81282-djim_djarmush_s_naj_velikiq_zombi_systav_sybiran_nqkoga", "text": "Първокласен актьорски състав влиза в новия зомби филм на режисьора Джим Джармуш. The Dead Don’t Die   е описван от продуцентската къща „Фокус“ като „филма с най-великия зомби състав, събиран някога“ – в него са Бил Мъри, Иги Поп, Том Уейтс, Тилда Суинтън, Адам Драйвър, Стив Бушеми и Селена Гомес, съобщава списание „Ролинг Стоун“. Поезията на Джим Джармуш на Киномания 2016 (ВИДЕО) Ето и още от участниците в „Мъртвите не умират“ – рапърът RZA, Клои Севини  , Дани Глоувър  , Кейлъб Ландри Джоунс  , Роузи Перес  , Сара Драйвър   и Карол Кейн  . Детайли около сюжета не се разкриват. „Мъртвите не умират“ се разглежда като препратка към вампирския филм на Джармуш „Само любовниците остават живи“ от 2013 г.  . „Мъртвите…“ е първият филм на Джармуш след документалния Gimme Danger за „Дъ Студжис“. С Иги Поп е работил и преди – през 1995 г. за Dead Man  . С рапъра RZA са записвали музиката за „Дух куче: Пътят на самурая“. С Том Уейтс Джармуш е снимал Down by Law. В Coffee and Cigarettes Уейтс има обща сцена с Иги Поп, в малки роли се появяват още Бил Мъри, RZA и рапърът GZA. Премиерната дата на „Мъртвите не умират“ е на 14 юни 2019 г.", "date": "2019.04.01", "title": "Джим Джармуш с най-великия зомби състав, събиран някога"}
{"url": "http://clubz.bg/81271-zastrelqha_rapyra_nipsi_hysyl", "text": "Номинираният за \"Грами\" рапър Нипси Хъсъл е бил застрелян в неделя пред неговия магазин за дрехи в южната част на Лос Анджелис, предаде агенция Ройтерс. \n\tОще двама души са били ранени при стрелбата, съобщи в. \"Лос Анджелис таймс\", като се позова на източници от полицията. \n\tСпоред изданието 33-годишният Хъсъл е получил много огнестрелни рани и е бил откаран в болница, където е констатирана смъртта му.  Застреляха рапъра XXXTentacion Полицията в Лос Анджелис съобщи, че стрелбата е станала в 15,30 ч. Трима души са били откарани в болница, където е била констатирана смъртта на един от тях. \n\tОт полицията съобщиха, че към момента нямат информация за заподозрени. \n\tИстинското име на Нипси Хъсъл е Ермиъс Асгедъм. Той е израснал в южен Лос Анджелис и често е споделял, че е членувал в улични банди като тинейджър.  \n\tДебютният му студиен албум \"Victory Lap\" бе номиниран за най-добър рап албум на тазгодишните награди \"Грами\".", "date": "2019.04.01", "title": "Застреляха рапъра Нипси Хъсъл"}
{"url": "http://clubz.bg/81275-aljir_buteflika_podgotvq_otteglqneto_si", "text": "Президентът на Алжир Абделазиз Бутефлика се готви да съобщи, че подава оставка съгласно член 102 от Конституцията, предаде агенция Ройтерс, като се позова на телевизия Еннахар. \n\tСъгласно този член, конституционен съвет може да обяви Бутефлика за неспособен да изпълнява длъжността или той сам може да подаде оставка. \n\tБутефлика, който повече от месец е изправен пред масови протести, може да обяви оставката си във вторник, съобщи частната телевизия, като се позова на политически източници. По-рано в неделя Бутефлика назначи временно правителство. Министър-предсдател е Нуредин Бедуи, бивш министър на вътрешните работи, когото Бутефлика постави начело на правителството при козметични рокади ощ е на 11 март. Съставът на кабинета бе обявен три седмици след разпускането на сегашния. Алжирската агенция АПС съобщава, че новото правителство, което официално се нарича временно, има 27 членове, от които само шестима са от досегашния екип, съобщават информационните агенции, цитирани от БТА. \n\tБутефлика запазва за себе си поста министър на отбраната. Негов заместник остава началникът на Генералния щаб на алжирската Национална народна армия Ахмед Гаид Салах, който тази седмица два пъти призова за отстраняване на Бутефлика от поста. Салах шокира нацията, като предложи президентът да бъде обявен за неспособен да изпълнява функциите си, съгласно чл. 102 от Конституцията и управлението на страната да бъде предадено на председателя на горната камара на парламента.  ТАСС отбелязва, че Салах е смятан за много влиятелна фигура в Алжир и влиза в близкото окръжение на държавния глава. Сменени са министрите на външните и на вътрешните работи. Министерството на външните работи поема постоянният представител на страната в ООН Сабри Букадум. Нов министър на вътрешните работи ще бъде Салахедин Дахмун. Ресорите си запазват три жени - министърката на пощите, информационните и комуникационните технологии Худа Иман Фераун, която много пъти прави важни изявления от името на държавния глава; министърката на околната среда и възобновяемите енергийни източници Фатма Зохра Зеруати и министърката по въпросите на националната солидарност, семейството и жените Гания Едалия. В новото правителство също така остават досегашните министри на търговията и туризма. Длъжността си запази и генералният секретар на правителството с ранг министър Ахмед Нуи. В опит да намали напрежението след неколкоседмични протести Бутефлика обяви на 11 март, че няма да се кандидатира за пети мандат. Той отказа да се оттегли незабавно, както настояват протестиращите, и обяви предстояща национална конференция за политически промени. Това разпали още повече протести, отбелязва Ройтерс. \n\tДемонстрантите отхвърлят вариант за военна намеса и искат смяна на целия управляващ елит, който включва ветерани от войната за независимост срещу Франция, офицери, партийни и бизнес магнати. Десетки хиляди протестираха по улиците на Алжир повече от месец, оплаквайки се от корупция, непотизъм и лошо управление на икономиката по време на 20-годишното управление на Бутефлика.", "date": "2019.04.01", "title": "Алжир: Бутефлика подготвя оттеглянето си"}
{"url": "http://clubz.bg/81272-venecuela_rejim_na_toka_i_protesti_s_prazni_tendjeri", "text": "Правителството на Венецуела обяви в неделя, че работодателите са намалили работния ден в понеделник заради ново прекъсване в електроподаването, предаде ДПА, цитирана от БТА. \n\tМинистърът на комуникациите Хорхе Родригес каза, че работниците в държавния и частния сектор ще спрат работа днес в 14,00 ч., а учениците ще получат още един почивен ден, докато продължава ремонта на авария в електропреносната мрежа. \n\tХора излязоха отново на улиците в Каракас в събота, дрънкайки с тенджери и тигани, на шумен протест срещу четвъртата голяма авария този месец. При най-сериозната от тях по-голямата част от страната остана без ток повече от 100 часа. \n\tПравителството на Венецуела смята, че авариите са американски саботаж, докато опозицията посочва, че годините на лоша поддръжка и липсата на инвестиции са причината за прекъсванията на тока. \n\tВ неделя президентът на Венецуела Николас Мадуро обяви 30-дневен план, който въвежда норма в производството, разпределението и потреблението на електричество в републиката, съобщават още информационните агенции. Ограниченията ще влязат в сила днес. Според Мадуро те ще помогнат за балансиране на процеса на производство на електроенергия, безопасното й подаване, обслужване и потребление. Президентът съобщи за плана в обръщение към нацията, което се предаваше на страницата му в Туитър и по националната телевизия. Мадуро също така призова гражданите да защитят страната от \"империалистически атаки\" и да не протестират срещу спиранията на тока.", "date": "2019.04.01", "title": "Венецуела: режим на тока и протести с празни тенджери"}
{"url": "http://clubz.bg/81273-pyrvi_prognozi_predi_balotaja_v_ukrajna_v_polza_na_komika_kandidat_prezident", "text": "На предстоящия втори тур на президентските избори в Украйна на 21 април комедийният актьор и лидер на партия \"Слуга на народа\" Володимир Зеленски ще победи действащия президент на страната Петро Порошенко. Такъв изход от гласуването прогнозират експерти от Киевския международен институт по социология според резултатите от проведено от тях непосредствено преди първия тур на изборите социологическо проучване, съобщава агенция ТАСС, цитирана от БТА. Комик ли ще е новият президент на Украйна Социолозите са направили прогнозен модел при кого ще отидат гласовете от останалите участници в президентските избори, ако Зеленски и Порошенко се класират за балотаж. Така 47,4 процента от привържениците на бившата министър-председателка Юлия Тимошенко са готови да подкрепят на втория тур Володомир Зеленски. Също към него би се насочил и 91,7 процента от електората на лидера на партия \"Гражданска позиция\" Анатолий Гриценко, както и 49,2 процента от избирателите на кандидата на \"Опозиционна платформа - За живота\" Юрий Бойко. Така във втория тур Володимир Зеленски може да разчита на 39 процента от гласовете, докато Порошенко - само на 18 на сто. Междувременно Централната избирателна комисия на Украйна съобщи, че при обработени 22 процента от протоколите Володомир Зеленски получава на първия тур над 30 процента. За Петро Порошенко са гласували 16,8 на сто от украинците, а за Юлия Тимошенко - 13,29 процента. ", "date": "2019.04.01", "title": "Първи прогнози преди балотажа в Украйна - в полза на комика кандидат-президент"}
{"url": "http://clubz.bg/81270-molq_ne_mi_otnemajte_lqtnoto_vreme", "text": "колкото и да ми е мъчно, аз се чувствам измамен от теб. Всъщност много те обичам и те смятам за важен. Толкова важен, че съм гласувал на всички европейски избори. Макар да знам, че същинският властови център е Европейският съвет, тоест кръгът на държавните и правителствените ръководители. От осемнайсетия си рожден ден не съм пропускал нито едни избори. Защото смятам изборите за върховно право на всеки гражданин, който живее в демокрация. Миналата година нямаше избори, а само едно т.нар. \"допитване до гражданите\". Чрез интернет ние можехме да си кажем мнението за смяната на времето два пъти в годината. Първоначално си помислих, че ЕС изглежда си няма други важни проблеми. И затова първоначално реших да пропусна това гласуване. Всъщност смятам, че нямаше никаква нужда политиката да променя нещо по този въпрос, защото на мен така си ми харесва: радват ме дългите и светли летни вечери. И ще ми е много мъчно, когато през зимата трябва да чакаме чак до 9 и половина сутринта, за да стане светло (а във френски Бретан дори и по-късно). В последната вечер от допитването ме завладя амбицията и реших все пак да дам и моя глас. Само че нищо не се получи: в продължение на два часа опитвах постоянно, но сървърите бяха блокирани. Това малко ме обърка. Който живее и е израснал във Федералната република знае, че гласуването, независимо по какъв повод, не представлява никакъв проблем. Казах си - е, какво пък, чак толкова важно това гласуване не е. Няколко дни по-късно дойде отрезвяването. Едва бяха публикувани резултатите от допитването и председателят на ЕК Жан-Клод Юнкер обяви, че смята да изпълни волята на гражданите. Моля? Помислих си, че не съм чул добре. Чия воля на гражданите? Вярно, че резултатите бяха еднозначни - над 80 процента от участниците бяха гласували против въртенето на стрелките. Бяха ли обаче тези резултати представителни? Глупости. Две трети от гласувалите бяха германци. Вярно е, че ние чисто аритметически сме най-голямата нация в ЕС. Но пък не сме и чак толкова много. В Наказателния кодекс важи принципът: това, което по време на извършване на деянието не е подлежало на наказателно преследване, не може да бъде наказуемо и по-късно. В преносен смисъл това трябва да важи и за политиката: щом едно допитване е замислено като необвързващо, по никой начин то не бива след това да става задължително. Защото ако знаехме това, още повече хора като мен, които са доволни от смяната на времето, щяха да участват в онлайн-допитването. Но Жан-Клод Юнкер искаше на всяка цена да демонстрира един вид близост с гражданите и реши да изпълни тяхната заръка. Тази седмица Европейският парламент гласува за премахване на смяната на времето след две години. Съжалявам, но цялата история много ми напомня за Брекзита. Една част от населението вдига огромна врява - най-вече в социалните мрежи - и успява да спечели вота. Проблемът на това изненадващо мнозинство е в това, че то знае само какво не иска. Затова пък мненията за това какво вместо това иска, вървят във всички посоки. Допускам, че крехкото мнозинство, поне в Германия, което отскоро пледира да се запази лятното време, не е наясно какво означава това през зимата.  Скъпа Европа, ти нямаше да си ЕС, ако не къташ някъде една задна вратичка - за изход от ситуацията. Европарламентът даде правото на всяка отделна страна-членка сама да прецени кое време да избере за постоянно. Но заръча също и да не превръщаме Европа в пъстра мозайка от различни часови пояси. Точно на това се надявам, защото Вие никога няма да постигнете единодушие. Също както и британският парламент не може. В този смисъл се надявам да имаме още много дълги летни вечери - независимо дали в градината, на балкона или терасата на нашите европейски домове.", "date": "2019.04.01", "title": "Моля, не ми отнемайте лятното време!"}
