{"url": "http://clubz.bg/78068-samoupravlqvashta_se_tesla_blysna_ruski_robot_video", "text": "Американското шоу CES 2019 събра най-новите технологии в Лас Вегас. Затова и не е учудващо, че първото високотехнологично ПТП също се случва там. Охранителна камера е хванала кадри в навечерието на техношоуто, които показват как Tesla блъска робот на входа на изложението. Под прожекторите на CES 2019 - телевизори и... грамофони Електромобилът е елитния Model S, включен на автопилот, а роботът - автономният Promobot, разработен именно за такива събития от едноименната руска компания. Колата блъска робота, продължава напред и спира след 50-ина метра. Promobot пада на земята в безпомощно състояние. Видно самоуправляващият се софтуер не е възприел роботът като човешко същество или нещо, което не трябва да блъска. Или може би става въпрос за завист между машините? Мъск обещава супербюджетна Tesla - до 3 години Ето го и видеото: Мъск обещава супербюджетна Tesla - до 3 години", "date": "2019.01.09", "title": "Самоуправляваща се Tesla блъсна руски робот (ВИДЕО)"}
{"url": "http://clubz.bg/78080-komisarqt_po_transporta_podkrepi_%E2%80%9Ezakona_makron%E2%80%9C", "text": "Еврокомисарката по въпросите на транспорта Виолета Булц напрактика подкрепи пакета, известен като „Мобилност 1“ или „Закона Макрон“. Поне в тази насока е изявлението й, разпространено днес след среща с българския транспортен министър Росен Желязков и колегите му от Унгария, Литва и Полша. За четвъртък в Брюксел е насрочен протест на превозвачите от България и няколко други европейски страни срещу пакета „Мобилност 1“, който те смятат за дискриминационен. Това ще стане, докато Комисията по транспорт и туризъм в Европарламента обсъжда и гласува пакета. Министър Росен Желязков ще бъде в залата, което е безпрецедентно. Наши евродепутати молят колеги да ги пуснат да гласуват против пакета „Мобилност“ \"Засега не трябва да се забранява почивката в шофьорската кабина\" Протестът на превозвачите ни пред ЕП обедини кабинет и президент \"Засега не трябва да се забранява почивката в шофьорската кабина\" Протестът на превозвачите ни пред ЕП обедини кабинет и президент", "date": "2019.01.09", "title": "Комисарят по транспорта подкрепи „Закона Макрон“"}
{"url": "http://clubz.bg/78081-cska_sofiq_startira_podgotovka_bez_popylneniq", "text": "ЦСКА-София стартира подготовката си за пролетния дял на шампионата без нови попълнения. Днес старши треньорът Нестор Ел Маестро събра отбора за първа тренировка в базата в Панчарево. С представителния тим започват трима юноши от школата - Мартин Смоленски (роден 2003 г.), Йоан Бауренски (2001 г.) и Никола Борисов (2000 г.). След силните си изяви през есента във Втора лига, от \"Литекс\" се завръща вратарят Петър Петров. Новите попълнения, по чието привличане работи ръководството, ще се присъединят в хода на подготовката. \"Червените\" ще тренират двуразово в следващите дни, през които паралелно предстои да им бъдат направени и медицински и функционални изследвания. Единственият отсъстващ с разрешение на ръководството е бразилецът Жеферсон, който ще се присъедини към съотборниците си до края на седмицата. Отборът ще се подготвя в София до 15 януари, след което предстои двуседмичен лагер в Испания. До 29 януари ЦСКА-София ще изиграе четири контроли в района на Марбея. Първата е на 16 януари срещу германския \"Бохум\", останалите приятелски срещи ще бъдат обявени в близките дни. След завръщането в София, в зависимост от метеорологичните условия, ще се прецени къде тимът ще се подготвя до началото на пролетния полусезон. До първия официален мач треньорският щаб планира още две проверки на родна земя.", "date": "2019.01.09", "title": "ЦСКА-София стартира подготовка без попълнения"}
{"url": "http://clubz.bg/78083-telefonnite_izmamnici_pak_se_obogatiha_ot_dete_i_pensionerka", "text": "Изглежда, че бизнесът на телефонните измамници в България никога няма да секне. Така започва и 2019-а - с две крупни \"ужилвания\" за 53 400 лв. и 12 грама злато и още 22 000 лв. Единият случай е в Стара Загора, където в разследването на крупната телефонна измама с над 50 хил. лева и злато, е въвлечено 11-годишно момиче. Районната прокуратура в Града под липите вече се е заела, съобщава \"Дарик\". До момента е известно, че детето е измамено по добре позната схема - помощ на полицията за залавяне на престъпници. Първоначално контактът бил осъществен на домашен стационарен телефон на 8 януари, след което комуникацията с мнимия полицейски служител продължила и по мобилен телефон, ползван от момичето. „Полицейския служител“ многократно подканял детето да търси в дома си пари и златни накити. След като претърсило семейното жилище, момиченцето намерило сумата от 53 400 лева и около 12 грама златни накити. То поставило парите и златото в раницата си, която отнесло в района на Пето основно училище в Стара Загора и оставило под паркиран автомобил. Родителите разбрали за измамата, след като се прибрали от работа и подали сигнал във Второ РУ на МВР-Стара Загора. Към момента се проверяват всички версии и се извършват неотложните процесуално-следствени действия. Междувременно 83-годишна жена става жертва на телефонни измамници три пъти за три дни. Вярвайки, че помага на полицията, тя дава на престъпници общо 22 хиляди лева.  Първото обаждане от мними полицаи Танка Манева получава в събота привечер. Жената приема и половин час по-късно телефонът отново звъни. От другата страна на слушалката започнали да я заплашват. Пенсионерката събира всички пари, които има в дома си, и ги хвърля през терасата, вярвайки, че полицията е по петите на престъпниците. След ден се усъмнява и отива в районното и подава сигнал, но получава ново обаждане и отново влиза в схемата на ало-измамниците. \n\tПо указание на престъпниците хваща такси и тръгва за Хасково, за да изтегли остатъка от влога си от 8000 лева от друг банков клон. Служителите подават сигнал в полицията, а жената най-накрая осъзнава, че е измамена. \n\tПолицията разследва измамата, информира бТВ.", "date": "2019.01.09", "title": "Телефонните измамници пак се обогатиха - от дете и пенсионерка"}
{"url": "http://clubz.bg/78084-bajern_myunhen_privleche_svetoven_shampion", "text": "Бенжамен Павар, една от приятните изненади в шампионския отбор на Франция на Световното, вече е играч не \"Байерн\" (Мюнхен). С новината се похвали спортният директор на баварците Хасан Салихамиджич. Десният защитник ще стане част от новия си отбор през лятото, а дотогава ще доиграе сезона в \"Щутгарт\". Така са се разбрали двата клуба, а \"Байерн\" ще плати 35 милиона евро - на толкова възлиза откупната клауза в договора на Павар с \"швабите\", който трябваше да изтече през 2021 г. Бранителят е парафирал с \"Байерн\" до 30 юни 2024 г. Салихамиджич похвали новото попълнение, като изтъкна, че Павар може да бъде използван на няколко позиции, включително като централен защитник и опорен полузащитник, но най-силно се изявява на десния фланг на отбраната. В следващите дни \"Байерн\" може да се похвали с още една звездна покупка - на нападателя на \"Челси\" Калъм Хъдсън-Одой, за когото отправиха вече няколко оферти. Младият футболист не иска да поднови договора си с лондонските \"сини\", така клубът му е принуден да го трансферира. Баварците се оглеждат и в други млади състезатели от цяла Европа, тъй като искат да направят подмладяване.", "date": "2019.01.09", "title": "\"Байерн\" (Мюнхен) привлече световен шампион"}
{"url": "http://clubz.bg/78082-naprejenie_v_%E2%80%9Ebotunec%E2%80%9D_zaradi_smyrtta_na_dete", "text": "Напрежение в столичния квартал „Ботунец” заради смъртта на 10-годишно дете. То се е задавило с пионка от настолната игра „Не се сърди човече”, а родителите му се обаждат на \"Спешна помощ\", информира бТВ.  По думите им те са чакали повече от 40 минути, но екип не е пристигнал и решили да откарат детето в XVI ДКЦ, където не имало дежурен лекар. Версията на \"Спешна помощ\" е друга. Според тях минути, след като се обаждат, родителите отказват линейка. Министърът на здравеопазването Кирил Ананиев е разпоредил проверка на действията на Центъра за спешна медицинска помощ в София заради инцидента.", "date": "2019.01.09", "title": "Напрежение в „Ботунец” заради смъртта на дете"}
{"url": "http://clubz.bg/78069-ne_stava_duma_za_lyubov", "text": "Порнография и предсказания за погромите на „Жълтите жилетки“ комбинира в новата си книга Мишел Уелбек, за да разкаже за бунта на средната класа. Романът на писателя, прославил се с истории за научния прогрес в генното инженерство  , секстуризма като резултат от глобализацията  и хипотетичната ислямизация на Франция  , е озаглавен „Серотонин“ В края на миналата година френската издателска къща „Фламарион“, както съобщават някои издания, оповести, че книгата излиза в тираж от 320 000 екземпляра, а част от френската и световната преса я постави в контекста на настоящото движение на \"жълтите жилетки\". Мишел Уелбек: Да излезем от ХХ век Първоначално „Серотонин“ беше обявен като роман за любовта, предвид факта, че Уелбек се ожени за трети път, но по-късно медиите заявиха, че всъщност темата са политическите и икономически проблеми в съвременното западноевропейско общество, които нямат нищо общо с любовта. Четиридесет и шест годишният главен герой   на историята, Флоран Клод Лабруст, няма финансови проблеми, приятели, роднини и лични интереси. Има образование на аграрен инженер, държавна служба в Министерството на земеделието, един провален брак зад гърба си и тежка депресия. Недоволството му от живота го кара да потърси радикални промени и медицинска помощ за връхлетялата го депресия… Що се отнася до споменатото по-горе предвиждане на движението на „Жълтите жилетки“, Уелбек като че ли демонстрира известни пророчески способности и в предишната си книга от 2015 г. - „Подчинение“. Романът, занимаващ с ислямизма и тероризма в една дистопична Франция, където изборите са спечелени от ислямистка партия, бе публикуван в деня на нападението над сатиричното списание „Шарли ебдо“. Мишел Уелбек няма да популяризира романа си за ислямизираната Франция Отношението на критиците и читателите към Уелбек често е противоречиво. Едни обявяват книгите му за „литературни памфлети“ и го обвиняват в нихилизъм, мизантропия, вулгарност, расизъм, мизогиния и ислямофобия. Може би част от причините са и в политическите позиции, които Уелбек защитава в книгите си. Писателят е откровен антиглобалист, споделящ националистическите възгледи на Доналд Тръмп. В наскоро публикувано есе Уелбек написа: Според критици, запознати с новия роман, когато четете „Серотонин“, е лесно да се разбере защо авторът смята така. Други го имат за блестящ интелектуалец, един от малкото съвременни писатели, който смело предупреждава за всички опасности, до които може да доведе бежанската криза в Европа. Според издателите му, Уелбек е най-четеният съвременен френски автор в чужбина. „Серотонин“ на Мишел Уелбек се появи на френски език на 4 януари, на английски излиза през септември тази година, на руски – неуточнено кога през есента, а на български – все още не е известно. Мишел Уелбек няма да популяризира романа си за ислямизираната Франция", "date": "2019.01.09", "title": "Не става дума за любов"}
{"url": "http://clubz.bg/78061-vojvodinovo_vreme_za_dyrpane_na_chuvstvitelni_struni", "text": "ВОЙВОДИново Защо трябва да има бит военен, за да се заговори за незаконни постройки и ц*ганска престъпност?! Не може ли да не се допуска строеж, а ако вече се е случил, да се отстранява своевременно?! А и в такива случаи се сещам, че в Криводол и Игнатиево има огромни махали със скъпи ц*гански къщи, построени с пари от престъпност, където никога не видях бунт, Каракачанов, Джамбазки, Сидеров или Симеонов. Защо?! Все не им стига време да ми отговорят. Нищо, де. Годината на изборите започна. Време е за дърпане на чувствителни струни. За съжаление това не се нарича намиране на решения. По казуса в пловдивкото село съвсем старомодно отбелязвам, че традиционно (вече) липсва обикновената фактология или отговорите на основните въпроси в журналистиката - кой, кога, как, защо. Кога и как се срещнаха военният, който шофира колата си и двамата пешеходци. По какъв повод спира колата, защо шофьорът слиза от нея и как става сблъсъкът? Имало запис, но бил само в частта с побоя. Странно е, че липсва началото. Но това вече са въпроси, които никой не смее да зададе, защото “уроците” са научени. А журналистиката е отстъпила на нещо друго.  . Ясно е, че вместо да се пита за купените български гражданства и скандала, който стигна до Европейската комисия с публикация от вчера, Каракачанов с радост говори за ц*ганите. Разбирам го. Тези срещу него не ги разбирам.", "date": "2019.01.09", "title": "ВОЙВОДИново - време за дърпане на чувствителни струни"}
{"url": "http://clubz.bg/78079-zasega_ne_trqbva_da_se_zabranqva_pochivkata_v_shoforskata_kabina", "text": "- Както знаете, поводът за това посещение тук е, от една страна, заседанието на транспортната комисия в Европарламента утре сутринта. От друга страна - протестът на нашите водачи с колегите им от Полша, Унгария, Литва и други страни в групата на инакомислещите. Целта на този протест не е да оказваме натиск или да показваме мощ, защото знаете - ако това е целта, можем да съберем много повече хора от тези, които ще присъстват утре. Целта е да покажем, че периферните държави, каквито сме ние и нашите колеги, а защо не Португалия, Ирландия, Малта - сме обединени срещу направените предложения в пакет „Мобилност 1“. Наши евродепутати молят колеги да ги пуснат да гласуват против пакета „Мобилност“ Комисарят по транспорта подкрепи „Закона Макрон“ На Съвета на ЕС на 3 декември бе постигнат общ подход, за което гласувахме против. На този съвет отпадна връщането на камиона на всеки 4 седмици. Останалите текстове останаха непроменени. Всъщност дойдохме тук да изразим нашето желание в рамките на гласуването в ЕП да постигнем значителни подобрения, ако не успеем да блокираме това законодателно предложение на този етап. Тактиката на нашите опоненти е да влошават преговорната тактика. Имаме предложение на германски депутат отново да се връща камионът. Днешният ден бе посветен на срещи с докладчиците по основните досиета. Сутринта имахме среща с министрите от Полша, Унгария и Литва с Вим ван де Камп - докладчика по досието за работното време, почивката и тахографите. Получихме уверения от Ван де Камп, че неговото предложение - такова, каквото е благоприятно за нас - за отпадане на задължението за връщане на водача, ще събере необходимата подкрепа. Имахме срещи с еврокомисарката Виолета Булц, която все пак представлява Комисията, чието оригинално предложение по пакета за мобилност предизвиква толкова дискусии вече две години. Уведомихме я за виждането ни, че очакваме ЕК да бъде безпристрастен посредник между страните по време на триалозите. Утре аз ще взема участие в заседанието на транспортната комисия, което, споделено с всички наши представители в ЕП, е добра тактика за поведение. Протестът на превозвачите ни пред ЕП обедини кабинет и президент Присъстваха всички наши представители и искам да им благодаря, защото показахме единна национална позиция, необходима в такива трудни моменти. Когато искаме да отстояваме националната подзиция, няма сила, която да може да ни разедини, включително политически и други различия. Надявам се да продължим така, защото ако не можем да постигнем най-доброто, поне да отложим най-лошото. - Това е значителна стъпка, защото всъщност връщането на превозното средство и на шофьора са особени неща, които считаме за дискриминационни по отношение на направеното предложение. Разбира се, има и други съществени теми - забраната за ползване на седмичната почивка в кабината, въпросите, свързани с каботажа, свързани най-вече с крострейд операциите по време на двустранните превози, за което нашите евродепутати са подписали единодушно предложения за изменение. - Смятаме, че това на този етап, докато се изградят подходящи паркинги, даващи всички удобства, е единствената възможност за добри условия. Защото в момента при липсата на охраняеми паркинги с необходимите удобства за водачите забраната за почивка в кабината обрича нашите шофьори да си изоставят камионите и да търсят немили-недраги къде да нощуват. - И в България, и в Европа. Имаме уверението на Виолета Булц, че ЕК ще се ангажира през следващия период, който ние наричаме преходен, да финансира изграждането на подобни места във всички държави членки. Комисията е изработила карта за наличните такива и необходимите такива. Настояваме докато това не се случи, да няма забрана за ползване на седмичната почивка в кабината. - В момента, както знаете, в комисия и в парламента всеки депутат гласува със своя глас. Разбира се, има обединения на партиен и национален признак. Днес получихме уверението, че Европейската народна партия (ЕНП) ще ни подкрепи по някои от съществените досиета. Вчера имах среща с г-н Манфред Вебер , на която получих уверения, че ще направи всичко да убеди своите колеги. В момента обаче балансът е крехък. И утрешното заседание на комисията ще бъде в известна степен индикативно за гласуването в пленарна зала. Но сега продължаваме да събираме подкрепа и да лобираме в наша полза. - Лично аз не вярвам, защото считам, че предложението му е такова, каквото бе направено по време на австрийското председателство. Това бе тактически ход, за да може след това да се каже, че е направена отстъпка. Това е чиста тактика и ние не го приемаме, а сме категорично против това нещо. И не го слагаме на масата на преговорите. Искаме да преговаряме по други теми, а тази окончателно и безвъзвратно да отпадне. - Връщането на камионите трябва да отпадне и считаме, че ще отпадне. Считаме, че ще отпадне и връщането на водача. Комисарят по транспорта подкрепи „Закона Макрон“ Протестът на превозвачите ни пред ЕП обедини кабинет и президент", "date": "2019.01.09", "title": "\"Засега не трябва да се забранява почивката в шофьорската кабина\""}
{"url": "http://clubz.bg/78071-komisar_zashto_evropejcite_plashtat_za_dyrjavi_bez_ustanovena_zakonnost", "text": "Това заяви заяви днес на пресконференция заместник-председателят на Европейската комисия Юрки Катайнен, цитиран от БТА. Следващите грешници на ЕС По неговите думи корупция има там, където законността отсъства. Държавите от ЕС трябва да започнат на висок глас да говорят за върховенството на закона. Той продължи: Катайнен отбеляза, че Китай и САЩ отправят към ЕС икономически предизвикателства. Най-сериозните са умишлено предизвикани, например оттеглянето на Великобритания от ЕС и събитията в САЩ. В отговор на въпрос Катайнен, който по-рано се очакваше да бъде кандидат за следващ председател на ЕК, уточни, че няма да участва скоро в избори и напуска политиката.", "date": "2019.01.09", "title": "Комисар: Защо европейците плащат за държави без установена законност?"}
{"url": "http://clubz.bg/78078-italianskata_policiq_razbi_mreja_za_trafik_na_hora", "text": "Италианската полиция задържа днес осем предполагаеми трафиканти, които прекарвали с моторница мигранти, включително потенциални джихадисти от Тунис до Сицилия, съобщи Ройтерс, цитирана от БТА, като се позова на правоохранителните органи. Италия отказва да сключи споразумение за мигрантите с Германия Каналът бил ръководен от тунизиец, който използвал своя профил във Фейсбук, за да разпространява пропаганда на \"Ислямска държава\" (ИД). Той все още е на свобода и се издирва по обвинение в подстрекаване към тероризъм. Рано тази сутрин карабинерите са успели да заловят двама италианци от групата, както и други нейни членове, предимно тунизийци. Общо седем души се издирват във връзка с разследването по подозрения в трафик на хора и на нелегални цигари. Двама българи арестувани на яхта в Италия с 11 тона хашиш (ВИДЕО) Групата е представлявала   се казва в заповедта за арест. Морският път за Сицилия  , се отбелязва освен това в текста. Разследването започнало през 2016 г., след като тунизиец, държан в италиански затвор, предложил да даде информация. Той е заявил, че иска да защити Италия от  . Трафикантите са използвали моторници, за да стигнат до югозападното крайбрежие на Сицилия за три часа и половина. Прекарвали са малки групи от мигранти, често и други контрабандни стоки, като цигари и хашиш, според показания на проговорилия престъпник. Полицията на южния италиански остров е документирала пет контрабандни пътувания, но се предполага, че е имало още много други, каза един от разследващите, позовавайки се на подслушани телефонни разговори. Италианският вътрешен министър Матео Салвини похвали операцията, като написа в Туитър: Салвини: Съдът за човешките права е безполезен цирк Двама българи арестувани на яхта в Италия с 11 тона хашиш (ВИДЕО) Салвини: Съдът за човешките права е безполезен цирк", "date": "2019.01.09", "title": "Италианската полиция разби мрежа за трафик на хора"}
{"url": "http://clubz.bg/78070-bylgarskite_jylti_jiletki_ostavat_v_protestna_gotovnost", "text": "Малките търговци на горива остават в протестна готовност, въпреки правителственото намерение новият закон за горивата, определян като \"лобистки\" и в услуга на едрия бизнес, да бъде отложен. Търговците и превозвачите на дребно, които дадоха заявка, че ще облекат жълти жилетки по примера на протестиращите във Франция, са готови дори на блокиране на граници, ако нормативният акт не бъде коренно променен, съобщава БНР. Законът, приет след много скандали миналото лято, влиза в сила от 28 януари. С него се въвеждат нови високи изисквания към търговците на горива, като минимален уставен капитал, минимален капацитет на складовите стопанства и мн. др., с което дребният бизнес заяви, че не може да се справи и ще започне да обявява фалити.  Министър иска отлагане на \"лобисткия\" закон за горивата Още вчера министърът на икономиката Емил Караниколов обяви, че ще внесе предложение на редовното заседание на кабинета в сряда влизането в сила на Закона за административното регулиране на икономически дейности, свързани с нефт и продукти от нефтен произход, каквото е пълното наименование на нормативния акт, да бъде отложено с шест месеца. И днес правителството взе решение да предложи на парламента да удължи срока за влизане в сила до 1 юли. Любопитното е, че в една от публичните си изяви покрай скандалите по приемането на закона вносителят му Емил Димитров-Ревизоро, депутат от квотата на ВМРО, обяви, че текстовете са му били дадени от Министерския съвет. Същият, който сега иска отлагането им. Днес Ревизоро не отвърна на нито едно от позвъняанията ни. АИКБ поиска от Румен Радев вето на закона за горивата От сдружението настояват за премахването на бариерите пред дребния бизнес и за текстове срещу сивата икономика в сектора, включително наказателна отговорност за нелегална търговия с горива. Малките търговци са получили уверение от Караниколов, че парламентът ще отложи влизането на закона в сила. Което на практика не би трябвало да е под въпрос предвид факта, че управляващите имат мнозинство в НС. \"Лобисткият\" закон за горивата поема към Брюксел за наказателна процедура  посочват още от кабинета в съобщението за отлагането на текстовете. За въпросната наредба стана ясно, че на практика е \"писана\" от едрия бизнес. Само представители на големите петролни компании бяха допуснати до работната група по изготвянето й. АИКБ поиска от Румен Радев вето на закона за горивата \"Лобисткият\" закон за горивата поема към Брюксел за наказателна процедура", "date": "2019.01.09", "title": "\"Българските жълти жилетки\" остават в протестна готовност"}
{"url": "http://clubz.bg/78019-zashto_pileshkata_supa_lekuva", "text": "Пилешката супа лекува. Вероятно сте чували тази фраза. Супата действа добре, когато сме настинали и въобще в поразклатена физическа форма. Има ли научни обяснения за живителното действие на този кулинарно лекарство? Тя обяснява, че всичко е в съставките. Ако се борите с настинка, лекуващият ви лекар ще ви каже, че е важно да бъдете добре хидратирани. Според нея ползите и от пилешкия, и от зеленчуковия бульон са подобни в този случай. Но ако лекарят ви е препоръчал да ограничите количеството сол - дали заради високо кръвно налягане, бъбречно заболяване или друг медицински проблем, тогава трябва да се съобразите с това предписание на специалиста, отбелязва Алонен. Пилешкото месо е пълно с протеини, които помагат на имунната система. То е и източник на витамини и минерали - витамините от групата B, които засилват имунитета и помагат за регулиране на храносмилането. В него има въглехидрати, които ви помагат да се чувствате сити и доволни. Всички моркови, лук и целина, които присъстват в пилешката супа са източник на витамините C и K, както и на други антиоксиданти и минерали.  Морковите имат високо съдържание на бета каротини и помагат за ограничаване на симптомите на болестта заради техните противовъзпалителни качества. Важно е да поднесете пилешката супа гореща. Парата, която излиза от купата, ще помогне, ако имате хрема или запушен нос. И ще дишате по-лесно. Пилешката супа едва ли ще излекува изцяло болестта ви, но тя е нещо много полезно, а и приятно.", "date": "2019.01.09", "title": "Защо пилешката супа лекува"}
{"url": "http://clubz.bg/78064-sorentino_satirizira_berluskoni_video", "text": "„Те“, скандалният хит на италианския киномайстор Паоло Сорентино за още по-скандалния доскорошен италиански премиер Силвио Берлускони, имаше само една прожекция у нас – на „Киномания 2018“, където беше представен пред препълнената зала 1 на НДК. От 11 януари филмът тръгва в арткината в София, Пловдив и Варна. Берлускони е най-дългогодишният министър-председател на Италия, заемал поста в периодите 1994 – 1995 г., 2001 – 2006 г. и от 2008-а до края 2011 г. Филмът разказва за последния му мандат, в началото на който Берлускони е 72-годишен и се старае да компенсира неприятните страни на неизбежно настъпващата старост с изобилие от хубави лица и млади тела около себе си, които рязко контрастират с античната архитектура и покритата с бръчки и грим физиономия на премиера. На закрити вечеринки и скъпи приеми в Рим и на остров Сардиния той винаги е заобиколен от красиви (разголени) момичета и хора, готови на всичко, за да получат достъп до живата легенда. Те от „Те“ са италианските новобогаташи и техните нрави, чието въплъщение е тиранът и веселяк, хедонист и романтик, скандален политик и милиардер Силвио Берлускони. „Новият папа” събира Джъд Лоу и Джон Малкович Сорентино споделя, че се интересува по-скоро от човека, който стои зад политиката, от неговите мисли и страхове и особено от страха от смъртта и старостта, които вълнуват всеки възрастен човек. Актьорът Тони Сервило  брилянтно влиза в ролята на италианския политик, а бившата съпруга на Берлускони, за която той е женен повече от 20 години, се играе от популярната актриса Елена София Ричи. Всеки, който е пропуснал да види „Те”, може да го стори в кино „Люмиер Лидл“, Дома на киното, „Одеон“ и Г8 в София, както и във Фeстивалния и конгресен център – Варна и „Лъки Синема“ в Пловдив. Разпространител е Националният дворец на културата, а филмът достига до зрителите с подкрепата на Италианския културен институт. Можете да гледате „Те” в кино „Люмиер Лидл“ на 11, 13, 14, 15 и 16 януари от 19 ч.", "date": "2019.01.09", "title": "Сорентино сатиризира Берлускони (ВИДЕО)"}
{"url": "http://clubz.bg/78058-kmetovete_s_ministerski_zaplati", "text": "Кметовете вече ще могат да разполагат с министерски заплати. Това стана ясно днес, след като правителството прие промени в правилата за определяне на възнагражденията на заетите в бюджетните организации. Една министерска заплата в момента е около 4600 лева. Именно такъв таван слага правителството за кметските възнаграждения с днешното си решение. В момента заплащането на градоначалниците се определя от общинските съвети и е съобразено с броя на населението в дадената община или населено място, като пак има минимален и максимален праг. Така например през 2014 година Столичният общински съвет реши да вдигне заплатата на кмета Йорданка Фандъкова от 1860 на 2900 лева, което пак е под тавана от 3100 лева. С решението на МС това възнаграждение може да бъде увеличено до 4600 лева. Ще могат ли общините да си позволят такива заплати обаче вече е въпрос на собствените им бюджетни разчети.  Шефът на БНБ си вдигна заплатата до 16 849 лв. за 2019-а Увеличение се очаква и във възнагражденията на ръководителите на държавните комисии и агенциите, на свързаните с Министерството на околната среда и водите басейнови дирекции, екоинспекции и пр., както и на ръководителите на административни структури, създадени със закон или постановление. Те ще се определят по предложение на ресорните министри, отчитайки числеността на съответната администрация, нейния бюджет и функции. С нова формула ще се определят и заплатите на ръководителите на институциите, които имат сериозни отговорности към приоритетни политики и разходване на средства от националния бюджет и еврофондовете.  Борисов за 2019 г.: Рекордно голям бюджет с ръст на БВП, пенсии и заплати С друго свое решение от днес правителството пак даде заявка, че заплатите за чиновниците ще са според свършената работа.  Мотивите са, че така ще се намали съществуващата сега диспропорция в размера на възнагражденията на служители от една и съща администрация.  Корекцията ще засегне и служителите, които се връщат от отпуск по майчинство.  Предвидено е измененията да влязат в сила от тази година, което още при общественото обсъждане породи питания дали не се прави заради факта, че 2019-а е изборна година. Гласуваме за евродепутати и за местна власт. Борисов за 2019 г.: Рекордно голям бюджет с ръст на БВП, пенсии и заплати", "date": "2019.01.09", "title": "Кметовете с министерски заплати"}
{"url": "http://clubz.bg/78062-mustafa_karadajy_dps_shte_stane_pyrva_politicheska_sila", "text": "ДПС ще стане първа политическа сила. Това заяви в Кърджали лидерът на движението Мустафа Карадайъ на тържество по случай 29 години от създаването на местната организация, съобщи пресцентърът на партията. Според него всеки е добре дошъл в ДПС, защото само в тази партия \"различните се ценят, а не са проблем\". Той предаде на кърджалийската организация специалните поздрави от почетния председател на ДПС д-р Ахмед Доган. Според Карадайъ у нас се води политика на разделение и противопоставяне.", "date": "2019.01.09", "title": "Мустафа Карадайъ: ДПС ще стане първа политическа сила"}
{"url": "http://clubz.bg/78072-salvini_na_poseshtenie_v_polsha_tyrsi_syyuznici_predi_evroizborite", "text": "Италианският вицепремиер и министър на вътрешните работи Матео Салвини заяви във Варшава, че иска Полша и Италия да работят заедно за нова Европа, предаде Ройтерс, цитирана от БТА. Салвини и Льо Пен взеха на прицел \"бункера Брюксел\"  Срещата беше предложена от Бруджински, който каза, че двамата са обсъдили миграцията и граничната сигурност на Европейския съюз. Тръмп хвали Италия за \"твърдия подход\" към миграцията Полша: ЕС няма да изнудва за мигрантите! Салвини отбеляза, че с колегата си са разговаряли за сътрудничеството между Полша и Италия за изграждане на нова Европа. Салвини ще се срещне днес и с лидера на полската управляваща партия \"Право и справедливост\" Ярослав Качински. С него ще обсъдят създаването на нов евроскептичен съюз. Качински се върна с гръм и трясък във власта в Полша Качински: Полша няма да приема бежанци, те са опасност за националната сигурност Италианският вътрешен министър е на посещение във Варшава в момент, когато италианските и полските популистки националистически сили проучват възможен съюз за предстоящите напролет избори за Европейски парламент. Анатомия на популизма. Как Салвини стана най-силният в Италия? Насрочените за май избори се очертават да бъдат битка между либералните проевропейски сили, за какъвто се определя френският президент Еманюел Макрон, и популистите евроскептици, сред които е Салвини, посочва Асошиейтед прес. Срещата на вътрешния министър на Италия с Качински се разглежда като първи знак дали известният с радикалните си разбирания италиански политик е в състояние наистина да издигне националистическото предизвикателство на европейско равнище. Часове преди посещението на Салвини полският премиер консерватор Матеуш Моравецки заяви, че правителството му има близки позиции с тези на италианския вътрешен министър  , отбелязва Франс прес. Местни избори в Полша на фона на задълбочаващ се разрив с ЕС Водачът на италианската крайнодясна антиимигрантска партия \"Лига\" неведнъж е критикувал ЕС и смята, че изборите през май са ключови за създаването на \"реформистки блок\", способен да промени радикално европейските институции. Полското правителство, оглавено от евроскептичната партия \"Право и справедливост\", настоява ЕС да даде по-голяма независимост на страните членки и да се меси по-малко по въпроси от националната им политика. Тръмп хвали Италия за \"твърдия подход\" към миграцията Полша: ЕС няма да изнудва за мигрантите! Качински се върна с гръм и трясък във власта в Полша Качински: Полша няма да приема бежанци, те са опасност за националната сигурност Анатомия на популизма. Как Салвини стана най-силният в Италия? Местни избори в Полша на фона на задълбочаващ се разрив с ЕС", "date": "2019.01.09", "title": "Салвини на посещение в Полша - търси съюзници преди евроизборите"}
{"url": "http://clubz.bg/78057-za_da_prorokuvash_apokalipsis_trqbva_da_izobretqvash_i_nqkoi_fakti", "text": "Гледам вчера \"Лице в лице\" по бТВ и слушам поредния диалог между Иво Христов и Цветанка Ризова. В него известният творец на реалности лансира поредното си изобретение - инвазията на \"демографския миниколос\" (цитирам буквално). Албания, която за двадесетина години ще насели цялото балканско пространство до Кюстендил и ще залее горката Македония. Три албански семейства раждали толкова деца, колкото се родили лани в целия Видински регион - 75 ли бяха, 76 ли... Е, така е, във Видинския регион демографската ситуация е особено тежка, но все пак 572 не е нито 75, нито 76. Колкото до \"метафората\" с трите албански семейства - напоследък тоталният коефициент на плодовитост в Албания се срина до около 1,5 (приблизително толкова е и в България), и то въпреки огромните социални помощи за раждане и отглеждане на дете. Накратко, демографската ситуация в Албания е напълно сходна с тази в България (с една съществена разлика - там сривът на раждаемостта е от края на миналия век, а не още от 70-те години, както у нас, поради което кохортите във фертилна възраст все още са значителен дял от населението) и трябва да си сред 80-те процента, които Иво наскоро определи като дебили, за да наречеш едната страна \"демографски колос\", а да описваш демографска катастрофа в другата. \"Основният политически проблем в България е защо краде той, а не аз\" Но пиша тези редове не заради Иво Христов. На него това му е бизнесът - за да пророкуваш апокалипсис, трябва да изобретяваш и някои факти. Днес маса медии и сайтове отразяват тези исторически изобретения и не видях на някого да му е хрумнало да провери дали те имат нещо общо с истината. Всъщност така медиите превръщат измислицата в част от реалността и не го правят умишлено според мен, а просто защото са свикнали да не проверяват фактите. Преди 2 години и нещо писах лично на Ризова за една друга проникновена мисъл, която Иво Христов изтърси в нейно предаване. Тогава той обвини Джон Кенеди за Тонкинския инцидент и последвалата ескалация на американската намеса във Виетнам, без да обръща внимание на дреболията, че по време на Тонкинската криза Кенеди е покойник от 9 месеца. Ризова не ми отговори очевидно поради това, че щом Иво Христов го е казал, то Кенеди - жив или умрял, трябва да е виновен. И журналистиката кима с разбиране.", "date": "2019.01.09", "title": "За да пророкуваш апокалипсис, трябва да изобретяваш и някои факти"}
{"url": "http://clubz.bg/78059-apple_shte_pravi_po_malko_iphone_i_samsung_syshto_sys_spad_v_pechalbite", "text": "Apple съкращава с 10% производствения си план за нови iPhone-и в следващото тримесечие, съобщи японското издание Nikkei Asian Review.  Миналата седмица техногигантът обяви, че е надценил в прогнозите си успеха на новия iPhone Xs и продажбите не са отговорили на прогнозите за последната четвърт на 2018 г. Китай забранява продажбите на някои iPhone-и Това се случва за пръв път през последните 16 години. Същевременно основният конкурент на Apple - южнокорейците от Samsung, също обявиха спад в продажбите. Последните 3 месеца от миналата година са докарали 11% по-малко приходи спрямо годишната база. А в третата четвърт Samsung докладва рекордни продажби. Според анализа на техногиганта, причините са две - слабо търсене на чипове памет и все по-голяма конкуренция на пазара на смартфони. Това е и част от оправданието на Apple. Приключва ли бумът на смартфоните? Ключова причина за това според много анализатори е пренасищането на пазара на смартфони и липсата на впечатляващи иновации, които да накарат потребителя да смени смартфона си. Дори устройства от преди 2-3 години са напълно функционални и достатъчно мощни за почти всички. Продажбите на най-новите модели в момента са предимно сред техноентусиастите. Приключва ли бумът на смартфоните?", "date": "2019.01.09", "title": "Apple ще прави по-малко iPhone-и, Samsung също със спад в печалбите"}
{"url": "http://clubz.bg/78074-sled_kato_karakachanov_izrazi_nadejdi_sybarqt_15_nezakonni_postrojki_romite_se_iznasqt", "text": "Военният министър и лидер на ВМРО Красимир Каракачанов \"изказа надежди\" до ден във Войводино да бъдат съборени 15 незаконни постройки, обитавани от роми, и неговите надежди бързо започнаха да се сбъдват. Войводино попадна във фокуса на интереса на вицепремиера след скандал между двама роми и военнослужещия Валентин Димов, завършил с тежък побой над военния. Вицепремиерът Каракачанов: Циганите в България станаха изключително нагли До края на деня се очаква кметът на община \"Марица\" Димитър Иванов, на чиято територия се намира селото, да издаде заповед за събаряне на опасните постройки в ромската махала на селото и веднага след това ще се престъпи към действие, съобщи БТА. Пред агенцията кметът отчете, че до момента са съставени 18 констативни протокола за незаконни постройки, 15 от които са определени като опасни.  За останалите незаконни сгради ще се проведе стандартната процедура за премахване, която включва право на обжалване в 14-дневен срок. Според Иванов ще се използват всички възможности за най-бързото разчистване на гетото. Една тях предвижда събаряне на постройки, които са построени на общински терен и нямат собственици, каквито са голяма част от постройките в махалата.  Директорът на ОД на МВР старши комисар Атанас Илков каза, че в сряда около 20 души от махалата са започнали да изнасят покъщнината си. Всички са проверени, съставени са 11 акта по Закона за гражданската регистрация, Закона за българските документи за самоличност и Закона за движение по пътищата, отчете Илков. Полицията няма да позволи ескалиране на напрежение, безредици и всичко онова, което би застрашило обществения ред в селото, твърди още той. Каракачанов, срещу когото вече има подобен сигнал в Комисията по дискриминация от сдружение \"Единство\" - Хасково, заради изказването му от вторник, че \"циганите са станали много нагли\" и днес продължи с размислите си по темата. Според него моделът на  интеграция  на тези хора в обществото не дава резултат. Районният съд в Пловдив в сряда следобед гледа искането на Районна прокуратура за вземане на мярка \"задържане под стража“ спрямо Б. П. (на 17 г.) и А. П. (на 21 г.) - двама, пребили военния. Те са привлечени за причиняването на средна телесна повреда по хулигански подбуди. Съдът реши да остави двамата в ареста. Състоянието на военнослужещия от 68-ма бригада ефрейтор Валентин Димов е стабилно. Той е със сериозни наранявания по лицето. Междувременно общинският съвет на община Марица реши да отпусне еднократна парична помощ от 1000 лв. за ефрейтор Димов. Съпругът ми е удрян брутално само в главата с цел да не стане повече”. Това каза по Нова тв съпругата на брутално 33-годишния ефрейтор. Той е с тежка лицево-челюстна фрактура и е бил опериран в пловдивска болница в сряда сутринта. Пребитият командос Валентин Димов е с добра военна подготовка и е можел е да отвърне на удара, но е отчел, че срещу него са младежи без опит, разказаха по-рано родителите му. Жената на пострадалия обясни, че свадата между Валентин и двама мъже от ромската махала възникнала на път в селото. Военният се прибирал към дома си на Йордановден, след като скачал за кръста в един от близките водоеми. Бащата на Валентин каза, че според разкази на свидетели, биейки Валентин, двамата нападатели казвали: ", "date": "2019.01.09", "title": "След като Каракачанов \"изрази надежди\": събарят 15 незаконни постройки, ромите се изнасят"}
{"url": "http://clubz.bg/78055-myjko_horo_v_basejn_v_detska_gradina_a_da_zakolqt_decata_agne_za_gergovden", "text": "Снимка на деца в носии, които танцуват хоро в басейн на пловдивска детска градина, а отстрани ги гледат учителки, районен кмет и поп, е сред последните най-коментирани теми в социалните мрежи. Идеята очевидно е пресъздаване на мъжкото хоро на Богоявление, което стана от няколко години особено популярно от Калофер. На тържеството, проведено ден след празника, отец Пантелеймон от храм \"Свети Климент Охридски\" в Пловдив хвърля кръста на децата в басейна, след като са извили хоро под звуците на народна музика. Снимките от детска градина \"Мир\" бяха публикувани първо от кмета на район \"Западен\" Димитър Колев, който приветства инициативата като патриотична. Такова събитие се е провело в още една детска градина, където след като заедно казали молитвата \"Отче наш\", малчуганите се втурнали в надпревара кой пръв ще извади кръста. Отец Пантелеймон ги благословил, като им пожелал здрава и успешна година и им обещал догодина пак да повторят обичая. От четири години той запознавал най-малките с християнските ценности, съобщиха пловдивски медии. Тъй като детската градина не работи в неделя, ритуалът за Богоявление бил изпълнен ден по-късно - в понеделник. В началото присъстващите казали молитвата \"Отче наш\" заедно, след което децата влезли във водата и започнали да се надпреварват да уловят кръста. По сходен начин отбелязали Богоявление и възпитаниците на пловдивската детска градина \"Светла\", съобщава Отец Пантелеймон целял да запознае малчуганите с християнските ценности и вече четвърта година редовно посещавал детските градини в района. Той обещал на децата, че ще се върне да изпълни ритуалното хвърляне на кръста и следващата година.  Това съхраняване на традициите обаче беше определено от мнозина като обикновен кич. Според други така се принизява ритуалът.  Едно от децата било с гипсирана ръка, но това не му попречило да участва в хорото, родителите били доволни от пресъздаването. Самият обичай на мъжкото хоро в ледени води също е често коментиран нееднозначно - откъде произхожда, колко стар е и дали не е всъщност роден през 70-те години на миналия век, според по-крайните мнения - \"рожба на \"Балкантурист\". Със сигурност на децата от градината им е било забавно малко да се поплацикат в басейна, колко полезен им е бил този урокът по бутафорно спазване на традиции изглежда по-спорен въпрос. Остава питането и детската градина не е ли място, в което не трябва да има натрапване на религиозни символи, а и присъствието на свещеник също е доста любопитен елемент в светско учебно заведение. Има и актуални предложения, които иронизират как да се продължи със запазването на традициите в детските градини - за Гергьовден - агне, за Коледа - прасе, и \"по жарава да ги пуснем нестинари да станат\", както и да се включат в тричане на кучета. \"Може и кръщенета да почнете\", е още една от възможностите.  предлага и дневна програма за патрЕотична детска градина. Ето как ще започва денят: 05:00 - Разходка с козите/овцете/кравите. Мъжко хоро в надуваем басейн. \n\t06:30 - Богата и разнообразна закуска, включваща сланина, свински уши, леб, кофичка кисело млеко, 50 г ракия, чесън против всички грипни щамове (НЕ на ваксините), бирена мая. \n\t07:00 - Цепене на дърва за момченца. Носене на вода в менци за момиченца.  А в другата стая момиченцата от трета група баят над мълчана вода...   (това не знам дали е истина, но е много вероятно). Снимката е от пловдивска детска градина. Потвърдено е, че не е фейк. : Колкото по-отрано се почва, толкова по-праведни християнчета ще има България. А детската градина дали е държавна, със светско образование?", "date": "2019.01.09", "title": "\"Мъжко\" хоро в басейн в детска градина. А да заколят децата агне за Гергьовден?"}
{"url": "http://clubz.bg/78066-yunionistite_okonchatelno_protiv_sdelkata_na_mej_za_brekzit", "text": "Говорителят за \"Брекзит\" на Демократическата юнионистка партия (ДЮП) Сами Уилсън категорично заяви, че партията ще гласува против споразумението, освен ако от него не бъде премахнат т.нар. предпазен механизъм, предаде Ройтерс, цитирана от БТА. Ирландия дава 2 седмици на Великобритания да реши проблема за границата Уилсън определи като   предложението на Лондон да предостави на законодателното събрание на Северна Ирландия правото да гласува против новите правила на ЕС, ако предпазният механизъм влезе в сила след \"Брекзит\". ЕС: Предпазната мрежа за Ирландия е само временна Неговото предназначение е да не допусне \"твърда граница\" между британската провинция и членуващата в ЕС Република Ирландия, ако двете страни не успеят да постигнат бъдеща търговска сделка.  Уилсън, който е един от 10-те депутати на партията, подкрепящи правителството на Мей, подчерта, че неговата позиция не се различава   от тази на останалите му колеги. Мей все още няма подкрепа за споразумението за Брекзит Според някои инвеститори сделката на Мей ще бъде отхвърлена при гласуването на 15 януари, но в крайна сметка ще бъде одобрена, отбелязва Ройтерс. ЕС: Предпазната мрежа за Ирландия е само временна Мей все още няма подкрепа за споразумението за Брекзит", "date": "2019.01.09", "title": "Юнионистите - окончателно против сделката на Мей за \"Брекзит\""}
{"url": "http://clubz.bg/78063-makedoniq_na_krachka_da_prieme_prespanskoto_sporazumenie", "text": "Започва финалната фаза на процеса за въвеждане на промени в конституцията на Македония, произтичащи от Преспанското споразумение с Гърция за новото име на съседката ни, предава скопската електронна медия А1 Он, цитирана от агенция Фокус. Парламентът в Скопие одобри името \"Северна Македония\" За одобрението на измененията е необходимо квалифицирано мнозинство (80 депутати) от Събранието в Скопие. След амнистията и частичното изпълнение на изискванията на \"Алианс за албанците\" и БЕСА стана ясно, че конситуционните промени ще бъдат приети. Гласуването вероятно ще се състои в петък, макар по правилник да се предвиждат три дни за обсъждане на всяко едно от представените четири изменения на Основния закон. Поради отсъствието на опозиционната ВМРО-ДПМНЕ заседанието ще приключи в по-кратък срок. Унгария дала убежище на Груевски. Той сам се похвали Премиерът Зоран Заев прие част от измененията на \"Алианс на албанците\" и БЕСА, което беше условие за подкрепата им. Със Закона за амнистията министър-председателят осигури гласовете на осемте независими депутати, отцепили се от ВМРО-ДПМНЕ. Около стотина протестиращи се събраха на улицата пред парламента, организирани от сдружението \"Македония блокира\". То призовава граждани с всякакви политически пристрастия да се присъединят към протеста срещу правителството, тъй като то се опитва да   . Организацията настоява нейни представители да бъдат допуснати в парламента, където да изложат възгледите си против промяната на името на страната (Северна Македония). Той добави, че представител на \"Македония блокира\" разговаря с президента Георге Иванов. Остра позиция спрямо решението за промяна на конституцията изрази лидерът на ВМРО-ДПМНЕ Християн Мицкоски. Мицкоски подчерта, че партията няма да участва в парламентарната сесия, за да не легитимира  . Срещу Мискоски обаче възроптаха не други, ами представители на ВМРО-ДПМНЕ. След като се присъедини към протестите, той бе бурно освиркан от демонстрантите. Според бившият член на партията Филип Петровски Мицкоски просто е имитирал съпричастност, за да си създаде алиби, а всъщност е щял да допусне измененията да бъдат приети без съпротива. Заседанието бе в застой, тъй като възникна спор - албанската партия искаше да се премахне определението  от Конситуцията и вместо него там да пише  , обяснява скопският телевизионен канал \"Телма\".  Според източници от парламента обаче Зоран Заев се е договорил със Зиядин Села - лидерът на \"Алианса на албанците\" и е близко до достигане на съгласие с опозиционното крило на движението БЕСА, което е оглавявано от Билал Касами.  От парламентарното мнозинство са заявили, че гласуването може да е още в петък, независимо, че по-рано се знаеше, че то ще е на 15 януари. Унгария дала убежище на Груевски. Той сам се похвали", "date": "2019.01.09", "title": "Македония на крачка да приеме Преспанското споразумение"}
{"url": "http://clubz.bg/78060-menidjyryt_na_prezidentskata_kampaniq_na_trymp_ulichen_v_novi_vryzki_s_rusiq", "text": "Федерални прокурори на САЩ повдигнаха ново обвинение срещу Пол Манафорт, бившият мениджър на президентската кампания на Тръмп, предаде \"Ройтерс\".  Оказа се, че е споделял анкетни данни за нагласата на избирателите преди изборите през 2016 г. на бизнесмена Константин Килимник, когото специалният прокурор Робърт Мълър подозира, че поддържа близки контакти с руските тайни служби. В какво е обвинен Манафорт и каква е връзката му с Русия Тази информация бе публикувана във вторник от съдебни документи, представени от защитата на Манафорт.    Адвокатите на обвинения са се опитали да затъмнят изобличаващите данни, но журналисти на \"Вокс\" и \"Гардиън\" успяха да ги възстановят и публикуват в \"Туитър\". В процеса на делото много малко детайлите бяха разпространени извън съдебната зала, където адвокатите на Манафорт и екипът на Мълър спорят дали обвиняемият е извършил нарушение, като е излъгал при подписването на споразумението за съдействие през септември. Ще \"пропее\" ли Манафорт? През декември Мълър обвини Манафорт в   по пет направления, сред които бяха отношенията му с Килимник и контактите с представители на администрацията на Тръмп през 2018 г. Близките връзки на Манафорт с Русия дават надежда на Демократическата партия, че Мълър ще успее да открие по-съществена връзка между оста Русия - Манафорт - Тръмп, която би могла да доведе до импийчмънт на президента на САЩ. Пелоси: Може да има импийчмънт на Тръмп Пол Манафорт е разследван за извършване на банкови измами и за укриване на данъци. Екипът му отказа да коментира пред Ройтерс новите разкрития. Ще \"пропее\" ли Манафорт? Пелоси: Може да има импийчмънт на Тръмп", "date": "2019.01.09", "title": "Мениджърът на президентската кампания на Тръмп - уличен в нови връзки с Русия"}
{"url": "http://clubz.bg/78049-novak_djokovich_idva_na_turnira_v_sofiq", "text": "Световният №1 Новак Джокович ще бъде гост на тенис турнира \"София оупън\" (3-10 февруари), обяви спортният министър Красен Кралев в бТВ. Сърбинът няма да играе, но ще се срещне с малки тенисисти и ще има други изяви извън корта, добави Кралев. Красен Кралев: Боби Михайлов беше в перфектна кондиция в Белград (ВИДЕО) Турнирен директор на надпреварата за първи път е Горан Джокович, чичо на един от големите в историята. Държавата подпомага състезанието от календара на ATP в столичната зала \"Арена Армеец\". Знаят се 21 участници в основната схема. Сред тях са трикратният шампион от Големия шлем Стан Вавринка, млади дарования като Карен Хачанов, Стефанос Циципас и Данийл Медведев, първият шампион в столицата ни Роберто Баутиста Агут, шоуменът Гаел Монфис, Фернандо Вердаско и т.н. Още 13 тенисисти потвърдиха участие на \"София оупън\" До последно ще се пази една последна \"уайлд кард\" - за звезда, която отпадне рано на Откритото първенство на Австралия. Григор Димитров почти сигурно няма да участва. Григор Димитров обясни на английски думите си за турнира \"София оупън\" Кралев бе запитан за критиката, която Гришо отправи към надпреварата. Той нарече турнира \"частен\" и изрази мнение, че на българския тенис трябвало да се помага по друг начин - на по-ниските нива, с повече \"фючърси\" и \"чалънджъри\".  Кралев добави, че двама млади българските тенисисти - Пьотр Нестеров и Адриан Андреев, са сред най-добрите в света до 16 и 18 г. Поради това той не приема обвинението, че не се помага за развитието на тениса в страната ни. Още 13 тенисисти потвърдиха участие на \"София оупън\" Григор Димитров обясни на английски думите си за турнира \"София оупън\"", "date": "2019.01.09", "title": "Новак Джокович идва на турнира в София"}
{"url": "http://clubz.bg/78048-venecuela_iztezava_desetki_voenni_nabedeni_za_vragove_na_pravitelstvoto", "text": "Венецуелските сили за сигурност са задържали и изтезавали през последните години десетки военни, обвинени в заговор срещу правителството. Опозицията във Венецуела очаква репресии Това обявиха днес две правозащитни групи в доклад, цитиран от Ройтерс и Асошиейтед прес.  Според данните на базираната в Ню Йорк организация \"Хюман райтс уоч\" ( ) и венецуелската неправителствена група \"Форо пенал\"  властите в южноамериканската страна са измъчвали също и членове на семействата на някои заподозрени, за да открият местонахождението им. Испания осъжда политическото насилие във Венецуела Докладите са публикувани ден преди венецуелският президент Николас Мадуро да положи клетва за втория си шест годишен мандат. Той е подложен на сериозен международен натиск - венецуелски върховен съдия избяга в Америка и обеща, че ще съдейства на властите в САЩ във връзка с обвинения в корупция, засягащи приближени на Мадуро. Венецуелски върховен съдия избяга в САЩ Испания осъжда политическото насилие във Венецуела Венецуелски върховен съдия избяга в САЩ", "date": "2019.01.09", "title": "Венецуелa изтезава десетки военни, набедени за врагове на правителството"}
{"url": "http://clubz.bg/78033-greshka_404_stranicata_ne_e_namerena", "text": "В края на 2018 г. препрочетох „Да прецакаш Дявола“ на американския писател Наполеон Хил, по-известен с книгата си „Мисли и забогатявай“. Хил написва „Да прецакаш Дявола“ през 1938 г., но книгата е публикувана едва през 2011 г. – т.е. повече от 70 години след написването ѝ и 41 години след смъртта на автора. Причината за забавянето: близките на Хил са се опасявали, че публикуването на книга, изградена като интервю с Дявола, която изразява критични възгледи към религията и системата на публичното образование, може да създаде сериозни неприятности на автора. Още след като прочетох „Да прецакаш Дявола“ за първи път преди няколко години, вече знаех, че това не е обикновена книга, а истинска находка. Докато я препрочитах, отново се удивих колко актуални са разсъжденията на Хил, особено тези за дефицитите на публичното образование и предложения от него модел за реформиране на тази система. Макар да се отнасят за САЩ, препоръките му са приложими във всяка страна, защото той се фокусира върху механизмите на самия процес на обучение, а не върху специфичния контекст. Отдолу представям основните елементи на концепцията му за образование и показвам къде се намира родната образователна система спрямо тази визия. Управляващите в България вероятно са попадали на някакъв вариант на тази препоръка на Хил, но явно са я разбрали погрешно. През последните години те приемат всякакви закони, които поставят учениците пред учителите – по възможно най-порочния начин. Българските ученици са водещи в обучението не заради своите нужди и интереси, а заради парите, които носят на училищата. Резултатът: учениците правят каквото си пожелаят, а учителите носят цялата отговорност за последствията от действията им. Семената на критичното мислене покълват в ограничен брой български училища. Всяко мнение, различно от това на учителя по съответния предмет, може да създаде проблеми на неговия притежател, тъй като много български учители дори не могат да си представят, че един ученик може да постави тяхното мнение под съмнение. Учениците, чиито учители ги насърчават да изразяват свободно мнението си и да задават всякакви въпроси, трябва да са благодарни за тази привилегия и да се възползват максимално от нея. Подобно на критичното мислене, въображението рядко има плодородна почва за развитие в българските училища. Тук отново всеки светъл лъч се дължи на отдадеността и смелостта на отделни учители, а не на системата, която насърчава най-вече запаметяването и възпроизвеждането на чужди идеи. Ситуцията в българските училища по отношение на изграждането на умения за управление на личното време може да се обобщи така: „Грешка 404 - страницата не е намерена.“ Изграждането на добри навици отсъства от родната учебна програма. Това твърдение се доказва от огромния брой ученици, които завършват средно образование, без да разполагат с каквито и да било навици за поставяне на конкретни цели и планиране на стъпките за тяхното постигане, ефективно учене, осигуряване на добър сън, балансирано хранене и редовно спортуване. Още по-лошото е, че те обикновено излизат от училище с изобилие от лоши навици като отлагане на днешната работа за утре и показване на пренебрежение към околните, които никой уважаващ себе си работодател не би търпял прекалено дълго. Тази тема е прекалено философска и затова рядко е на дневен ред в българската класна стая. Дори и двете страни в учебния процес да желаят да говорят по темата, те трудно могат да го направят в час, защото трябва да бързат да вземат уроците, заложени в програмата. През последните няколко години Министерството на образованието и науката (МОН) прави стъпки към увеличаване на практиктическите занимания, например чрез въвеждането на дуално обучение в някои професионални гимназии. Идеята е добра, но мащабът и ефективността на нейното прилагане остават ограничени. За „спомагателна група от инструктори“, включваща хора от бизнеса и различни професионални области, въобще не може да се говори. Вземете например една професионална гимназия по туризъм и вижте колко ресторантьори, хотелиери или масажисти са посетили училището, за да споделят опита си с учениците. Или вземете една езикова гимназия и проверете колко преводачи, посланици или културни аташета са говорили пред учениците. Ще ви подскажа: отговорът клони към нула.  Само преди няколко дни МОН обяви, че премахва модулите от изпитите по български език и математика след 7. клас. Съдържанието на изпитите ще остане същото, но вместо в две части те ще се провеждат в една. С други думи, „реформите“ в родното образование продължават... „Генерация Z“ – с подкрепата на „Америка за България“", "date": "2019.01.09", "title": "Грешка 404 - страницата не е намерена"}
{"url": "http://clubz.bg/78054-nashi_evrodeputati_molqt_kolegi_da_gi_pusnat_da_glasuvat_protiv_paketa_%E2%80%9Emobilnost%E2%80%9C", "text": "Български евродепутати трескаво преговарят със свои колеги от Европарламента в Брюксел, за да могат да участват като заместници в утрешното заседание на Комисията по транспорт и туризъм. Това стана ясно след тяхна среща в Брюксел с дошлия специално министър на транспорта Росен Желязков. Утре комисията трябва да гласува поправките в пакета „Мобилност“, известен още като „Закона Макрон“. По същото време точно срещу Европарламента ще има протест на българските превозвачи, които се чувстват ощетени от пакета. Особено неприемливо за тях е задължителното връщане най-малко веднъж на 4 седмици на шофьорите в страната, където е базирана фирмата им. \"Засега не трябва да се забранява почивката в шофьорската кабина\" Комисарят по транспорта подкрепи „Закона Макрон“ Големият проблем е, че в Комисията по транспорт и туризъм има само един български евродепутат -   (БСП, Прогресивен алианс на социалистите и демократите). Той обаче е заместващ член, което означава, че може да гласува само когато отсъства титулярят. В същото време е възможно, а е и широко разпространена практиката едни депутати да заместват други при гласувания. Но това може да става само в рамките на една и съща парламентарна група. Очаква се утре да гласуват трима български евродепутати. Това са споменатият вече Петър Курумбашев,  („Обединени патриоти“, Европейски консерватори и реформисти) и   (ГЕРБ, Европейска народна партия). Протестът на превозвачите ни пред ЕП обедини кабинет и президент От Алианса на либералите и демократите в Европа до този момент категорично отказват да преотстъпят местата си на евродепутатите от ДПС. А немалко от шофьорите на камиони у нас са етнически турци. Надеждите са главно у евродепутатите социалисти. Български членове на тази парламентарна група увещават колегите си от транспортната комисия да им отстъпят местата си утре. Те разчитат и на авторитета на Сергей Станишев, който е председател на Партията на европейските социалисти (ПЕС) – втората политическа сила в Европарламента. Нашите социалисти разчитат на жестове от страна на техни колеги от страни като Чехия и Словакия. Там няма толкова добре развита превозваческа дейност. Освен това двете държави са в Централна Европа, а не като България в периферията. И, както образно се изрази наш източник, за тях въпросът с българските тираджии има точно толкова значение, колкото за нас риболовът в Северно море. За съжаление България има само двама представители сред Европейските консерватори и реформисти (ЕКР). В същата парламентарна група са и британските консерватори, на които вече „не им дреме“ за нищо, тъй като страната им напуска ЕС след по-малко от три месеца и те няма да бъдат част от следващия Европарламент. Ангел Джамбазки вероятно ще си осигури правото да гласува утре. Другият ни „консерватор“ - Николай Бареков, досега не е дал знак, че изобщо го интересува този въпрос, казаха български евродепутати.   Комисарят по транспорта подкрепи „Закона Макрон“ Протестът на превозвачите ни пред ЕП обедини кабинет и президент", "date": "2019.01.09", "title": "Наши евродепутати молят колеги да ги пуснат да гласуват против пакета „Мобилност“"}
{"url": "http://clubz.bg/78047-trymp_otnovo_lyje_amerika_za_stenata_po_yujnata_granica", "text": "Президентът Доналд Тръмп направи вчера въздействащо, но неподкрепено с верни факти телевизионно обръщение към нацията за отдавна обещаната от него стена, пишат американски медии, цитирани от БТА. Пелоси: Тръмп държи американците за заложници Тръмп посвети първото си обръщение от Овалния кабинет в най-гледаното телевизионно време на предлаганата от него ограда. Надяваше се да събере обществена подкрепа в идеологически и политически конфликт, който затвори вратите на много федерални агенции преди 18 дни, пише в. \"Ню Йорк таймс\".  В деветминутната си реч той не представи нови аргументи. Вместо това отправи редица подвеждащи твърдения. Поне засега обаче, предпочете да не обявява извънредно положение, както заплаши, че ще стори, добавя \"Ню Йорк таймс\". Чрез него той би могъл да заобиколи Конгреса. Тръмп заплаши да въведе извънредно положение Консервативни американски медии също възроптават против обявяването на извънредно положение по южната граница. Списание \"Вашингтон екзаминър\" приветства Тръмп, че не е използвал правомощията си да обяви извънредно положение във вчерашното си обръщение. Въпреки това има сериозен проблем с граничната сигурност и за съжаление демократите и пресата опитват да го омаловажат. Над 10 милиона нелегални имигранти живеят в нашата страна, което понижава заплатите за борещите се да свържат двата края американци и създава атмосфера на беззаконие, пише консервативното списание. Разбира се, Тръмп не помага на каузата си, когато преувеличава, представя неточно и разбира погрешно фактите, пише \"Вашингтон екзаминър\" и дава за пример твърденията на президента за преминаване на терористи през южната граница. \"Тръмп просто си играе игрички с живота на хората\" Консервативният водещ Бен Шапиро предупреждава, че ако Тръмп обяви извънредно положение, това ще бъде прецедент, който вече ще може да се използва като инструмент от всеки бъдещ президент на Америка. Тръмп заплаши да въведе извънредно положение \"Тръмп просто си играе игрички с живота на хората\"", "date": "2019.01.09", "title": "Тръмп отново лъже Америка за стената по южната граница"}
{"url": "http://clubz.bg/78053-ruskiqt_patriarh_izpolzvaneto_na_smartfoni_shte_dovede_antihrista", "text": "Зависимостта на хората от смартфони и съвременни технологии може да доведе до идването на Антихриста, предупреждава патриарх Кирил, водач на руската православна църква. Изказването му пред руската държавна телевизия предизвика хумор и скептицизъм в социалните мрежи, а някои потребители обвиниха църквата, че „служи на режима“, отбелязва Би Би Си. Защо руският патриарх лети със самолети на бизнесмени Патриарх Кирил предпуреди от екрана ползвателите на смартфони да внимават, когато употребяват  , тъй като това представлява   . Руският патриарх: Схизма, ако гърците признаят Украинска църква Руският патриарх отрече църквата да е против технологичния прогрес, но е срещу  . Руският патриарх си замина обиден: благодарили сме не само на руснаци Мнозина потребители на смартфони в социалните мрежи не се вслушаха в думите му. Патриархът е близък с руския президент Владимир Путин, който често присъства на големите църковни празници и ходи на поклонения до известни православни забележителности. Много от руските свещеници се идентифицират с националистката линия на управление на Путин, смята Би Би Си и посочва, че във време, когато в Русия свободата в интернет започва все повече да се ограничава – и се говори, че властите се опитват да създадат независима руска мрежа – близостта между патриарха и президента наведе някои на мисълта, че църковният служител дава божествена власт на правителството. Междувременно, православната украинска църква се отдели от руската миналата събота, след векове на руско господство. Украинците обявиха намеренията си още през октомври, но когато това наистина се случи, Москва реагира гневно. Руският патриарх: Схизма, ако гърците признаят Украинска църква Руският патриарх си замина обиден: благодарили сме не само на руснаци", "date": "2019.01.09", "title": "Руският патриарх: Използването на смартфони ще доведе Антихриста"}
{"url": "http://clubz.bg/78052-chlen_na_britanskoto_pravitelstvo_sprete_s_fantaziite_za_brekzit", "text": "Представител на правителството на британския премиер Тереза Мей предупреди депутатите, че кабинетът няма да може да договори по-изгодна сделка за \"Брекзит\" и че е време да се откажат от тези илюзии, предаде Ройтерс, цитирана от БТА. Британският парламент ще гласува сделката за \"Брекзит\" на 15 януари Очаква се на 15 януари британските депутати да отхвърлят споразумението, което Мей сключи с ЕС през ноември. Това поражда безпокойство и неяснота за бъдещето на страната, като опциите варират от Брекзит без споразумение (\"твърд Брекзит\") до втори референдум за членството на Великобритания в ЕС. По план Обединеното кралство трябва да напусне Съюза на 29 март тази година. Еврокомисарка: Не всички членки на ЕС са готови за \"твърд Брекзит\" Днес британският парламент възобновява дебатите по споразумението.  Вчера с 303 на 296 гласа депутатите решиха, че правителството трябва да получи изрично разрешение от парламента за напускане на ЕС без споразумение преди да използва някои свои правомощия в данъчното облагане. Мей ускорява подготовката за хаотичен \"Брекзит\" Мей все още няма подкрепа за споразумението за Брекзит Така Тереза Мей стана първата премиерка от 41 години насам, която не е успяла да прокара законопроект за държавните финанси, предаде \"Гардиън\". Според него, ако няма алтернатива, фактическата позиция ще е напускане на ЕС без споразумение. На друга позиция бе лидера на Лейбъристката партия Джереми Корбин, който заяви, че гласуването е било важна крачка, за да се предотврати \"твърд Брекзит\". Корбин - е против втори референдум за \"Брекзит\", 72% от партия му е \"за\" Според инвеститори и големи банки депутатите във вторник ще отхвърлят споразумението на Мей, но в крайна сметка ще го одобрят. Еврокомисарка: Не всички членки на ЕС са готови за \"твърд Брекзит\" Мей ускорява подготовката за хаотичен \"Брекзит\" Мей все още няма подкрепа за споразумението за Брекзит Корбин - е против втори референдум за \"Брекзит\", 72% от партия му е \"за\"", "date": "2019.01.09", "title": "Член на британското правителство: Спрете с фантазиите за Брекзит"}
{"url": "http://clubz.bg/78050-rusiq_e_gotova_da_razgovarq_sys_sasht_po_dogovora_za_raketite", "text": "Русия е готова за консултации със САЩ по договора за ликвидиране на ракетите със среден и малък обсег. Това заяви заместник-външният министър Сергей Рябков пред руски журналисти в Делхи, съобщи ТАСС, цитирана от БТА. Той изтъкна, че диалогът трябва да се води на основата на равноправие. НАТО: Русия разположи нови ракети в Европа и наруши договора със САЩ САЩ излизат от Договора за ракетите със среден обсег Руският заместник-външен министър каза също, че Москва и Вашингтон скоро ще водят разговори и за Сирия. Той отбеляза, че обществото невинаги научава за водените разговори.  На 7-и януари \"Уолстрийт джърнъл\" публикува изказване на съветника на Тръмп по национална сигурност Джон Болтън, в което той призна възможността за подновяване на контактите с Руската федерация. \"Ястребът\" Болтън: Няма да позволим на Русия да ни разиграва В момента той е ключов фактор във външната политика на САЩ, поне що се отнася до Близкия изток. Той убеди Тръмп да се откаже от категоричното си решение от 19-и декември да изтегли американските военни от Сирия. Тръмп обясни в обръщение защо се изтегля от Сирия Преди два дни Тръмп настоя, че подготовката продължава, но ще се изпълни едва когато .  САЩ излизат от Договора за ракетите със среден обсег \"Ястребът\" Болтън: Няма да позволим на Русия да ни разиграва Тръмп обясни в обръщение защо се изтегля от Сирия", "date": "2019.01.09", "title": "Русия е готова да разговаря със САЩ по договора за ракетите "}
{"url": "http://clubz.bg/78051-istoricheski_moment_pravitelstvoto_reshi_za_pregovori_sys_sasht_za_f_16_snimki", "text": "\"Исторически момент\", защото от повече от 10 години се прави опит за модернизация, а тя е крайно наложителна - така командирът на Военновъздушните сили ген.-майор Цанко Стойков нарече решението на Министерския съвет от днес да поиска мандат от Народното събрание и да започне преговори със САЩ за купуването на 8 изтребителя F-16. И изрази благодарности. За самото решение, което се очакваше, въпреки че темата не бе в предварителния дневен ред на Министерския съвет, съобщи министърът на отбраната и вицепремиер Красимир Каракачанов. Той на няколко пъти подчерта, че неслучайно натъртва на думите, че решението е за провеждане на преговори \"въпреки спекулациите, че се взема решение за сключване на договор със САЩ\". Следващата стъпка е гласуване на проекта от Народното събрание. По думите на Каракачанов пред властта е имало две опции - едната е да предложи старт на преговори със САЩ и Народното събрание да позволи отклонения от параметрите на гласувания проект за инвестиционен разход за нови изтребители, а втората - процедурата да започне отново отначало. Вторият вариант би забавило купуването на самолети с още поне година и половина, изчисли министърът. Веднага след това обаче стана ясно, че искането на правителството Народното събране да разреши отклоняване от параметрите на инвестиционния проект, които включват цена до 1,8 млрд. лв., разсрочено плащане, доставка на първите машини до 2 г. след сключване на договор е свързано и с това, че САЩ вече са заявявали, че последното условие - за доставката - няма да може да бъде изпълнено.  По думите на министъра неизпълнението на този срок \"вече е ясно\". Ясно е още, а и Каракачанов и днес потвърди, че и цената, предложена от САЩ, значително надвишава гласувания от парламента лимит. По думите му обаче това важи и за офертата от Швеция, защото в нея не е било включено пълното въоръжение и оборудване на самолетите. Според изчисленията на военните у нас с този допълнителен разход и офертата за \"Грипен\" реално би била по-скъпа, макар и с по-малко от американската, обясни военният министър. Но числа не цитира. Каракачанов обаче подчерта, че и цената, предлагана от САЩ, и начинът на плащане, и доставките ще бъдат предмет на предстоящите преговори със САЩ, които ще са на няколко етапа. Той се позова и на изказването от Белия дом, дошло в навечерието на заседанието на правителството днес, в което американската администрация обявява, че ще се впише в изискванията на българската страна при евентуална сделка.  На въпрос дали е имало външен натиск за вземане на решение за старт на преговори със САЩ, вицепремиерът отговори: Командирът на военновъздушните сили ген.-майор Стойков допълни само, както е описано и в експертния доклад по офертите за инвестиционния разход, че данните, дадени от участниците в процедурата, са били непълни и въпреки това военната експертиза е била обективна според него. Благодарности имаше и към трите страни, участвали в процедурата - САЩ, Швеция и Италия. На въпрос защо не е било взето решение за преговори и с трите държави, Каракачанов обяви, че това е било въпрос на решение и сравнение кой е най-добрият самолет. Тези данни ги имало в частта от доклада на военните, предоставена на Министерския съвет, но не и публично. Очаква се гласуването на проекта за решение в Народното събрание, с което реално могат да започнат преговорите със САЩ, да се гласува идната седмица. Засега е ясно, че решението няма да бъде подкрепено от БСП и от \"Воля\".", "date": "2019.01.09", "title": "\"Исторически момент\" - правителството реши за преговори със САЩ за F-16 (СНИМКИ)"}
{"url": "http://clubz.bg/78042-bylgariq_ne_e_naj_policejskata_dyrjava_v_es", "text": "Полицейските служители в България намаляват, като на 300 българи се пада средно по 1 полицай. Това показват данните на Евростат за броя на полицейските служители в страните на  ЕС през 2017 г. За времето между 2008 и 2016 г. полицаите в България са намалели с 25%. Към 2017 г. на 100 000 българи се падат по 335 униформени служители или по един полицай на 300 души при среден показател за ЕС: 1 полицай на 314 души. В сравнение, на 100 хил. души в Австрия се падат 333 полицейски служители, във Франция - 326, в Белгия 342, в Испания - 360. По същия показател \"най-полицейски\" държави се оказват Кипър (573), Малта (505), Гърция (492), Хърватия (490). Най-малко полицаи на 100 000 души са регистрирани в Унгария - 90. Ако през 2008 г. униформените в България са били 450 на 100 хил. души, през 2016 г. те достигат 335 служители на 100 000. По данни на МВР през 2017 г. назначените полицаи (2842) били повече от напусналите системата (2082). В доклада на Евростат пише, че всеки пети полицай през 2016 г. е жена. Всеки четвърти затворник в ЕС също е жена. През 2016 г. в България на 100 хил. души 38 са в затвора. Това е най-високият показател от 2008 г. Само във Финландия и Словения има по-малко затворници на глава от населението, показват данните на Евростат.", "date": "2019.01.09", "title": "България не е най-полицейската държава в ЕС"}
{"url": "http://clubz.bg/78043-izgorq%C2%A0chitalishteto_v_rodopskoto_selo_skrebatno", "text": "Пожар изпепели сградата на кметството в родопското село Скребатно, предаде бТВ. Там се помещаваха кметството, здравната служба, читалището, а също така магазин и ресторант. Няма пострадали хора. Даниела Пидева, кметицата на селото, обяви, че пожарът е бушувал повече от шест часа. Рано тази сутрин са дошли огнеборци. Селото е по пътя към село Рибново, високо в планината, в момента пътят към него се опесъчава, за да достигнат по-лесно пожарните коли. Пожарът е пламнал след полунощ. Огънят продължаваше да гори в 9 часа, а сградата е почти напълно разрушена, паднали са и част от стените й. Засега причината за пожара не е ясна. Пидева изрази надежда, че са запазени документите на кметството - те са поставени в метална каса.", "date": "2019.01.09", "title": "Изгоря читалището в родопското село Скребатно"}
{"url": "http://clubz.bg/78046-belgiq_osydi_terorist_na_daesh", "text": "Белгия осъди терориста Нурдин Амша (35 г.) за подготовката на атентат срещу военното командване на НАТО в Монс, съобщиха местни медии, цитирани от БТА. Амша е заемал ръководна длъжност в терористичната групировка \"Ислямска държава\" (ИД). Според издадената присъда той ще бъде лишен от свобода за 17 години, отнема се и белгийското му гражданство. Белгия арестува двама в антитерористична акция Преди да бъде заловен, Амша събирал дарения с обяснението, че ще помага на деца, които са болни от рак. Съдът обяви, че средствата са послужили за терористичната му дейност. Амша е опитал без успех да замине за Сирия, а след това е подготвял нападение срещу базата на НАТО през 2016 г. \"Ислямска държава\" се реорганизира в опит да оцелее Местни медии съобщават също, че в Брюксел преди Коледа е бил заловен Мохамед Е. За него е известно, че е осигурил автоматите \"Калашников\", използвани от терористите на \"Даеш\" при удара в Париж през ноември 2015 г. Задържаният е роден в белгийския град Вервие, но е живеел в Брюксел и днес се намира в столичен затвор. \"Ислямска държава\" се реорганизира в опит да оцелее", "date": "2019.01.09", "title": "Белгия осъди терорист на \"Даеш\""}
{"url": "http://clubz.bg/78045-borisov_poiska_ostavkata_na_shefa_na_pytishtata_poluchi_q", "text": "Премиерът Бойко Борисов е поискал оставката на шефа на Агенция \"Пътна инфраструктура\" (АПИ) Светослав Глосов преди заседанието на правителството днес. Министър-председателят е водил разговор с ръководството на агенцията и на Министерството на регионалното развитие и благоустройството. Поводът - продължилият повече от седмица хаос с въвеждането на електронните винетки и ТОЛ системата за пътищата.  Глосов е подал оставката си пред министърката на регионалното развитие Петя Аврамова, съобщиха от правителствената пресслужба. По закон именно министърът назначава и освобождава председателя на агенцията.  Това не е първата оставка, поиската от Борисов заради винетките, които трябваше да влязат в продажба от 1 януари, но нито електронната система проработи, нито бяха монтирани терминалите за продажба, нито бе снабдена търговската мрежа. От агенцията и министерството до последно отричаха провал, признаваха само да технически проблеми и леко забавяне, а щом недоволството започна да набира скорост управляващите видяха и опити за хакерски атаки. Стигна се до \"гратисен период\" до 15 януари, в който няма да има глоби при незакупена винетка. Борисов разпореди оставки в АПИ заради хаоса с винетките Заради хаоса Борисов поиска и, разбира се, получи оставка на съветника на министър Аврамова Радослав Николов. Той в продължение на няколко дни отговаряше пред медиите за ситуацията с винетките и въвеждането на ТОЛ системата. От пътната агенция по искане на плремиера си тръгнаха Веселин Давидов - член на Управителния съвет, който отговаряше за електронната система, както и Антон Антонов - директор на Националното ТОЛ управление в АПИ. Първи оставки на върха в пътната агенция заради провала на въвежднето на електронните винетки поискаха от \"Демократична България\". След това в темата се включи парламентарната опозиция в лицето на БСП.  Светослав Глосов престоя начело на АПИ около 6 месеца. Той бе назначен през юни 2018 г., като преди това бе председател на Камарата на строителите в България и член на управата на агенцията. Глосов зае мястото на Дончо Атанасов, който сам поискал смяната си, но самият той също остава в Управителния съвет и продължи да отговаря за строителството на нови пътни участъци и поддръжката на републиканската пътна мрежа. ", "date": "2019.01.09", "title": "Борисов поиска оставката на шефа на пътищата. Получи я"}
{"url": "http://clubz.bg/78039-dokumenti_svyrzvat_huawei_s_kompanii_v_iran_i_siriq", "text": "Китайската компания Huawei всъщност има контрол върху компании в Иран и Сирия, заради които финансовата директорка Мън Ванчжоу бе арестувана по искане на САЩ, разкри Ройтерс. Ванчжоу, която е и дъщеря на основателя на Huawei Жън Чжънфей, е заблудила световните банки, като е заявила, че двете компании са независими от Huawei, твърди американското обвинение. Става дума за продавачът на електроника Skycom Tech Co Ltd и фирмата Canicula Holdings Ltd. Въпреки санкциите Huawei мина 100$ млрд. приходи Документи разкриват, че високопоставено лице в Huawei е назначено за мениджър на Skycom в Иран. А още трима китайци имат права върху банкови акаунти както на Huawei, така и на Skycom в Иран. Адвокат от Близкия изток пък твърди, че Huawei е осъществявала операции в Сирия чрез Canicula. Китайската компания и Мън Ванчжоу са отказали коментар. Новата информация може сериозно да навреди на защитата на Ванчжоу. Според САЩ тя е нарушила икономическите санкции срещу Иран, като е заявила липса на връзка между нейната компания и Skycom и това е довело до одобряването на милиони долари банкови трансфери. Китай иска САЩ да освободи директорка на Huawei Мън Ванчжоу бе задържана в Канада през декември миналата година и пусната под гаранция от 10 милиона канадски долара. В момента тя чака във Ванкувър, докато САЩ се опитват да я екстрадират. Какви са точните обвинения срещу нея не е ясно, но вероятно става дума за заговор за измама срещу няколко финансови институции, което може да доведе до десетки години затвор. САЩ може да блокират продажбите на Huawei и ZTE Междувременно САЩ, Канада, Великобритания, Нова Зеландия и други държави по света започнаха да налагат санкции срещу Huawei заради съмнения в шпионаж от страна на компанията, която според мнозина е контролирана от китайското правителство. Китай иска САЩ да освободи директорка на Huawei САЩ може да блокират продажбите на Huawei и ZTE", "date": "2019.01.09", "title": "Документи свързват Huawei с компании в Иран и Сирия"}
{"url": "http://clubz.bg/78040-krasen_kralev_bobi_mihajlov_beshe_v_perfektna_kondiciq_v_belgrad_video", "text": "Борислав Михайлов е получил болки в коляното, тъй като цял час е трябвало да стои прав - това е причината за неразположението му по време на пресконференцията след четиристранната среща на върха в Белград дни преди Коледа. Потвърдено в Белград: Искаме Световно и две Европейски по футбол Това обясни министърът на младежта и спорта Красен Кралев в бТВ тази сутрин. На 22 декември в сръбската столица, покрай срещата на високо равнище, сбирка имаха още спортни и футболни босове заради желанието за обща кандидатура за Световното през 2030 г. и за две европейски. Точно по време на речта на Бойко Борисов президентът на БФС Борислав Михайлов бе изведен от залата, тъй като му прилоша и едва се държеше на краката си. Красен Кралев добави, че според него Михайлов си върши работата \"перфектно\" - има позиции във ФИФА и УЕФА, негова е заслугата за построяване на базата на БФС в \"Бояна\", за която не са използвани държавни средства, националният отбор се е стабилизирал и т.н.  Спортният министър обърна внимание, че клубовете имат отговорността за създаването на футболисти, а не БФС. Детско-юношеският футбол бил занемарен, но през последните години нещата се подобрили заради програми, спуснати от ММС. Кралев: За Световно са нужни два-три стадиона с минимум 40 000 места Кралев отново обясни какво е необходимо на България в общата кандидатура за Мондиал 2030 и две европейски като алтернатива, ако страната ни, Сърбия, Румъния и Гърция не получат юбилейното Световно. Трябват ни четири стадиона с минимум 40 хиляди седящи места. Един се строи във Варна и капацитетът му може да бъде увеличен от планирания за 20 000. Друг е занемареният сега ст. \"Пловдив\" и още два може да са в София или един евентуално да се издигне и в Бургас. От четирите държави единствено Гърция и Румъния разпологат с по една арена, която отговаря на изискванията на ФИФА, всичко останало трябва да се гради. Красен Кралев: Българският футбол е един от най-чистите Красен Кралев се надява през първото полугодие на тази година новият закон за спортното хулиганство да влезе в пленарната зала на парламента. Той каза това по повод последния инцидент на баскетболен мач между \"Левски Лукойл\" и \"Балкан\" (Ботевград) преди няколко дни. По думите му нормативната база сега не помага на стюардите да се справят с напрежението по трибуните. И за всичко останало. Казусът на \"Левски\", който е заплашен от УЕФА с изваждане от евротурнирите, ако до края на февруари не плати или разсрочи около 2 милиона лева задължения, не касае спортното министерство, но заради големия обществен интерес Кралев следи случая. Той очаква разрешаване на въпроса и не смята, че ще се стигне до санкцията. Кралев: За Световно са нужни два-три стадиона с минимум 40 000 места Красен Кралев: Българският футбол е един от най-чистите", "date": "2019.01.09", "title": "Красен Кралев: Боби Михайлов беше в перфектна кондиция в Белград (ВИДЕО)"}
{"url": "http://clubz.bg/78036-pelosi_trymp_dyrji_amerikancite_za_zalojnici", "text": "Председателката на Камарата на представителите на Конгреса на САЩ, демократката Нанси Пелоси, обвини президента Доналд Тръмп, че е изфабрикувал криза по границата с Мексико и че държи американците за заложници с частичната парализа на работата на федералното правителство, предаде Франс прес. \n\tСпоред нея единствената цел на президента е да получи финансиране на ограда по границата с Мексико. Пелоси каза, че президентът е обсебен от желанието да принуди американците да платят за исканата от него \"скъпоструваща и неефективна\" гранична стена, съобщи ДПА. Той използва страха, за да убеди американците в необходимостта от гранична стена, продължи Пелоси. АФП: Жена се кани да превърне живота на Тръмп в жив ад Тя нарече частичната парализа на правителството безсмислена и обвини президента в дезинформация и злонамереност. \n\tЗаедно с Пелоси бе водачът на демократическото малцинство в Сената Чък Шумър. Той също обвини президента, че от Овалния кабинет \"фабрикува криза\" и го прикани да подпише законите за финансиране на правителството, за да заработи то отново, а преговорите за граничната сигурност да продължат.  \n\tШумър каза, че и демократи, и републиканци са съгласни за необходимостта да се гарантира сигурността на границите. Тръмп обеща, че Мексико ще плати стената, но след като това не стана, президентът сега не може да убеди нито Конгреса, нито американския народ да платят сметката, продължи Чък Шумър. Президентът на САЩ Доналд Тръмп обяви снощи в телевизионно обръщение, предавано от Овалния кабинет на Белия дом, че на границата на Съединените щати с Мексико има разрастваща се хуманитарна криза и криза със сигурността, въпреки че пресичанията на границата са намалели през последните години, предаде Асошиейтед прес. Тръмп: Няма пари за стената - няма и правителство Тръмп каза, че всички американци страдат от неконтролираната нелегална имиграция, която поглъща обществени ресурси и намалява работните места и заплатите. \n\tМежду най-засегнатите от нелегалната имиграция според президента са афроамериканците и испанскоезичните американци. Той обаче не даде никакви доказателства в подкрепа на това твърдение. \n\tТръмп се опита да убеди американците, че нелегалният наплив на мигранти в САЩ през южната граница е криза и настоя, че работата на правителството е спряна, защото демократите отказват да финансират сигурността на границата, добавя АП.  \n\tПрезидентът поиска 5,7 милиарда долара за стоманена ограда по границата с Мексико. Според него ограда по границата е критично важна за граничната сигурност и е необходима, за да пресече нелегалната имиграция от Латинска Америка, пише БТА.  Тръмп: Няма пари за стената - няма и правителство", "date": "2019.01.09", "title": "Пелоси: Тръмп държи американците за заложници"}
{"url": "http://clubz.bg/78041-advokati_atakuvat_ni_zaradi_sobstvenika_na_emko", "text": "Зад обиските на адвокатски кантори и домове и повдигнатите обвинения стои делото срещу оръжейния търговец Емилиян Гебрев.  Това смята защитникът на собственика на \"Емко\" и \"Дунарит\" Лазар Карадалиев. Кантората на Карадалиев, както и жилището му, бяха обект на обиск от прокуратурата на 19 декември миналата година. В последствие срещу него бе повдигнато обвинение за участие в организирана престъпна група (ОПГ) за пране на пари заедно с Гебрев. Обиските предизвикаха гневна реакция сред адвокатското съсловие. Преди няколко дни зам.-главният прокурор Иван Гешев разказа в ефира на бТВ какви според държавното обвинение са прегрешенията на Карадалиев, без да споменава \"Емко\" или \"Дунарит\". Според Гешев адвокатът участва в ОПГ за пране на пари, като за част от трансакциите имало данни, че са стигнали до офшорни зони в дружества на руски олигарх, който бил в санкционния списък на ЕС и САЩ.  След странни обиски в кантора: обвинение за адвокат на Цветан Василев  По думите му Карадалиев е обвинен още за транспортиране и държане на акцизни стоки без бандерол, както и за \"определени действия, свързани с делото КТБ - при претърсванията са слагани табели \"адвокатски офис\" с идеята да не се претърсват\". Днес в студиото бяха Карадалиев и партньорът му в адвокатската кантора Стоян Стоянов. За да дадат своята гледна точка. По думите му репресивните мерки на прокуратурата срещу него и други колеги адвокати е във връзка с това, че представляват лица по знакови дела.  Емилиян Гебрев: Аз съм собственик. \"Дунарит\" няма от кого да бъде спасявано За Карадалиев атаката на прокуратурата е конкретно заради Емилиян Гебрев. Според определението на Специализирания наказателен съд, в офисите и домовете на защитниците се е търсела \"акционерна книга на \"Дунарит\", протоколи от заседания на съвета на директорите, временни удостоверения за собственост на \"Дунарит\"\". Срещу Гебрев има повдигнато обвинение от 2017 г., а разследванията започнаха след опита на \"Емко\" да придобие завод \"Дунарит\", който пък бе собственост на Цветан Василев преди фалита на КТБ. По това разследване Гебрев бе обвиняем за източване на завода, като оказа се сега обвинението е променено в ръководене на ОПГ за пране на пари.  Висшият адвокатски съвет: Не посягайте на адвокатски кантори (ДЕКЛАРАЦИЯ) Сагата с \"Дунарит\" датира от 2017 г., когато Гебрев заяви интерес да купи завода. Но такива апетити имаха и лица, определяни като свързани с депутата от ДПС Делян Пеевски чрез дружеството \"Виафот\". Случайно или не, по това време Гебрев стана един от героите в прословутите книжки на издателската група на Пеевски. Междувременно през лятото на 2017-а Междуведомственият съвет по отбранителна индустрия и сигурност на доставките към Министерския съвет спря за срок до 6 месеца лиценза за външнотърговската дейност и производство на \"Емко\". Вносител на предложението бе икономическият министър Емил Караниколов. Караниколов и Гебрев влязоха и в спор за това кой е собственикът на \"Дунарит\", като Гебрев твърди, че притежател на 99,52% от завода е \"Емко\".  Пеевски в битка за оръжейния гигант \"Дунарит\"  Къде тук е руският олигарх обаче? – попита водещият. След обиски и некролози: адвокати плашат с бойкоти и КС За \"руска връзка\" отрече и Стоянов. А колегата му изведе извод: Емилиян Гебрев: Аз съм собственик. \"Дунарит\" няма от кого да бъде спасявано Висшият адвокатски съвет: Не посягайте на адвокатски кантори (ДЕКЛАРАЦИЯ) Пеевски в битка за оръжейния гигант \"Дунарит\"  След обиски и некролози: адвокати плашат с бойкоти и КС", "date": "2019.01.09", "title": "Адвокати: Атакуват ни заради собственика на \"Емко\""}
{"url": "http://clubz.bg/78038-tajms_istorichesko_porajenie_za_pravitelstvoto_na_mej", "text": " Високопоставени консерватори обещаха  , за да спрат   \"Брекзит\" без споразумение след като нанесоха първо поражение на правителството във финансов законопроект от 40 години насам, пише авторитетния британски ежедневник \"Таймс\", цитиран от \"Фокус\". Двадесет депутати от консерваторите, включително седем бивши министри от кабинета, нарушиха указанията на лидера на мнозинството, за да ограничат правомощията на Министерството на финансите да се подготвят за напускане на Европейския съюз без споразумение през март.  , сред които са бившия министър на отбраната сър Майкъл Фалън и бившия министър на кабинета сър Оливър Лутвин, предупредиха, че ще продължат да саботират всички закони, които уреждат напускането на ЕС без споразумение, докато Тереза Мей не изключи тази възможност. Показателно е, че бунтът на торите събра привържениците на втория референдум и бившите привърженици на оставането, които сега подкрепят сделката на Тереза Мей или мекия \"Брекзит\" в норвежки вариант. Корбин - е против втори референдум за \"Брекзит\", 72% от партия му е \"за\" Те казаха, че ще променят всички правителствени закони до март, за да се опитат да направят невъзможно оттеглянето от ЕС без споразумение. Изменението, което ще отнеме правомощията на Министерството на финансите да променя данъците без одобрението на парламента след хаотично напускане на ЕС, беше прието с мнозинство от седем гласа. За първи път от май 1978 г. правителството губи гласуване по финансов законопроект. Привържениците на твърд Брекзит обвиниха министрите, че умишлено позволяват гласуването на „тривиално изменение“ да „покаже слабостта“ и да ги притисне да подкрепят споразумението на премиера. Джейкъб Рийс-Мог предупреди, че неговата група от депутати, подкрепящи оттеглянето, възнамерява да продължи да се противопоставя на споразумението за оттегляне. ", "date": "2019.01.09", "title": "\"Таймс\": Историческо поражение за правителството на Мей"}
{"url": "http://clubz.bg/78034-shansyt_ni_premahvane_na_vryshtaneto_na_shoforite_na_4_sedmici", "text": "Премахване на задължителното връщане на шофьорите най-малко веднъж на 4 седмици в страната, където са базирани фирмите им. Българската страна ще се опита да се пребори за тази поправка в пакета „Мобилност“, научи Клуб Z. Това е главният, ако не и единствен шанс за наш успех, смятат запознати, пожелали анонимност. Пакетът, известен още като „Закона Макрон“, се очаква да бъде гласуван утре от Комисията по транспорт и туризъм в Европарламента. По същото време българските превозвачи ще протестират с тежка техника точно срещу сградата, в която ще се обсъжда въпросът. В знак на солидарност с тях ще бъде и българският транспортен министър Росен Желязков. Очаква се той да присъства и на гласуването в Европарламента, което ще бъде нещо безпрецедентно. Протестът на превозвачите ни пред ЕП обедини кабинет и президент Днес Желязков ще има среща с еврокомисарката по транспорта Виолета Булц. Изключително трудно ще бъде българските превозвачи да се преборят за другите си искания, сред които задължителната почивка в мотел, а не в кабината на камиона, прогнозираха нашите източници. Според тях нещата отдавна са изтървани поради дълго бездействие на властите в София. Пакетът „Мобилност“ в изгоден за нашите превозвачи вариант е трябвало да бъде обявен за приоритет на българското председателство на ЕС през първата половина на 2018 г. Това не е направено. А сега няма как да стане, макар начело на ЕС от 1 януари да е Румъния, чиито превозвачи също ще протестират заедно с българските. Сега обаче приоритетите са съвсем различни - „Брекзит“ със сделка, приемането на многогодишната фиансова рамка на Съюза, както и провеждането на европейските избори в края на май. Превозвачите искат референдум за излизане от ЕС, ако мине \"законът Макрон\" Европа надви България. Шофьорите ще се връщат у дома най-малко веднъж на 4 седмици И докато българските власти са бездействали, Франция и Германия, които заедно с Белгия и Холандия са инициатори на пакета „Мобилност“, са привлекли на своя страна колебаещите се, споделиха източниците на Клуб Z. Страни като Чехия и Словакия пък, които преди са ни подкрепяли, сега са срещу нас. Вероятно и те са „обработени“. Пък и там няма така развит транспорт от този вид. Освен това те се намират и в Централна Европа и за техните превозвачи е значително по-лесно да се прибират веднъж на 4 седмици. Докато за българските и румънските това не може да се каже - двете страни са в „периферията“ на ЕС. Унгария, която също е централноевропейска страна, обаче е с нас. Същото важи дори за Ирландия, която е „периферна“ поради географското си положение. Превозвачите искат референдум за излизане от ЕС, ако мине \"законът Макрон\" Европа надви България. Шофьорите ще се връщат у дома най-малко веднъж на 4 седмици", "date": "2019.01.09", "title": "Шансът ни - премахване на връщането на шофьорите на 4 седмици"}
{"url": "http://clubz.bg/78037-razrushavat_kyshtata_na_skripal_zaradi_otrovata_novichok", "text": "Военни експерти смятат да разрушат британския дом на бившия руски двоен агент Сергей Скрипал, който беше отровен през март с нервнопаралитичен агент, предаде ДПА. \n\tСпециалистите първо ще отстранят покрива, преди през следващите 4 месеца да разрушат къщата, която ще бъде поставена във вътрешността на изолирана структура. \n\tВеликобритания обвинява агенти на руското правителство за нападението в английския град Солсбъри, при което бяха отровени Скрипал и дъщеря му Юлия. Случаят \"Новичок\" - дело на побъркан учен. Според руските медии Няколко обществени места, посетени от двамата Скрипал, също са били изолирани, но по-късно бяха отново отворени. \n\tРъководителят на координационната група по възстановяване в съвета на графство Уилтшър Алистър Кънингам каза, че последните два обекта за обеззаразяване са къщата на Скрипал и още едно жилище в близкия град Еймсбъри, използвано от местна двойка, която се отрови по случайност. \n\tМиналия месец работата по обеззаразяването беше прекратена заради коледните празници, каза Кънингам. \n\tСкрипал и дъщеря му оцеляха след отравянето, но здравословното им състояние остава неясно. \n\tМестната двойка - Доун Стърджис и Чарли Кроули - се отрови през юни, след като двамата намериха флакон за парфюм, очевидно използван за съхранение на нервнопаралитичното вещество Новичок. \n\tДоун Стърджис почина, а Чарли Кроули беше изписан от болница през юли, но все още страда от здравословни проблеми, свързани с отравянето. Великобритания остро обвини Русия за атаката в Солсбъри. Отравянето на Скрипал доведе до една от най-големите дипломатически кризи в света през последните години. От около 28 държави бяха изгонени над 160 руски шпиони, работещи под прикритието на дипломати.", "date": "2019.01.09", "title": "Разрушават къщата на Скрипал заради отровата \"Новичок\""}
{"url": "http://clubz.bg/78035-pregovorite_za_f_16_ne_sa_v_dnevniq_red_na_kabineta_dnes_zasega", "text": "Проектът за решение България за започне преговори със САЩ за покупка на изтребители F-16 не е част от разпространения във вторник дневен ред за заседанието на Министерския съвет днес. Очакванията бяха, че тази седмица правителството ще приеме проекта, внесен преди коледните празници от министрите на отбраната и на икономиката Красимир Каракачанов и Емил Караниколов, според който трябва да започнат преговори с американците. Срокът за обществено обсъждане на проекта за документ изтече на 4 януари, а и само преди ден и Цветан Цветанов потвърди, че развитие по темата се чака днес. Това, че точката отсъства от предварителния план за правителственото заседание не значи, че не може да се появи впоследствие. Докладът за нов изтребител: Преговаряме със САЩ за F-16 В рамките на изпълнението на инвеститицонния проект за покупка на нови поне 8 самолета за военновъздушните сили, приет от Народното събрание, България събра 3 оферти - на САЩ и \"Локхийд Мартин\" за нови F-16, на шведската компания Saab за нови изтребители \"Грипен\" и на Италия за употребявани Eurofighter. Изборът на комисията е американското предложение. Според гласувания от Народното събрание актуализиран проект за инвестиционен разход цената е 1,8 млрд. лв. за 8 изтребителя. Според документацията първите самолети трябва да бъдат доставени до 2 години след подписването на договор. Въпреки че министрите Каракачанов и Караниколов предлагат старт на преговори с САЩ, в доклада на военните изрично пише, че нито една от офертите не отговаря напълно на българските изисквания за новите изтребители. Нещо повече - в документа  се казва: Пак Цветанов vs Радев за F-16: Всяко решение е политическо Още в края на миналата година стана ясно, че офертата на САЩ не отговаря на критерии \"цена\" - предложението за F-16 e по-скъпо от заложения от България бюджет от 1,8 млрд. лв., макар точна сума да не се знае. Офертата за \"Грипен\" е под прага - 1,5 млрд. лв. В един от вариантите на Швещия самолетите са 10, а не 8 за същата цена, но за сметка на част от оборудването. Друг недостатък на презокеанското предложение е, че засега не е възможно разсрочено плащане, на което България държи - пречката е във федералното законодателство. Официално бе заявено, че САЩ може и да не се справят с доставката на първите самолети на втората година от подписването на договора.  \"Грипен\" пък не били доокомплектовани с въоръжение, а купуването  му зависи от трети страни, в това число САЩ, но разчети за цената нямало, твърдят от Министерството на отбраната.  Швеция е разочарована, не разбира решението за  F-16 Заради това в проекторешението на правителството за старт на преговори със САЩ се предлага на Народното събрание следното: Това на практика значи парламентът да се откаже от част от изискванията си за офертата, приети от същия този парламент преди по-малко ог година. Заради това (поне според официалните мотиви - б. р.) от БСП заявиха, че няма да подкрепят предложението. Президентът Румен Радев пък обвини властта в \"непрозрачност\" и \"политически лобизъм\". Последвата обвинения към държавния глава и опозицията, че са против американската оферта и защитават \"чужди интереси\", а не тези на България, която е част от НАТО.  В навечерието на днешното правителствено заседание, на което все още се очаква развитие по темата, от Белия дом разпространиха специално изявление, в което се казва, че администрацията на Доналд Тръмп  . В САЩ са убедени, че F-16 предлага на България най-добрата възможна комбинация от цена, бойни способности и взаимна съвместимост с другите натовски въздушни сили. САЩ: Убедени сме, че F-16  е най-добрата възможност за България Нищо не пречи министрите да вземат решение за старт на преговорите още днес, въпреки че точката не фигурира в предварителния им дневен ред.  Пак Цветанов vs Радев за F-16: Всяко решение е политическо Швеция е разочарована, не разбира решението за  F-16 САЩ: Убедени сме, че F-16  е най-добрата възможност за България", "date": "2019.01.09", "title": "Преговорите за F-16 не са в дневния ред на кабинета днес. Засега"}
