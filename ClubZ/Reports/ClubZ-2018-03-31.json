{"url": "http://clubz.bg/66127-zlato_za_bylgarskiq_ansambyl_na_svetovnata_kupa_v_sofiq", "text": "Българският ансамбъл по художествена гимнастика триумфира безапелационно със златните медали в многобоя на турнира от Световната купа в столичната зала „Арена Армеец\". Тимът ни в състав:  игра блестящо, записа общ сбор от 41.250 точки от двете съчетания и грабна златните медали в многобоя. Ансамбълът ни още вчера оглави временното класиране с отличното си изпълнение в съчетанието с пет обръча, за което получи оценка от 20.600, а днес продължи доминацията си. Въпреки леките грешки, които грациите допуснаха, тяхното съчетание с три топки и две въжета отново получи най-висока оценка от 20.650 и това гарантира първото място в крайното класиране. Представянето на момичетата зарадва хиляди зрители в \"Арена Армеец\", които аплодираха отбора. И днес атмосферата в залата бе страхотна. Втори се нареди ансамбълът на Япония със сбор от 38.700 т., а бронзът отиде при отбора на Италия, който събра актив от 38.550. В неделя са финалите на отделните съчетания. В индивидуалната надпревара в многобоя титлата отиде за рускинята Александра Солдатова с актив от 72.100 точки. Среброто бе за нейната сънародничка Екатерина Селезньова с 71.350 точки. Трета стана Линой Ашрам от Израел (68.700 т.), която за втора поредна година спечели бронзовото отличие в София. Веднага зад нея се нареди Катрин Тасева с 68.050 точки, а другата ни представителка в индивидуалната надпревара Боряна Калейн финишира шеста със сбор от 65.100 точки.", "date": "2018.03.31", "title": "Злато за българския ансамбъл на Световната купа в София"}
{"url": "http://clubz.bg/66124-alchnost_korupciq_i_bezotgovornost_drugoto_ime_na_kemerovo", "text": "Следственият комитет на Русия повдигна обвинение в нарушаване на изискванията за пожарна безопасност срещу генералния директор на компанията собственик на изгорелия търговски център \"Зимна вишна\" в сибирския град Кемерово Юлия Богданова. Според разследването нейните действия са довели до гибелта на 64 души при пожара там на 25 март, предаде ТАСС.  По искане на Следствения комитет съдът наложи мярка за неотклонение задържане под страна на Богданова до 25 май. Представител на комитета заяви на днешното заседание на съда в Кемерово, че тя няколко пъти е внасяла изменения в плана за преустройство на бившата фабрика в търговски център, за да увеличи броя на помещенията, давани под аренда за търговски обекти, \"което е довело до създаване на препятствия на пътищата за евакуация, а също и до повреждане на системите за автоматично гасене на пожари и оповестяване на хората при пожар\".  Нови арести за трагедията в Кемерово Представителят каза също, че търговско-развлекателният комплекс е започнал да работи през 2013 г. преди да бъде получено разрешение за въвеждането му в експлоатация. Той уточни, че разрешението е било получено по-късно, през септември същата година, като инспекторът на държавната строителна инспекция (Госстройнадзор) е извършил само визуален оглед на сградата и не е направил оценка на пожароопасността на вложените при довършителните работи материали, макар че е имал право да привлече експерти за целта. Не са били тествани и средствата за оповестяване и за гасене на пожар. Въз основа на това съдът реши да бъде задържана в ареста до 25 май и бившата началничка на областната дирекция на Госстройнадзор Танзилия Комкова, която би трябвало да забрани експлоатацията на незаконната сграда. Тя обаче не го направила, и според следствието вероятно е действала в интерес на своя син, който бил свързан с компанията собственик на търговския център. Обвинена е в злоупотреба с длъжностни пълномощия. Следователят съобщи в съда, че задържането й под стража се налага, защото тя се опитала да се скрие, заминавайки за Москва, но била принудително върната оттам в Кемерово. Комкова не се признава за виновна.  Следствието съобщи също, че намиращият се в ареста служител на частната охранителна фирма \"Център за защита\", който е бил дежурен в търговския център - Евгений Антошин, научавайки за пожара, не е включил пожарната сигнализация. Пред съда самият Антошин обясни, че копчето за включването на сигнализацията било повредено и той е докладвал за това на началниците.  Началникът на първи пожарогасителен отряд от федералната противопожарна служба в Кемеровска област Андрей Бурсин, който първи пристигнал със своя отряд на мястото на пожара, съобщи пред ТАСС, че никой не е посрещнал спасителите там - нито от охраната, нито от администрацията, за да даде информация колко хора има вътре.  Подсъдими по това дело освен Богданова, Комкова и Антошин, са още 4 души и всички те вече са арестувани до 25 май. Вчера председателят на руския Следствен комитет Александър Бастрикин пристигна в Кемерово и каза, че предстои задържането на още лица във връзка с разследването. Той добави, че се проверяват всички без изключения версии за причините за пожара и на среща с местни жители обеща щателно и обективно разследване.", "date": "2018.03.31", "title": "Алчност, корупция и безотговорност - другото име на Кемерово"}
{"url": "http://clubz.bg/66125-damask_obqvi_pobeda_v_iztochna_guta", "text": "Сирийската армия обяви днес, че е отвоювала от бунтовниците повечето градове и села в анклава им в Източна Гута край Дамаск и засилва операцията срещу последния им бастион край град Дума, предаде Ройтерс. В прочетено по телевизията изявление говорител на сирийската армия каза, че продължаващата от седмици военна кампания вече е донесла сигурност в сирийската столица Дамаск и е обезопасила основните й връзки с други части на страната.  Тръмп: Изтегляме се от Сирия много скоро Военните операции продължават в предградията на град Дума, контролирана от групировката \"Джаиш ал ислам\" (Армия на исляма) - последната територия от Източна Гута, контролирана от бунтовниците, добави военното командване. Сирийските държавни медии съобщиха, че още една група опозиционни бойци и семействата им се готвят да напуснат южни райони в Източна Гута, предаде Асошиейтед прес. Според държавната телевизия 38 автобуса са влезли в градовете Замалка, Еин Тарма, Арбин и Джобар, откъдето ще вземат над 1700 бунтовници и цивилни и ще ги закарат в северозападната провинция Идлиб. Държавната агенция САНА съобщи, че в последно време за Идлиб са заминали 38 000 бунтовници и цивилни. Продължават да се водят преговори с бунтовническата групировка \"Армия на исляма\" да напусне Дума - последният град в Източна Гута с бунтовническо присъствие.", "date": "2018.03.31", "title": "Дамаск обяви победа в Източна Гута"}
{"url": "http://clubz.bg/66122-rusiq_goni_oshte_nad_50_britanski_diplomati", "text": "Русия уведоми Великобритания, че тя трябва да върне в родината си над 50 британски дипломати в отговор на решението на Лондон да изгони 23-ма руски дипломати заради отравянето на ексагента Сергей Скрипал и дъщеря му в Обединеното кралство, предадоха ТАСС и Ройтерс. Русия гони дипломати от 22 европейски страни Москва вече отговори реципрочно на действията на Лондон, като изгони 23-ма британски дипломати, а освен това закри британското консулство в Санкт Петербург и прекрати дейността на Британския съвет в Руската федерация. Вчера британският посланик в Москва Лори Бристоу бе отново повикан в руското външно министерство и му бе казано, че има един месец да съкрати дипломатическия персонал в Русия до размера на руската мисия в Обединеното кралство, отбелязва Ройтерс. \n\tДнес говорителката на руското МВнР Мария Захарова, цитирана от ТАСС, уточни, че разликата между броя на руските и британските дипломати е над 50 души. Вчера Русия информира 22 европейски страни, че нейни дипломати трябва да напуснат Москва. Ден по-рано бе съобщено, че 60 дипломати от САЩ също трябва да напуснат. Мярката е реципрочна на действията на съответните държави. Дипломатическата катастрофа на Путин  Франс прес обаче предаде, че Русия ще може да депозира нови искания за акредитация, за да замени своите дипломати, които САЩ сметнаха за шпиони и експулсираха като ответна мярка за отравянето на бившия руски двоен агент Сергей Скрипал и дъщеря му на територията на Великобритания. Агенцията цитира служител на Държавния департамент. Тази седмица САЩ обявиха ескпулсирането на 48 дипломати от руското посолство във Вашингтон и на 12 други от руското представителство в ООН. Освен това те обявиха затварянето на руското консулство в Сиатъл. Той уточни, че всички нови молби за акредитация ще бъдат разгледани поотделно. Москва отрича, че експулсираните дипломати са шпиони. В отговор Русия експулсира 60 дипломати на САЩ и обяви затварянето на американското консулство в Санкт Петербург, но също не поиска съкращаването на броя на американските дипломати. Вашингтон също ще може да депозира нови искания за акредитация. Британското правителство обмисля дали да разреши посещения при Юлия Скрипал, която се възстановява в болницата, след като бе натровена заедно с баща си - бившия двоен агент Сергей Скрипал, с използване на нервнопаралитично вещество, предаде Ройтерс.  Лондон обвини Русия за атаката, но Москва отрича причастност. Руското посолство във Великобритания настоя вчера \"на правото си да види\" Юлия Скрипал, която е руска гражданка, след като британските власти обявиха, че състоянието й се подобрява и тя е дошла в съзнание.  Русия и Великобритания имат и друг повод за напрегнати отношения. Претърсването на пътническия самолет на руската авиокомпания Аерофлот, извършено вчера на лондонското летище Хийтроу, е било рутинна операция, предадоха Ройтерс и ТАСС, цитирайки британският държавен министър по сигурността Бен Уолъс. Руското министерство на транспорта заяви днес, че Москва ще иска официално обяснение от Великобритания защо пътнически самолет на руската авиокомпания Аерофлот е бил претърсен на лондонското летище Хийтроу вчера, предаде Ройтерс.  Руски самолет претърсен в Лондон Руското посолство в британската столица вече протестира по случая. Съобщението на министерството казва, че иска да знае какво се е случило снощи. \"Ако няма обяснение, руската страна ще оцени действията срещу нашия самолет за неправомерни и си запазва правото да предприеме аналогични мерки срещу британските авиокомпании\", посочва руското транспортно ведомство. Дипломатическата катастрофа на Путин  Руски самолет претърсен в Лондон", "date": "2018.03.31", "title": "Русия гони още над 50 британски дипломати"}
{"url": "http://clubz.bg/66126-76_kambani_za_profesora_snimki", "text": "Стотици роднини, приятели и колеги се събраха в Кеймбридж на погребението на световноизвестния британски астрофизик Стивън Хокинг, предадоха Франс прес и ДПА. Частната служба в памет на убедения атеист Хокинг се състоя в църквата \"Св. Мария\" на Кеймбриджкия университет, на две крачки от колежа \"Гонвил енд Кайъс\", където той работи над 50 години. Последно от Хокинг: Вселената ще потъне в мрак Около църквата се бяха събрали стотици обикновени граждани, които аплодираха пристигането на ковчега, носен от шестима души от бившия колеж на Хокинг, покрит с бели рози и лилии, символизиращи Полярната звезда и Вселената. Камбаната на църквата удари 76 пъти, по един за всяка от изживените години на прочутия учен. Сред около 500-те поканени гости на церемонията бяха китаристът на \"Куин\" Брайън Мей и съпругата му актрисата Анита Добсън, британският модел Лили Коул, кинопродуцентката Барбара Броколи, изпълнителният директор на \"СпейсЕкс\" Илон Мъск, британският астрофизик Мартин Рийс и актьорът Еди Редмейн, който изигра ролята на професора в биографичната драма \"Теория за всичко\" през 2014 г. Стивън Хокинг почина на 14 март в съня си на 76-годишна възраст. Миналата година той каза пред Би Би Си, че не е очаквал да доживее 75 години. На 21 години Хокинг е диагностициран с амиотрофна латерална склероза, нелечимо невронно заболяване на двигателната система, което го прикова в инвалидна количка и го принуди да ползва синтезатор на речта, за да комуникира. Прахът на Стивън Хокинг ще бъде положен в Уестминстърското абатство в близост до гроба на Исак Нютон на 15 юни.  ", "date": "2018.03.31", "title": "76 камбани за Професора (СНИМКИ)"}
{"url": "http://clubz.bg/66119-shte_uspee_li_bi_bi_si_v_borbata_sreshtu_dezinformaciqta_v_syrbiq", "text": "Връща ли се Западът в битката за влияние в Западните Балкани? Чрез потвърдените перспективи за членство на страните от региона в Европейския съюз - със сигурност. Това обаче не значи, че Европа и Западът като цяло са спечелили битката за умовете на хората, пише Валъри Хопкинс в  . Все повече западноевропейски дтрани обаче полагат усилия в тази насока. Седем години след затварянето на редакцията на Би Би Си в Белград, тази седмица авторитетната британска медия поднови услугите си за страната. В понеделник сръбскоезичната версия на сайта беше възобновена и обществената медия обяви партньорствата си с няколко сръбски медии. Решението е част от по-широка стратегия за използване на “мека сила“ в Западните Балкани, където проруски медии заливат аудиторията с дезинформация и фалшиви новини, например наскоро разпространената история, че НАТО ще провежда военно учение в съседна Босна и Херцеговина, при което ще се използва радиоактивен уран. “Новината“ идва от близкия до Кремъл “Спутник“. Вучич обещава на Русия \"военно неутрална\" Сърбия Сръбската секция на Би Би Си ще се стреми да предлага обективно съдържание противно на много национални медии, които често са критикувани заради липсата на обективно и безпристрастно отразяване на работата на правителството на Алексаднър Вучич. Връщането на Би Би Си в Сърбия свидетелства за обръщането на Запада към Балканите, пише Хопкинс. И то в момент, когато влиянието си в региона засилват Русия, Китай, Турция и страните от Персийския залив (чрез енергийните източници). Стратегията на ЕС за Западните Балкани, представена преди месец, предвижда първите страни от региона да се присъединят към блока до 2025 г. Най-напреднали са преговорите със Сърбия и Черна гора. Сръбският президент Александър Вучич декларира като свой приоритет присъединяването на страната към ЕС. Това обаче не му пречи да поддържа близки връзки с Русия, а критиците му го обвиняват в прояви на авторитаризъм. Руските инвестиции в Сърбия са малък процент от тези на ЕС. Но усилията, които Москва влага в изграждане на обществено мнение в своя полза, са несравними. Повече от 100 сръбски организации популяризират добрите отношения с Русия, сред които медии и групи, занимаващи се с история, твърди проучване от 2016 г., изготвено от Центъра за евроатлантически изследвания в Белград. Вучич: Сърбия никога няма да бъде против Русия Също като България и Сърбия през последните години отбелязва рязък спад в индекса за свобода на пресата. Малкото останали независими гласове често стават обект на очернящи кампании в проправителствените медии. Наскоро Центърът за изследване на прозрачността и отчетността, неправителствена организация, базирана в Белград, публикува сой доклад, според който преди местните избори на 4 март, представители на партията на Вучич са имали четири пъти повече ефирно време във водещата TV Pink от всички опозиционни партии, взети заедно. Организацията е обявена от телевизията за “враг на държавата“. Балканската мрежа за разследваща журналистика пък публикува проучване през февруари, според което 70% от сръбските журналисти са признали за оказван им натиск от страна на властите. Според Стефан Дойчинович, главен редактор на местен сайт за разследваща журналистика, сръбските национални медии са много по-голяма заплаха от руските издания. Медиите, които имат проправителствени и проруски позиции имат прост отговор за критиците си: те дават на хората това, което искат да чуят. Драган Вучичевич, собственик и главен редактор на един от най-популярните таблоиди в Сърбия, разказва, че всичко е въпрос на печалба. Вучич: Сърбия никога няма да бъде против Русия", "date": "2018.03.31", "title": "Ще успее ли Би Би Си в борбата срещу дезинформацията в Сърбия?"}
{"url": "http://clubz.bg/66117-za_klipa_za_predsedatelstvoto_i_za_praha_za_prane_kydeto_vinagi_se_veqt_beli_charshafi", "text": "\"Ди Индъстри\" ООД категорично обявява и заявява, че не е копирало или преснимало кадри от чуждестранни или български видеопродукти. Екипът в действителност е проучвал видеоматериали, представящи други държави, но \"италианският клип по никакъв начин не е попадал в полезрението му.\" Това се казва в становище от \"Ди Индъстри\" ООД на Димитър Гочев, дружеството, което спечели поръчката за рекламния клип на първото българско председателство на Съвета на ЕС. То е част от отговора на ресорния за председателството министър Лиляна Павлова по парламентарно питане на депутати от БСП. Повод за питането пък стана материал, излъчен миналия месец в предаването \"Господари на ефира\", предстваляващ компилация от българския клип и италианска туристическа реклама от 2016 г. с описанието . Твърде съмнителни прилики на клипа за европредседателството Монтираните от \"Господарите\" кадри вкараха в обяснителен режим Павлова още на следващия ден. \"Клипът е качествен и атрактивен продукт. Гледан е над 1 млн. пъти\" Целият клип на италианската реклама тогава не бе публикуван ( ). От \"Ди Индъстри\" проучили италианския клип и установили: \"множество и предимно различия между двата продукта\", се посочва в становището до парламента. По отношение на кадъра, в който българската героиня държи сувенирна книга с азбуката, който бе препратен към италианската й \"колежка\" с тефтер в ръка, не е бил изобщо предвиден в началото, посочват още те. Член на екипа закупил книгата спонтанно, след като се натъкнал на нея в района на снимките. От компанията коментират в частност материала, излъчен в \"Господари на ефира\", давайки обяснение за всеки един от посочените в предаването кадри с \"плагиатство\". По отношение на  , каквото има и в българския, и в италианския клип, от екипа обясняват, че в суровия материал има още кадри с автомобил, на който персонажите се качват на автостоп, с метро, с лодка, с трамвай и с велосипеди. Но са се спрели на влака, не защото е типично българско транспортно средство, а защото пресъздава идея за романтика. Плагиатстван ли е българският клип за председателството? (ВИДЕО) , както се изразиха от \"Господарите\", от \"Ди Индъстри\" обясняват със спонтанността на актьора Бойко Кръстанов. Въпросният лост не бил част от реквизита при снимките, а българският герой се набрал на него импулсивно. Това влязло в клипа в последствие заради \"динамиката и движението\".  крият на втори план вятърните турбини като от екипа, заснел БГ клипа, посочват, че така са искали да акцентират и върху идеята за екологията.  , в случая - пътят към крепостта Царевец, е логична - все пак клипът представя България и туристическите й маршрути. , както от хумористичното предаване продължават да изброяват, са обосновани от екипа на \"Ди\" така: В заключение от компанията, изготвила българския клип, отново заявяват, че продуктът им е авторски и е набрал \"широка популярност и одобрение в обществото, надхвърлящи българските граници\". \"Ди Индъстри\" ООД застава зад създаденото произведение и изразява готовността си да води диалог по всички поставени въпроси\", посочват оттам.    \"Клипът е качествен и атрактивен продукт. Гледан е над 1 млн. пъти\" Плагиатстван ли е българският клип за председателството? (ВИДЕО)", "date": "2018.03.31", "title": "За клипа за председателството и за праха за пране, където винаги се веят бели чаршафи"}
{"url": "http://clubz.bg/66123-dogan_da_se_syobrazqvame_s_rusiq_ako_nqkoj_mi_posegne_shte_otvyrna", "text": "Кърджалийското издание „ “, в което често „изтича“ информация от кухнята на ДПС, публикува подробен разказ от празненството за рождения ден на Ахмед Доган. На 29 март почетният председател на ДПС навърши 64 години и по традиция събрал актива на партията в т.нар. сарай в Бояна. Публикацията съдържа подробни цитати от думите на Доган към неговите гости: Бойко Борисов: Ахмед Доган е мъдър човек. От 27 г. е в управлението Ахмед Доган направил геополитически обзор пред гостите си. Говорил и за нарастващата роля на Китай. Според „Родопи 24“ Доган обяснил как „Европа търси своето място, Европа не е толкова силна“ и говорил за „новата роля, която играят Русия, Венецуела, Иран, Китай\". За Турция казал: Когато стигнал до вътрешнополитическия живот, казал: Изданието не уточнява в какъв точно контекст е произнесена тази фраза. Но подробно описва получените подаръци. Най-много се впечатлил от уникален ръкопис на история на Османската империя от 1570 година. Изданието не уточнява дали някой от гостите се е възползвал от предложението „да го кара“. Накрая Ахмед Доган пожелал на гостите си: „Радвайте се на живота, изживейте си го!\"", "date": "2018.03.31", "title": "Доган: Да се съобразяваме с Русия. Ако някой ми посегне, ще отвърна"}
{"url": "http://clubz.bg/66121-maksim_vengerov_greshka_e_da_ne_svirish_pred_hora_koito_ne_haresvash", "text": "Ден преди да излезе на сцената в зала 1 на НДК, Максим Венгеров отдели един час за среща с българските медии. Малката заличка до зала „България“, където преди минути бе свършила репетицията с цигуларя, бе претъпкана с журналисти, камери и просто почитатели, вмъкнали се да видят отблизо този голям музикант. Еуфорията достигна върха си, когато Венгеров влезе, нарамил позагубилия цвета си калъф със скъпоценно съдържание – Страдивариус екс-Кройцер. Остави цигулката внимателно до стената и се настани отпред. В този момент навярно всички присъстващи пожелаха да чуят гласа на този прочут инструмент. Но той си остана в калъфа. На въпрос дали е отказвал свири по политически причини, примерно за диктатори, Максим Венгеров отвърна, че не свири само за хора, които харесва. На въпрос какви мисли и чувства са го споходили по времето, когато спира да свири заради проблеми с ръката   Венгеров заяви, че е приел този момент като шанс. Запитан как мотивира учениците си, Венгеров даде пример със своя учител Ростропович. Венгеров разкри, че все още има места, на които все още не е свирил, но целта му не е да обикаля с цигулка света. . \n\t", "date": "2018.03.31", "title": "Максим Венгеров: Грешка е да не свириш пред хора, които не харесваш "}
{"url": "http://clubz.bg/66111-kandidatstvaneto_za_izgrajdane_na_74_socialni_centyra_zapochna", "text": "Министерството на регионалното развитие и благоустройството съобщи, че ще инвестира над 41 млн. лв. в изграждането на центрове за подпомагане и грижа на възрасти хора в страната. Финансирането е от Оперативна програма „Региони в растеж“ 2014-2020 г. по мярката „Подкрепа за деинституционализация на социалните услуги за възрастни и хора с увреждания“.  Кандидатстването за проекти вече е започнало.  Проектът предвижда изграждане, ремонт, обзавеждане и оборудване на общо 68 центъра за грижа за хора с увреждания и 6 дневни центъра за подкрепа на лица с различни форми на деменция и техните семейства в 29 общини - Варна, Велики Преслав, Велико Търново, Враца, Габрово, Горна Оряховица, Димитровград, Дряново, Казанлък, Кърджали, Кюстендил, Ловеч, Малко Търново, Нови пазар, Перник, Пловдив, Русе, Свищов, Своге, Силистра, Сливен, Смолян, София, Струмяни, Тополовград, Търговище, Хасково, Шумен и Ямбол. Основна цел е да се осигури достъп до качествени социални услуги за лица с увреждания и възрастни хора. Тези проекти ще се финансират по две програми - \"Регионално развитие\", за изграждане на инфраструктурата, и по \"Развитие на човешките ресурси“, за предоставянето на новите социални услуги. Крайният срок за кандидатстване по процедурата е 30.08.2018 г. Пакетът документи за кандидатстване е  .", "date": "2018.03.31", "title": "Кандидатстването за изграждане на 74 социални центъра започна"}
{"url": "http://clubz.bg/66109-ne_syvyrsheni_pone_normalni_da_bqhme", "text": "Това е втората най-рядка мисъл, която се чува тези дни. Ако трябва да съм честен – въобще не я чувам. Единствената по-дефицитна е констатацията: ”И това ни е много”. Казвам го, понеже е прието в последната, Страстната седмица да се (само)убеждаваме и разказваме на хората как сме притихнали и вглъбени. Днес сме пълни с повече претенции отвсякога, всички ние - \"добрите\" и лошите, \"вярващите\" и невярващите, постещите и обилно хранещите се. Големи християни сме се извъдили, но някакъв вид : \"тази г-жа не ми е по вкуса, от този ни ми давайте, а от оня с очилата ми загънете съвсем малко, ако обичате - без тлъстините и сланините\". Малък народ и обикновен, бих казал, а всеки иска нещо: русофобите имат претенции към русофилите, русофилите имат претенции към Костов, Костов към комунистите преди него, а „Да, България” и Саня Армутлиева - към всички. Забравих ли българската Евровизия? Чудя се на това, което казваме: че живеем в  . И всякаквите други изобретателни начини да се огъва и разтяга, да се насилва и извръща с хастара навън правдата. Като че е възмжоно да има две истини. Има ли пред-истина, като има пост-истина? Или пък такава с отложен старт – като пералня. Пост-истината и другите производни не са нищо повече от  истина. Мисля си, че ако има пост-нещо си, в което днес живеем, май живеем в пост нормалността. Имам ласкаещото ме чувство, че сме останали една шепа шашкъни, които като луди махаме от брега след отдалечаващите се последни кораби на нормалността. Шепа щураци – окаяни и нисши. Дори не знам дали със сигурност съм сред тях. Как иначе да си обясниш вярващ човек, който изобщо има желание да прочете, камо ли да сподели материал, че „25 000 турски военни току що пресякоха границата и напредват към Свиленград”. Или по прницип да ахка пред доказали се ченгета, воини на антихристовия комунистически режим, парекселанс продажници и врагове на всичко, което влиза в поне илюзорните ни базови рамки за морал... Шарим собствената си кожа, все едно е ненужен лист от Блокче № 4, намерен на улицата, експериментираме с такива нови видове разврат и опиянение, че ум да ти зайде. Че и си тананикаме как \"всичко е точно\". Някой беше казал, че днес невежеството е грях – но не знам. Притрябвала ни е на нас нормалност! Вече знаем толкова много, можем да „изловим” всеки, който се е объркал по пътя към съвършенството, към спасението и към Рая. И - добре че сме ние - така благочестиво да му скочим с бутонките, да го халосаме, или да го казано по нашенски, с гьостерицата на нашето благочестие, че свят да му се завие от праведност. И от добронамереността ни... Вселената нямаше да се оправи без нашата намеса. Само вижте форумите. Поне нормални да бяхме. А то: \"Бъдете съвършени, както е съвършен и Небесният ваш Отец\" (Евангелие от Матей 5 :48). Това е същото, което имаме навик да си пожелаваме в тези изпълнени с напрегнатост дни – по форумите, разискванията и в църковните среди. Да, бе... Тук не коментирам шовинистите. Защото шовинистът, първо - не се интересува от факти, и второ - затова е шовинист, защото не знае, че е такъв. Струва му се, че е нормално да \"ремонтира\" околните. По тези два признака, между другото, може да бъде и лесно разпознат. Не всичко е точно... Проблемът е, че постъпваме с правдата както и с нормалността, по единствения начин, по който сме се научили да правим с всичко. С любовта, която изнасилваме до една услуга, със смирението, което на днешно време тряба да е толкова обтекаемо, че да можеш хем да плюеш наляво-надясно из фейсбук, хем в църквата да стоиш на предния ред. С наведена живописно глава, може леко вдясно... Не става така. Не може основни положения като зло и добро да си разменят местата. Не може сатрапът и главорез на Североизток да се представя като факлоносец на добродетелта или грехът в детските читанки да се представя за модерност. Ами не може - просто е. А вероятността някой да „подобри” някого, като го замеря с еди-какво си вонящо по фейсбуците и по сайтовете е по-малка и от това семейство цигани да си дупчи билетите в автобус 78. Затова не си правя илюзии и за този текст - просто разхвърляни мисли. Това ми идва на ум, когато чуя онова: \"Бъдете съвършени...\". Да бяхме поне нормални, ще ми се да кажа. Пък махащите откъм брега нека си махат.", "date": "2018.03.31", "title": "Не съвършени, поне нормални да бяхме"}
{"url": "http://clubz.bg/66112-malala_se_vyrna_snimki", "text": "Носителката на Нобелова награда Малала Юсафзаи, която беше простреляна в главата като тийнейджърка, преди да бъде наградена, посети родния си град в северозападната долина Сват за първи път след нападението, предаде ДПА. 20-годишната Юсафзаи се върна в град Мингора при засилени мерки за сигурност в долината. Пътищата, водещи към родния й дом, бяха затворени. Посещението й беше запазено в тайна както от семейството й, така и от властите, докато тя не стигна до града, поради опасения за сигурността. Тя е придружавана от държавната министърка на информацията Мариум Аурангзеб. Те пристигнаха в Сват тази сутрин с хеликоптер, съобщава телевизия \"Гео\". \"През всички тези години копнеех да се върна в страната си\", заяви просълзената Юсафзаи в четвъртък в столицата Исламабад, пред премиера Шахид Хакан Абаси. Той заяви, че е щастлив да посрещне \"дъщерята на Пакистан\", припомня ДПА. Юсафзаи живееше в Лондон, след като талибаните почти я убиха поради призивите й за образование на момичетата в родния й град в Северозападен Пакистан. Той беше управляван от екстремистите от 2007 г. до 2009 г., преди те да бъдат прогонени с военна офанзива. През 2014 г., на 17-годишна възраст, тя стана най-младата носителка на Нобелова награда. Двама представители на силите за сигурност са заявили пред Ройтерс, че посещението в Сват вероятно ще продължи само един ден. Малала Юсафзаи, често наричана само по малкото й име, е вероятно най-известната пакистанка в света, но в родината си тя е спорна фигура, която мнозина обичат, а други демонизират. Група частни училища в Пакистан обявиха вчерашния ден за Ден \"Аз Не Съм Малала\", поради идеологията й, която говорителят на групата описа като \"антиислямска и антипакистанска\". Самата Юсафзаи не разбира определението. \"Не знам да съм казвала нищо, което да ме прави антипакистанска или антиислямска\", заявява тя. На срещата си с премиера Абаси в четвъртък те обсъдиха ангажиментите на правителството в областта на образованието.   ", "date": "2018.03.31", "title": "Малала се върна (СНИМКИ)"}
{"url": "http://clubz.bg/66114-kim_privetstva_%E2%80%9Ezatoplqneto%E2%80%9C_no_podgotvql_nov_qdren_opit", "text": "Пхенян подготвя пореден ядрен опит, съобщи днес японският външен министър Таро Коно, цитиран от агенция Киодо и от ТАСС.  Засега няма обяснение откъде министърът има тази информация.  През септември миналата година КНДР извърши шестия си ядрен опит. Напоследък лидерът й Ким Чен Ун демонстрира готовност за нормализиране на отношенията с международната общност и за 27 април е насрочена негова среща с южнокорейския президент Мун Дже-ин. Пхенян обяви също така готовност да започне диалог за нормализиране на отношенията и със САЩ, в хода на който може да обсъди денуклеаризацията (освобождаване от ядрени оръжия – б.р.) на Корейския полуостров.  По-рано днес севернокорейският лидер Ким Чен Ун се срещна с шефа на Международния олимпийски комитет Томас Бах, който бе на посещение в Пхенян, и му благодари за специалното отношение на МОК към спортистите от КНДР, участвали в зимната олимпиада в Пьончан, Южна Корея. Ким е приветствал затоплянето в \"замразените някога отношения между Севера и Юга\" на Корейския полуостров и казал, че \"това изцяло се дължи на усилията на МОК\". Според Франс прес Ким потвърдил пред Бах, че Северна Корея ще участва в предстоящата лятна олимпиада в Токио през 2020 г. и в зимната олимпиада в Пекин през 2022 г. Шефът на МОК каза това пред журналисти на летището в Пекин, пристигайки от Пхенян днес.", "date": "2018.03.31", "title": "Ким приветства „затоплянето“, но подготвял нов ядрен опит"}
{"url": "http://clubz.bg/66116-po_povelq_ot_borisov_kzk_podhvashta_medijniq_pazar", "text": "Месец, след като премиерът Бойко Борисов обяви, че се заема с регулациите в медиите, а искането му бе скрепено с решение на Министерския съвет, Комисията за защита на конкуренцията (КЗК) започва  Поводът е искане, изпратено до комисията, подписано от министрите на финансите Владислав Горанов, на икономиката - Емил Караниколов и на културата Боил Банов. Борисов се зае с медиите - собственост, финансиране и разпространение Това са тримата министри, които премиерът Бойко Борисов \"произведе\" в работна група на властта, която за пише промени в медийното законодателство. Идеята бе внесена от Борисов лично в Министерския съвет на 28 февруари. Министрите имаха 14 дни да поискат анализа от КЗК. Според източници на Клуб Z срокът е бил спазен и документът с адресат КЗК е бил подписан на 14 март. По министерското писмо КЗК се е самосезирала със свое решение от 29 март. На премиера му хрумна да се занимае с медийните регулации, след като депутатите от ДПС Делян Пеевски, Йордан Цонев, Велислава Кръстева и Хамид Хамид внесоха в парламента промени в Закона за задължителното депозиране на печатни издания. Това се случи на 6 февруари. Депутатите от движението искат не само печатни и аудиовизуални медии, но и сайтове да декларират собственост пред Министерството на културата. Друга от внесените поправки в закона гласи, че медиите трябва да отчитат и паричните си постъпления, извън тези от дейността си и от реклама. В законопроекта на ДПС от деклариране са изключени банковите кредити, но от движението изразиха готовност да приемат различни предложения, ако проектът им стигне до второ четене в Народното събрание. Има и текстове, засягащи ангажименти на разпростанителските фирми, за да се отчита има ли изкривяване в конкуретнтата среда на този пазар. Пеевски с нов закон - за \"прозрачност\" на медиите Задачите, с които от КЗК ще се захванат по отношение на медийния пазар сега са следните: КЗК се ангажира да  . В писмото на тримата министри не е посочен \"времеви обхват на анализа\". Освен това \"не са конкретизирани действия на участници или съществуващи нормативни текстове, пораждащи загриженост или съмнение относно конкурентната среда в сектора\", става ясно още от съобщението на КЗК за бъдещата им работа.  Според запознати в искането от работната министерска група аргументите да се сезира КЗК били в 10 точки. Самият документ обаче не е публичен.   От КЗК зоват  \" за активно съдействие при предоставянето на информация за изследването заради високия общестен интерес по темата. Освен това комисията ще изисква  . С оглед значимия обществен интерес, КЗК призовава обществеността за активно съдействие при предоставянето на информация и данни във връзка с настоящото производство.  В решението на Министерския съвет, в което бе възложено на работната група от министри да сезират КЗК за медийния пазар, се иска и да се подготвят законови промени в сектора. През това време проектът на Пеевски и колегите му \"отлежава\" в Народното събрание без движение. Ресорната комисия по култура и медии с председател Вежди Рашидов не е разгледала проекта от 6 февруари насам. И Народното събрание е пратило до КЗК искане за становище по законопроекта, което е регистрирано в антимонополния орган на 12 март, показа проверка на Клуб Z. По информация от комисията по култура становище по законопроекта е поискано и от СЕМ.  Източници от ГЕРБ твърдят, че законови промени за медиите при тях още не се пишат и вероятно ще се изчакат констатациите на КЗК от започващия секторен анализ. Законопроектът на ДПС по всяка вероятност все така ще продължи да отлежава, докато и управляващите не подготвят свои поправки. Медийният закон на Пеевски заминава във фризера Пеевски с нов закон - за \"прозрачност\" на медиите Медийният закон на Пеевски заминава във фризера", "date": "2018.03.31", "title": "По повеля от Борисов: КЗК подхваща медийния пазар"}
{"url": "http://clubz.bg/66105-kuentapropistite_pionerite_na_chastniq_biznes_v_kuba", "text": "Много дребни предприемачи в Куба проявяват чудеса от изобретателност в очакване на по-добри дни - подобно на Иданиа дел Рио, която рециклира стари фланелки и чанти и ги препродава в магазинчето си за облекло, информира Франс прес. Частните предприемачи \"куентапропистас\" (\"cuentapropistas\" - работещи за собствена сметка - б.р.) стават все повече и повече от 2008 година в контекста на реформите, предприети от кубинския ръководител Раул Кастро, за да модернизира икономиката, функционираща по съветски модел. В страната изникнаха ресторанти, бръснарници или шивачи и днес в тези сфери работят около 580 000 души или 12 процента от населението в активна трудова възраст. Куба внася от чужбина по-голямата част от потребителските стоки и силно страда от наложеното от Съединените щати ембарго през 1962 година, което усложнява вноса на нехранителни стоки. Все пак Иданиа дел Рио е успяла да създаде онлайн бутик, насочен към американския пазар, възползвайки се от ниша, отворена от бившия президент Барак Обама за износ на кубински авторски продукти. На 19 април Раул Кастро ще отстъпи ръководството на страната, вероятно на неговия предполагаем наследник, 57-годишния Мигел Диас-Канел. Очакваната промяна подхранва надеждите на \"куентапропистите\", които са лишени от суровини и пазари на едро. Надява се и 73-годишният Армандо Рейес, който допълва нищожната си пенсия като продава плодове и зеленчуци по улиците на Хавана. Според него дребното предприемачество е истинска благодат и за потребителите. \"Куентапропистите\" помогнаха да се реши голям проблем. Сега има кафенета и барове, каквито преди не съществуваха, има и ресторанти с добра храна. \n\tПреди седем месеца правителството сложи спирачка в частния сектор, като замрази за неопределено време издаването на нови лицензи за трийсетина от най-рентабилните дейности, най-вече ресторантьорството. Заявената цел беше да се противодейства на измамите и да се усъвършенства законодателството, но мярката поражда безпокойство в сектора, където някои са забогатели. Част от управниците в страната виждат в това поставяне под въпрос на социалистическия модел за равенство. В Куба средната месечна заплата е 30 долара в държавния сектор, докато в частния понякога е доста по-висока. На последното заседание на централния си комитет Кубинската комунистическа партия припомни обаче ключовата роля на \"куентапропистите\" и необходимостта от \"продължаване на осъвременяването на икономическия модел\". Кубинският икономист Павел Видал посочва, че е много важно частният сектор да плаща данъци в зависимост с приходите си, което е невъзможно да се гарантира, ако операциите не преминават през банките.", "date": "2018.03.31", "title": "\"Куентапропистите\" - пионерите на частния бизнес в Куба"}
{"url": "http://clubz.bg/66101-svekyryt_na_pipa_midyltyn_iznasilil_maloletna", "text": "Свекърът на Пипа Мидълтън, сестра на херцогинята на Кеймбридж Кейт Мидълтън, е обвинен от френското правосъдие в \"изнасилване на непълнолетна\", съобщи съдебен източник, цитиран от Франс прес. 74-годишният Дейвид Матюс е бил задържан във вторник на летище \"Орли\" в Париж. Вчера са му били предявени обвинения и е бил поставен под съдебен контрол. Предполагаемите деяния са били извършени в периода 1998-1999 година във Франция. Жалбата е била подадена през 2017 г.  Пипа Мидълтън се омъжи през май 2017 г. за финансиста Джеймс Матюс, син на Дейвид Матюс - богат управител на инвестиционни фондове и бивш професионален автомобилен състезател. Разпростраянва се обаче и версия, че изнасилването е било на остров \"Свети Бартс\" в Карибите. Там милиардерът притежава хотела \"Едън рок\". Той е един от най-добрите в света и често е посещаван от звезди като Том Ханкс, Елтън Джон, Дженифър Лопес, Риана и Лео ди Каприо. Разкритията стават само месец и половина преди сватбата на принц Хари с американската актриса Мегън Маркъл. Кейт Мидълтън, която е бременна и принц Уилям досега не са коментирали ареста. Няма и изявления от Бирмингамския дворец.", "date": "2018.03.31", "title": "Свекърът на Пипа Мидълтън изнасилил малолетна"}
{"url": "http://clubz.bg/66106-shon_pen_i_kakvo_e_tova_metoo", "text": "„И какво е това #MeToo“?“, пише Шон Пен в наскоро издадената му книга „Bob Honey Who Just Do Stuff“ („Боб Хъни, който просто прави неща“). В епилога на романа си актьорът е написал стихотворение, в което изглежда защитава Луис С. К. и Чарли Роуз и нарича движението #MeToo „кръстоносен поход на децата“, отбелязва CNN. Критици: Писателят Шон Пен трябва да бъде спрян След обвиненията в сексуален тормоз от осем жени, която излязоха наяве през ноември, Чарли Роуз се извини за своето – както се изрази той - „неподходящо поведение“ и беше уволнен от предаването на CBS „Тази сутрин“. Прочутият комик Луис С. К. също се извини за сексуалното си поведение. гласи един от стиховете на Шон Пен. Поемата продължава: Шон Пен не е бил открит за коментар от CNN.", "date": "2018.03.31", "title": "Шон Пен: И какво е това #MeToo?!"}
{"url": "http://clubz.bg/66081-cqlata_istoriq_na_yuliq_krysteva_s_dyrjavna_sigurnost", "text": "Коя е Юлия Кръстева според досието, публикувано от Комисията по досиетата в цялост след отзвука, който получи обявяването й като сътрудник на Първо главно управление на Държавна сигурност? Комунистическите служби повече са я разработвали или повече са я използвали? Доброволно ли е сътрудничила? Навредила ли е някому? Кои са хората, с които е работила или които са участвали в събирането на данни от и за Юлия Кръстева? Ето резюме от прочетеното в трите папки - Лично дело \"Сабина\", Работно дело \"Сабина\" и приложение към личното дело. Последният набор от документи съдържа най-вече лична кореспонденция между Юлия Кръстева и родителите й.  Според документите Юлия Кръстева е привлечена като секретен сътрудник на Първо главно управление на Държавна сигурност - разузнаването, след като заминава за Франция да учи. Макар регистрационният й картон с псевдоним \"Сабина\" да е с дата 21 юни 1971 г., документ за т.нар. \"вербовъчна беседа\" има от края на 1970 г. , а преди това с нея са провеждани разговори. В една от публикуваните справки става ясно, че контактът от страна на ДС е започнал преди да бъде изпратена в Париж, а условието това да се случи е било да сътрудничи, ако държавата има нужда от това. Юлия Кръстева или агент Сабина (ДОКУМЕНТИ) Личното дело е най-любопитно и голямо, а първите документи от него са още от 1964 г., когато Държавна сигурност започва да я проучва. От няколкото справки на ДС се разбира, че тогава Юлия Кръстева е студентка по френска филология, отличничка, член е на ДКМС, работила е активно в Комсомола в гимназията и в университета. Има и изброен списък на заглавия на нейни статии, докато работи като аспирант към БАН:   В същата справка от БАН се казва още, че  Материали, отнасящи се за Кръстева (не от нея - б.р.), след като заминава за Париж през 1966 г., се съдържат в други дела на Първо главно управление, става ясно още от \"проучвателните\" документи преди ДС да се свърже с нея, за да я използва като секретен сътрудник.  Следва документ от оперативния работник \"Любомиров\" от началото на 1970 г., в който той разказва за запознанството си с Юлия Кръстева в Париж. Любомиров е нейният \"водещ офицер\" - човекът, който изготвя справките за срещите си с нея и поставя задачи.  Кръстева и Любомиров се запознават в началото на 1970 г. в Париж. Връзката между двамата прави друг агент на ДС - агент \"Тибо\". Справка в предишни решения на комисията по досиетата показва, че това е  . По това време той е в Париж като кореспондент на БТА, а и един и същи офицер от ДС - о.р. Иван Божиков, фигурира и като регистратор на  \"Сабина\", и като офицер на \"Тибо\" - обстоятелство, което не е било нужно да се знае от който и да е от двамата.  В справката от срещата Любомиров казва, че ще се постарае да поддържа контакт с Кръстева, която отдавна вече е в полезрението на ДС като потенциален агент.  Следва документ от края на 1970 г. за проведена \"вербовъчна беседа\", подписан от Петров и Любомиров - първият е този, който е водил разговора, а вторият - човекът, с когото оттук нататък ще поддържа връзка. Става ясно, че Любомиров е от посолството на България в Париж. В документа за вербовка, подготвен от служителите на ДС, се казва, че Кръстева си е спомнила за предишния разговор със служителите на ДС (преди да замине за Париж - б.а.) и е очаквала да бъде потърсена. Докладчикът обяснява, че Кръстева е казала, че е съгласна да сътрудничи, уточнени са задачите и начините, по които да се държи връзка.  В практиката за привличане на сътрудници на ДС не е било задължително вербовката на даден агент да бъде скрепена със собственоръчно написан документ. Самото Първо главно управление пък работи по собствени инструкции - различни от тези на останалите управления на Държавна сигурност. Често пъти например на секретни сътрудници на външното разузнаване по онова време са се откривали и разработки срещу самите тях - с цел включително и прикритие.  На следващата си среща с Любомиров, видно от справката му, той пише за Кръстева:  Този документ се появява в работното й дело. В същата справка става ясно, че агент \"Сабина\" е разказала пред офицера, че “малко неща научавала за прояви на българската колония”, поради липса на достатъчно време да контактува в българската общност в Париж. Тя все пак дава данни за българи, с които работи. След имената са  , която е работила в Париж за радио \"София\". Следва пасаж с други имена - Вълчо Вангелов, Никола Факиров, Невена Янкова: В края на справката с червено и на ръка е разпоредено информацията за споменатите българи в Париж да бъде предадена на отдел IV. Сред агентурните информации от името на \"Сабина\" - съдържащи се в личното и в работното й дело, няма такива, които да са писани собственоръчно. Тя е разказвала на водещия си офицер информации, а той ги е предавал по веригата, оформени като справки от срещите, се вижда още от публикуваните документи. В документ от март 1971 г. Любомиров казва, че Кръстева предпочитала на този етап да не пише справки лично и той се съгласява. Както се вижда, Кръстева се подписва само като Ю. в картичката, а посланието й завършва с лозунга:   (Да живее народната власт - в превод).  В няколко справки Любомиров уточнява, че \"Сабина\" не се е явявала на уговорени срещи или е закъснявала за тях. В една от справките за среща, за която също е закъсняла, се говори за нейно посещение във Венеция, където се разказва за срещи със споменатите вече Красимира Борозанова и Вълчо Вангелов. Информациите, които дава, не са съществени. Само няколко месеца по-късно - след като \"Сабина\" не се е явила отново на уговорени срещи по различни причини - заетост, пътувания, забравила за срещата, заболяване на член на семейството, Любомиров пише в справка за среща от 24 ноември 1971 г. следното:    Пак в този документ се казва, че агентката се е опитала да се освободи от предварително уговаряните срещи и предпочитала да се чува с водещия си офицер, когато има какво да сподели - тогава да се виждат.  Покрай разколебаването за желанието на Кръстева да сътрудничи и констатации, че е започната да заема маоистки позиции ДС пуска проверка за самата нея, за баща й Стоян Кръстев, за съпруга й Филип Солерс, за сестра й, с която в средата на 70-те години на миналия век служители от ДС също водят разговори, които са описани. От документите за баща й става ясно, че е бил разработван от ДС в миналото, но не е установено да върши неща срещу властта и затова разработката е закрита и архивирана.  В няколко справки става ясно, че се прокрадват съмнения за политическата ориентация на Юлия Кръстева. Говори се, че е застанала на маоистки позиции, за това влияние има и съпругът й. През 1973 година, след кореспонденция с началници от ПГУ, се взима решение връзката с агент \"Сабина\" да бъде прекратена, изготвена е и заключителна справка за сътрудничеството й, намираща се в личното дело.  Заключението е, че въпреки положените усилия \"Сабина\" да бъде активизирана, резултати не са се получили. В документите се разказва и за случай, в който Юлия Кръстева официално се е оплакала, че българската държава не издава визи за пътуване на майка й и баща й, за да я посетят в Париж. Говори се дори за \"заплаха\" от страна на съпруга й да напише статия в \"Монд\" по въпроса. Писмото на Кръстева с оплакването е запазено, както и докладна записка от Лука Драганов, зам.-началник на отдел „Консулски“ (не е изключено това да е и водещият й офицер, с оглед на съвпадението на фамилията с тази от плика на картичката от Брюксел - б.р.) до зам.-министъра на външните работи Живко Попов. От последния документ се разбира, че Драганов се е срещнал с Кръстева в Париж. Случаят със \"заплахата\", проблема с визите на родителите й и т.н. е от 1975 г. - след като ДС уж решава да не използва повече \"Сабина\" през 1973 г.  Темата стига лично до Любен Гоцев - по това време зам.-началник на ПГУ. ДС в крайна сметка решава да не се намесва, че интересът на службата е \"Сабина\" \"да не се сърди, а да помага\", да се уреди въпросът с пътуването на родителите й, а нещатният оперативен работник (НОР) \"Митко\" да поиска от нея съдействие по конкретна работа на ДС в замяна. Инструктажът на \"Митко\" се поема лично от Гоцев. От същия документ, писан на ръка, става ясно още, че към средата на 1976 г. делото \"Сабина\" не е свалено в архив, въпреки че през 1973 г. е взето решение формално повече да не се използва секретен сътрудник \"Сабина\". Личното дело на Юлия Кръстева е запазило и данни от агенти на Държавна сигурност за нея самата. Една от справките е от агент \"Красимир\", за когото става ясно, че е неин състудент от София. Неговото донесение е заради проверките срещу Кръстева, а той самият е агент на ДС в Стара Загора. Той не бил виждал Кръстева, откакто заминава за Париж, а след това има среща с нея във френската столица през 1971 г. Тогава Кръстева се държала с него високомерно. Трудно е да се установи кой е състудентът зад псевдонима \"Красимир\". В архива на ДС за публичните личности с досие има поет и писател с този агентурен псевдоним - Анго Боянов, но той е вербуван през 1981 г. от Държавна сигурност, според решението на комисията по досиетата, в което фигурира името му. Агент \"Красимир\" хвали качествата и работата на Юлия Кръстева, но заявява и че била \"егоизтична\", макар и извънрено работоспособна. Агент \"Венцеслав\" също пише за Кръстева през 1973 г., след като се среща с нея. От докладната става ясно, че двамата са работили заедно в \"Народна младеж\". Справка в решенията на комисията по досиетата показва, че литературоведът  е обявен за агент \"Венцеслав\", а биографията му показва, че е работил в \"Народна младеж\" в края на 60-те години на миналия век. От обширния разказ на \"Венцеслав\" за срещата в Париж се разбира, че Кръстева не одобрява \"литературния\" климат у нас и смята, че . В разговора им става дума за двама нейни приятели - световноизвестния философ Цветан Тодоров, който също учи в Париж и също е ученик на Ролан Барт, както и Кръстева, и Блага Димитрова, за които Кръстева казва много хубави неща. От донесението се разбира, че \"Венцеслав\" е получил адреса на Цветан Тодоров. От справката може да се направи извод, че Кръстева може и да не знае, че говори с агент на ДС. Самият \"Венцеслав\" разказва, че като се е върнал в България на сбирка на Съюза на българските писатели поетът Николай Кънчев е бил учуден, че Кръстева се е срещнала с него, въпреки че е отказвала срещи с други хора. Донесението на \"Венцеслав\" не е и първият случай, в който името на Блага Димитрова попада в личното дело \"Сабина\". В досието се съдържа извадка от писмо на Димитрова до Йордан Василев.  Справка за Кръстева, подписана от НОР (Нещатен оперативен работник) Димитров, от 1975 г. също разказва за своя среща с Юлия Кръстева с доста крайни думи:  От документа се разбира, че това не е първата среща помежду им - предишната е била през 1973 г. Става ясно, че самият НОР \"Димитров\" е от писателски среди. Но няма податка, макар и косвена, кой може да стои зад агентурното име.  По Кръстева работят още сътрудници на ДС \"Кръстев\", \"Антонов\", \"Иван Петров\". \"Кръстев\" е сред най-активните. Вероятно става дума за журналиста   - вербуван от ДС през 1966 г., става разузнавач и стига до висок чин. И той е работил в печатния орган на ЦК на ДКМС \"Народна младеж\", както и Кръстева, а след това и в БНТ като международен кореспондент. Той е сред хората от ДС, които изменят на комунистическите служби и през 1978 г. оцелява в покушение срещу него в парижкото метро. Това става само 12 дни преди убийството на писателя Георги Марков, а в тялото на Костов е намерена капсула с бавнодействаща рицинова отрова. Капсулата обаче не се разбива и журналистът оцелява.  Срещу \"Кръстев\" започва разработка \"Юда\". Зад останалите псевдоними не се знае кои са истинските имена. Контактът с Кръстева продължава няколко години, след като е взето решението досието \"Сабина\" да бъде прекратено и архивирано. Работното дело на \"Сабина\" съдържа справките по поставените й въпроси, подписани от \"Любомиров\". Те са на следните теми: \"Нездрави настроения и прояви на политически и културни дейци на Франция\" - две информации, засягащи Френската комунистическа партия, както и отношението в Париж към събитията в Чехословакия от 1968 г. и след това. Друга информация е \"Прояви на френската културна общественост\", а следващата - \"Усилия на Франция да разшири своето влияние в Арабските страни\" - посветена на пътуване до Кувейт, свързано с Палестинския въпрос. Има и документ, озаглавен \"Палестински съпротивителни организации\", както и такъв за дейността на Палестинския национален фронт във Франция. Налични са и справки Мароканската прогресивна организация във Франция, както и за прокитайските настроения. Агент \"Сабина\" е докладвала и за промени във френски издания.   Всички контролни листове за оценка на данните от секретния сътрудник показват, че информациите, които са предадени, са неценни или малоценни и често пъти неизползвани в последствие от Държавна сигурност, макар че някои от тях осветляват събития. Част от данните били по достъпни източници, а други - недостатъчно изчерпателни. Но пък са оценени като достоверни. Казва се, че на източника им може да се вярва. Запазено е и факсимиле от в. \"Льо Монд\", в което Юлия Кръстева, заедно с други френски интелектуалци, начело със Сарт, се е подписала срещу случващото се в Чехословакия. Ето и най-интересният документ от работното дело:    ", "date": "2018.03.31", "title": "Цялата история на Юлия Кръстева с Държавна сигурност"}
{"url": "http://clubz.bg/66115-s_benzin_v_kryvta_i_s_kaski_video", "text": "Няколко хиляди души откриха мотосезона пред храм паметника \"Св. Александър Невски\" в София. Откриването трябваше да бъде миналата седмица, но заради влошените метеорологични условия то беше отложено за днес. Мотористите бяха поздравени от заместник-кмета по транспорта на Столична община Евгени Крусев и от шефа на КАТ ген. Тенчо Тенев. Маршрутът на мотошествието беше следният: ул. \"Оборище\", бул. \"Васил Левски\", бул. \"Цар Освободител\", бул. \"Цариградско шосе\", бул. \"Пейо Яворов\", бул. \"Никола Вапцаров\", бул. \"Черни връх\", бул. \"България\" и резиденция Бояна.        ", "date": "2018.03.31", "title": "С бензин в кръвта. И с каски (ВИДЕО)"}
{"url": "http://clubz.bg/66107-unikredit_bulbank_ikonomikata_na_bylgariq_shte_narasne_s_44_na_sto", "text": "Пикът на българската икономика все още предстои, като БВП за този година ще се увеличи с 4.4 процента, а през 2019 година с 4.2 на сто. Това прогнозира икономическият екип на УниКредит Булбанк в най-новия тримесечен анализ на УниКредит за икономиката на Централна и Източна Европа (ЦИЕ), съобщава БТА. През 2017 година растежът на Брутния вътрешен продукт (БВП) получи подкрепа от два основни двигателя: износ и частно потребление. През тази и следващата години, се очаква към тях да се присъединят и инвестициите, на фона на сигнали, че след продължителен период на стагнация те отново набират инерция. Преминаването към по-балансирана структура на растежа ще подпомогне и устойчивостта на икономическата експанзия, отчитат експертите на банката. Икономистите на УниКредит Булбанк запазват прогнозата си за висок ръст на БВП през тази година с аргумента, че забавянето през последното тримесечие на 2017 г. се дължи на временни фактори. Очакваме стабилно ускоряване през първото тримесечие и може би в по-малка степен през второто. Частното потребление ще продължи да бъде основен двигател на растежа през 2018 и 2019 г., но ускоряването на ръста на БВП се очаква да дойде от инвестициите, посочват анализаторите на УниКредит Булбанк. Според тях публичните и частните инвестиции ще наберат скорост след продължил близо десетилетие период на слабост. Това ще подобри структурата на БВП и помогне растежът да стане по-устойчив. Първите сигнали за възстановяването на инвестициите се появиха още през миналата година, когато реалният им ръст от 3.8 на сто се оказа и най-силният резултат от 2008 г. насам. Изчисленията на икономистите на банката показват, че това повишение на фона на стагниращи или дори спадащи инвестиции на публичния сектор означава, че инвестициите на частния сектор са се повишили с около 7 процента на годишна база, в реално изражение. Очакванията за 2018 са всички компоненти на частните инвестиции да отчетат ръст.  Строителството се очаква да получи подкрепа от нарастващото търсене на нови площи в сегментите на логистиката, туризма и особено на административни сгради. Очакванията на експертите от УниКредит Булбанк са инвестициите в машини и оборудване също да нараснат. Секторите на преработващата промишленост, които ще са най-големите печеливши от протичащото в момента увеличаване на производствения капацитет са преработката на метали, медицински и козметични продукти и производство на части за автомобили. След като стартира от нулата преди по-малко от десетилетие автомобилостроителната индустрия днес има над 10 на сто дял от производството в преработващата промишленост, а три четвърти от компаниите в сектора планират да увеличат производствения си капацитет, според скорошна анкета за нагласите в сектора за 2018 г. Потреблението ще остане основният двигател на растежа през 2018 г.. В банката все пак очакват минимално забавяне спрямо 2017 г. основно поради по-ниския темп, с който ще се създават работни места през тази година, след като ръстът на заетостта достигна най-високата си точка през 2017 г., се посочва в макроикономическата прогноза на УниКредит. Това означава, че през 2018 частното потребление ще получи повече подкрепа от растежа на заплатите, отколкото от по-високата заетост. Очакванията на икономистите на УниКредит Булбанк са високият ръст на заплатите да продължи, с приближаването на икономиката до пълна заетост. Ръстът на заплатите отразява недостига на работна сила, който след като първоначално се наблюдаваше най-вече в сектори, които използват нискоквалифициран труд, постепенно обхваща и останалата част от икономиката, се посочва още е анализа. Това може да доведе до структурни трансформации, като компаниите започнат да насочват повече трудови ресурси към секторите с по-висока добавена стойност, или да променят начина си на производство, като мигрират към технологии, които използват по-малко работна сила за сметка на повече капитал. Подобни процеси не винаги протичат гладко и при определени обстоятелства могат да бъдат съпътствани от временно увеличаване на нормата на безработица, което е и една от причините, да сме по-предпазливи в нашите оценки за перспективата пред растежа на икономиката в средносрочен план, завършва анализът.", "date": "2018.03.31", "title": "УниКредит Булбанк: Икономиката на България ще нарасне с 4,4 на сто"}
{"url": "http://clubz.bg/66108-lazarovden_e", "text": "Православната църква отбелязва днес църковния празник Лазаровден, който е с подвижна дата и винаги е в предпоследната събота преди Великден. В календара на християнската църква празникът е свързан с един от най-вълнуващите евангелски сюжети - с възкресението на Лазар, живял в град Витания, близо до Йерусалим. Според евангелието, когато Спасителят е в земите отвъд река Йордан, Лазар се разболява и умира. Когато месията се връща, възкресява покойника на четвъртия ден от неговото погребение в знак на благодарност за проявеното от него гостоприемство. Според средновековни ръкописи Лазар живее още 30 години в строг пост и въздържание и е провъзгласен за първи епископ на град Китион на остров Кипър. На Лазаровден църквата отбелязва с празнична литургия възкресението на Лазар, както и паметта на свети мъченик Лазар Български, измъчван и убит на 23 април 1802 година. Според българската народна традиция Лазаровден, или \"Лазарица\", \"Лазарова събота\", е денят, в който се ознаменува превръщането на подрастващите момичета в моми за женене. На този ден групи от по шест-седем момичета на възраст от 10 до 16 години, облечени в празнични дрехи или невестински костюми и закичени с венци и китки, обикалят домовете в селото. Като пеят обредни песни за всеки член от семейството, те възхваляват деца, стари, млади, моми, ергени, невести, както и овчари, говедари, коняри. Домакините ги даряват с яйца и пари. Вярва се, че къщата, в която са влезли и пели лазарки, ще бъде честита през цялата година. Лазарките обхождат горите, реките и ливадите. С песен навлизат в нивите и пожелават богата реколта от раззеленилото се жито. ", "date": "2018.03.31", "title": "Лазаровден е"}
{"url": "http://clubz.bg/66110-tomislav_donchev_nqma_kak_da_sme_mejdu_es_i_rusiq_bylgariq_e_v_es", "text": "В момента се чертае нов световен ред – наблюдението е на вицепремиера Томислав Дончев. Пред Нова телевизия той коментира, че България е изразила категорично солидарността си към Великобритания по случая „Скрипал“ - и публично, и в частни разговори. България взе решение: няма да гони руски дипломати (СНИМКИ) Вчера правителството реши да не експулсира руски дипломат, както направиха повечето страни в Европейския съюз. Томислав Дончев остави отворена възможността България да вземе и друго решение. \"Да, България\" и ДСБ: Борисов е проводник на руското влияние Вицепремиерът отрече върху България да е имало натиск по отношение на реакцията й по случая. Дончев коментира още, че ситуацията около конфликта между Москва и Лондон е по-лоша дори от тази по време на Студената война. След това Томислав Дончев стигна до извода, че се чертае нов световен ред. \"Това е използване на бойно отровно вещество, което е абсолютно недопустимо. Става въпрос за бивш полковник от руските служби. Нека не се правим на деца. Колко е трудно да се докаже кой по какъв начин е направил това нещо. Има различни теории кой има интерес\", каза още Томислав Дончев. \"Да, България\" и ДСБ: Борисов е проводник на руското влияние", "date": "2018.03.31", "title": "Томислав Дончев: Няма как да сме между ЕС и Русия. България е в ЕС"}
{"url": "http://clubz.bg/66118-sds_za_%E2%80%9Eskripal%E2%80%9C_borisov_riskuva_bylgariq_da_stane_vtora_kategoriq_v_es", "text": "Съюзът на демократичните сили (СДС) разпространи позиция, с която изказва „недоумение и несъгласие“ с вчерашното решение на правителството да не експулсира руски дипломати заради отравянето на бившия двоен агент Сергей Скрипал във Великобритания. Според СДС, премиерът Бойко Борисов се е поддал на „натиска на вътрешнополитическите си партньори, които явно защитават руската позиция\". Затвърдихме мнението, че сме \"троянски кон\" на Русия Партията на Божидар Лукарски предупреждава, че решението на правителството ще даде още един аргумент на защитниците на идеята за „Европа на две скорости“ и България ще бъде поставена във „втора категория на страните-членки на ЕС“. \"Да, България\" и ДСБ: Борисов е проводник на руското влияние Вчера с остра позиция срещу решението на правителството излязоха „Да, България“, ДСБ, БЗНС и ДЕОС. Те обвиниха Борисов, че обслужва интересите на Русия. Димитър Делчев: Има утеха за Борисов, Нинова и Сидеров го поздравиха Критично изказване направи и лидерът на ДБГ Димитър Делчев, според когото също България е трябвало да се присъедини към огромното мнозинство европейски държави, които изразили солидарност с Великобритания и са изгонили руски дипломати.   Ето пълния текст на декларацията на СДС: \"Да, България\" и ДСБ: Борисов е проводник на руското влияние Димитър Делчев: Има утеха за Борисов, Нинова и Сидеров го поздравиха", "date": "2018.03.31", "title": "СДС за „Скрипал“: Борисов рискува България да стане втора категория в ЕС"}
{"url": "http://clubz.bg/66120-za_kakyv_dqvol_e_bilo_tova_s_djak_barski", "text": "„Невероятният живот на един шпионин на КГБ\", „Шпионинът и жените\", „От фалшив американец до истински американец\" – под такива заглавия германските медии припомнят историята на един агент, чиято автобиографична книга наскоро излезе в Германия. Една история от Студената война, която ще прозвучи много познато на почитателите на известния сериал „Американците\". Дали го е страх, че дългата ръка на КГБ/ФСБ може да го достигне чак в Америка? На този въпрос, възникнал естествено след покушението срещу Сергей Скрипал, бившият съветски шпионин Джак Барски отговаря: „Страх има, но не изпадам в параноя.\" В действителност Барски се казва Албрехт Даниел, роден е през 1949 г. в тогавашната ГДР и бързо натрупва ценни биографични точки: завършва гимназия с пълно отличие, влиза в Комунистическата партия, получава стипендия „Карл Маркс\", учи химия, играе баскетбол, поема партийни функции. Просто няма как Щази и КГБ да не го забележат. Дитрих се чувства поласкан от вниманието. Той вярва, че комунизмът е най-висшият идеал и че няма нищо по-хубаво от това да работиш за СССР. Пък и суетата му непрекъснато го подтиква към кариера по върховете на „елита\" – така поне той мисли за тогавашните „разведчици\". През 1973 година започва шпионското обучение на младия химик – първо в Берлин, после в Москва, където той усвоява тънкостите на занаята и се научава да говори перфектен американски английски. Роднините и приятелите му мислят, че работи за източногерманското Министерство на външните работи някъде по света, докато Дитрих усърдно заляга над шпионските учебници в съветската столица. Пет години по-късно – точно като в шпионски филм – Дитрих се заселва в САЩ с открадната идентичност на Джак Барски, починал като 11-годишно дете през 1955 година. На първо време КГБ очаква от него просто да уседне и да усвои добра професия, пък после – ще видим. Две години по-късно Центърът му възлага да основе собствена фирма в Швейцария, да забогатее и да се сближи по възможност поне със Збигнев Бжежински, съветника по националната сигурност на тогавашния президент Джими Картър. „Да се борим срещу капитализма като капиталисти!\" – така звучи задачата му. Но работата с първоначалното натрупване на капитала не върви толкова гладко. Дитрих-Барски на първо време си изкарва хляба като велосипеден куриер, после започва да учи бизнес, завършва като първенец и постъпва на работа в застрахователна компания. Постепенно все пак се добира в подножието на капитализма: печели толкова добре, че хонорарите от КГБ изобщо вече не му трябват. Работодателите му междувременно се интересуват не от Бжежински и Картър (вече други са на власт), а именно от капитала, от Уолстрийт и технологиите. Борбата на „невидимия фронт\" вече не се води в името на идеологията, тя се е превърнала във вулгарен индустриален шпионаж, с чиято помощ Съветският съюз иска да компенсира изоставането си. Дитрих-Барски успява да открадне една компютърна програма, но това е всичко. Към този момент той очевидно вече се ориентира към по-скучен живот, встрани от шпионажа. В ГДР има семейство и дете, в САЩ – също, по някое време му се ражда и второ. Както кокетничи самият той в автобиогрфичната си книга: „Създадох си две личности, които нямаха контакт една с друга и само временно бяха слепени. Така в САЩ имах нормален семеен живот, забравяйки за германския – и обратното.\" През декември 1989 от КГБ го предупреждават, че има опасност да бъде разкрит. Като в лоша шпионска история му лепят предупредителни знаци по оградите, а цивилни агенти му шушнат на перона в метрото, че трябва да бяга. Дитрих-Барски обаче вече е решил, че на Запад му харесва повече – и игнорира предупрежденията. Минава време, Берлинската стена пада, СССР е разпуснат – и чак през 1991 година един избягал КГБ-архивар издава самоличността на дълбоко законспирирания и твърде безполезен агент. ФБР го арестува, Дитрих-Барски всеотдайно им разказва всичко, което знае, а безрезервното му сътрудничество е възнаградено с нова самоличност и вече истинско американско гражданство. Така завършва тази банална, безсмислена и, тъкмо поради това, поучителна шпионска история от годините на Студената война. Дитрих-Барски може би е извадил късмет с промените в Европа и в СССР след 1989 година. Но може би просто нещо премълчава, коментира германският вестник „Ди Велт\". А за нас остава закономерният въпрос: за какъв дявол е било всичко това? .", "date": "2018.03.31", "title": "За какъв дявол е било това с Джак Барски?"}
{"url": "http://clubz.bg/66104-prodava_se_avtoportret_na_pikaso", "text": "Автопортрет на Пикасо ще бъде предложен на търг на \"Кристис\" в Ню Йорк, като може да достигне цена от 70 милиона долара, съобщи АФП. Картината \"Морякът\" е от времето, когато Пикасо се е страхувал, че може да бъде депортиран от нацистите. Погледът на нарисувания на нея мъж в моряшка фанелка е тъжен. Той е подпрял главата си на дясната ръка - традиционен символ на меланхолия. Картината е с размери 130 см на 81 см. Пикасо рисува картината през 1943 г., когато живее в окупирания от нацистите Париж. Автопортретът на Пикасо е изложен в Хонконг до 3 април, преди да замине за Ню Йорк за търга на 15 май.  През 2015 г. \"Алжирски жени\" на Пикасо достигна цена от 179,4 мили", "date": "2018.03.31", "title": "Продава се автопортрет на Пикасо "}
{"url": "http://clubz.bg/66103-vynshniqt_ministyr_v_rumyniq_ima_solidno_prisystvie_na_ruski_shpioni", "text": "Според румънския външен министър Русия има \"много солидно\" шпионско присъствие в Румъния, предаде Асошиейтед прес. Това необичайно откровено изявление за руския шпионаж бе първият директен коментар на високопоставен румънски представител по темата напоследък, отбелязва АП. Ето кои държави изгониха дипломати на Русия (ПЪЛЕН СПИСЪК) Отношенията между Румъния и Русия, които са като цяло хладни, се обтегнаха още повече тази седмица, когато Румъния експулсира един руски дипломат заради атаката с нервнопаралитичен агент срещу бившия шпионин Сергей Скрипал, а Русия отвърна със същата мярка, допълва агенцията.  Посланикът на Русия в Румъния Валерий Кузмин нарече експулсирането на руски дипломати \"проява на колективна лудост\", но Мелешкану вчера възрази, че \"лудостта е била атаката в Солзбъри\". Мелешкану ръководеше службата за външно разузнаване на Румъния от 2012 до 2014 г., припомня АП.", "date": "2018.03.31", "title": "Външният министър: В Румъния има \"солидно присъствие\" на руски шпиони"}
{"url": "http://clubz.bg/66102-iskash_viza_za_sasht_kaji_koj_si_v_internet", "text": "Федералните власти в САЩ предлагат да се събират данни за използваните самоличности в социалните мрежи на почти всеки, желаещ да влезе на американска територия. Мярката представлява сериозно увеличение на информацията, която се иска от кандидатите за виза за САЩ и е представена от Държавния департамент, предаде Ройтерс. Предложената мярка, която трябва да мине през одобрение от Административно-бюджетното управление към Белия дом, предвижда повечето кандидати за виза - както имигранти, така и неимигранти, да попълват формуляр с всички свои самоличности в социалните мрежи, които са използвали през последните пет години. Информацията ще се използва, за да бъдат проверявани те самите и самоличността им, като от това ще бъдат засегнати по около 14,7 милиона души годишно. Досега, според въведените през май 2017 г. правила, служителите в консулските служби имаха указания да събират данни за самоличностите в социалните мрежи само ако решат, че \"подобна информация е необходима, за да се потвърди самоличността, или че е необходима с цел извършване на по-щателна проверка от гледна точка на националната сигурност\". Държавният департамент заяви, че по-строгият режим на проверки ще важи само за тези, \"за които е преценено, че е нужно да преминат през по-задълбочена проверка за тероризъм или други неприемливи за издаване на виза обстоятелства, свързани с националната сигурност\". Предложената мярка беше публикувана днес във Федералния регистър. Сега има 60-дневен срок за обществено обсъждане, след който съответно тя да бъде приета или отхвърлена от Административно-бюджетното управление. Мярката е в съответствие с обещанието на президента Доналд Тръмп да въведе изключително засилен режим на проверки на чужденците, които влизат в САЩ, за да се попречи на извършването на терористични актове. При одобряване на новия режим от кандидатите ще се иска и да попълнят използваните през последните пет години от тях телефонни номера, адреси на електронна поща, както и информация за пътуванията си в чужбина. Ще се иска и да посочат били ли са депортирани или експулсирани от дадена страна, както и дали техни роднини са участвали в терористична дейност, заяви Държавният департамент. Той допълва, че възнамерява да не иска рутинно подобна информация от повечето кандидати за визи за дипломатически и официални цели.", "date": "2018.03.31", "title": "Искаш виза за САЩ? Кажи кой си в интернет"}
{"url": "http://clubz.bg/66083-kakvo_sme_nie_socialisti_ili_ofshorna_zona", "text": "Част от парламентарната група на ГЕРБ не приема решението на премиера Бойко Борисов да не изгони руски дипломати заради случая \"Скрипал\". Различните мнения в тази партия не се изказват публично, но депутати споделиха неофициално своето критично отношение. И допълни: България взе решение: няма да гони руски дипломати (СНИМКИ) Друга част от парламентарната група на ГЕРБ обаче споделят политиката на Борисов. И дори оправдават Русия в случай, че тя наистина е отговорна за нападението над Сергей Скрипал. Все пак допълни, че не е трябвало и дъщеря му да пострада. Затвърдихме мнението, че сме \"троянски кон\" на Русия Още преди няколко дни шефът на парламентарната група на ГЕРБ Цветан Цветанов се обяви за изгонване на руски дипломати. Дори след решението на правителството да не гони руски дипломати той загатна, че е възможно да има и действия в точно обратната посока. Това каза Цветанов вчера веднага, след като Борисов обяви, че няма да експулсира руски дипломати. Затвърдихме мнението, че сме \"троянски кон\" на Русия", "date": "2018.03.31", "title": "\"Какво сме ние - социалисти или офшорна зона\""}
{"url": "http://clubz.bg/66100-ruski_samolet_pretyrsen_v_london", "text": "Самолет на \"Аерофлот\" бе претърсен внимателно в продължение на часове на лондонското лтище \"Хийтроу\", съобщи ТАСС. Машината излетяла със закъснение и вече е кацнала в Москва. Вчера от \"Аерофлот\" съобщиха, че властите на Великобритания, без да посочат причини, са извършили огледа, като принудили членовете на екипажа да напуснат самолета и изолирали командира в пилотската кабина, което според компанията е в разрез с международната практика. Посолството на Русия във Великобритания е изпратило нота във Форин офис с искане за обяснения. Британците се опитали да претърсят самолета без присъствието на екипажа, продължава той, подчертавайки, че това е категорично забранено от действащите правила. След като на летището пристигнал сътрудник на посолството, след продължителни преговори той успял да издейства разрешение командирът на полета да присъства на обиска. Накрая британците отказали да представят \"каквито и да било писмени документи, посочващи причината за акцията, правното й основание и резултатите\", заяви говорителят на посолството, като свързва случая с \"политиката на враждебност на правителството на Обединеното кралство по отношение на Русия\". По-рано вчера кореспондент на ТАСС успял да разговаря с пътник на име Александър, който пристигнал с полет 2582 в 15,57 местно време от Шереметиево на Хийтроу. По думите му при слизането пътниците били пресрещнати от около седем полицаи с куче на самия изход (на вратата на ръкава). Те им наредили да свалят от рамо чантите и раниците и да ги държат ниско долу, за да може кучето да ги подуши. Александър видял как няколко човека са отведени настрани и ръчният им багаж е претърсен. Това предизвикало задръстване в салона. Сред пътниците имало и руснаци, и чужденци. \"Всичко това беше много неприятно и крайно необичайно\", казва пътникът. Форин офис е потвърдил за руската емисия на Би Би Си факта за обиска на самолета Airbus А-321 на \"Аерофлот\", пристигнал с редовен полет на Хийтроу. По информация на британското външно министерство претърсването е било извършено от митническата служба, а не от полицията. Не се посочва във връзка с какво разследване. Руската емисия на Би Би Си отбелязва, че този самолет А-321 с бордови номер VP-BOC за последен път е извършил полет по маршрута Лондон-Москва-Лондон на 5 март. Преди това е летял от Москва до Хийтроу на 26 февруари. Снощи след претърсването е излетял обратно за Москва със закъснение от три часа. Ако, както предполага руското външно министерство, това е свързано с делото Скрипал, възможно е британските следователи да търсят следи от нервнопаралитично вещество в салона и багажното отделение, предвид версията, че с този самолет във Великобритания може да е пристигнал отровителят с веществото, или че след покушението може да е излетял за Русия със същия самолет, посочва Би Би Си. Юлия Скрипал е пристигнала на гости при баща си от Москва на 3 март също с полет на \"Аерофлот\", но в този ден самолетът е бил друг. На следващия ден, 4 март, тя заедно с баща си, е намерена на градинска пейка в Солсбъри в безсъзнание.  На 3 март самолет VP-BOC е бил използван за полети на \"Аерофлот\" от петербургското летище Пулково, кацал е Красноярск и в Милано. VP-BOC на 26 февруари е изпълнил полет SU-263 Москва-Лондон с кацане в 20,35 ч. по Гринуич. На 5 март (следващия ден след покушението срещу Сергей и Юлия Скрипал) този самолет излита от Лондон за Москва в 14,31 по Гринуич (с час закъснение от разписанието) - това е бил полет на \"Аерофлот\" SU2579. Британски официални органи вече са извършвали следствени действия на самолети, разследвайки смъртта на Александър Литвиненко през 2006 г., припомня Би Би Си. Бившият офицер от Федералната служба за сигурност, написал книгата \"ФСБ взривява Русия\" и избягал във Великобритания, е отровен с рядък радиоактивен изотоп - полоний-210. В хода на разследването следи от полоний са открити и в самолети, извършващи полети между Москва и Лондон. Тогава са претърсени десетки лайнери, в това число Boeing-767 на British Airways и самолети на руската компания \"Трансаэро\". Обискът и снетите проби са показали наличие на следи от полоний-210, попаднали в салона преди момента на отравянето на Литвиненко, сиреч радиоактивната следа в самолетите са оставили не лицата, които са имали контакт с Литвиненко и са могли \"да се заразят\" с радиация от него, а тези, които са донесли полония във Великобритания. Според информацията от британските разследващи следи от полоний са били открити на местата, където преди срещата с Литвиненко са били бившите му колеги от ФСБ Андрей Луговой и Дмитрий Ковтун (включително помещението в посолството на Великобритания в Москва, където са получили визи преди пътуването, и в самолета край мястото, където е седял Луговой при полета). Това е станало едно от основанията за кралската прокуратура да обяви Луговой за главен заподозрян за убийството на Литвиненко, предава БТА.", "date": "2018.03.31", "title": "Руски самолет претърсен в Лондон"}
{"url": "http://clubz.bg/66086-lukojl_shte_smenq_golemiq_shef_podmladqva_se", "text": "Следващият ръководител на най-голямата частна петролна компания в Русия - \"Лукойл\", вероятно ще бъде член на компанията, един от нейните топмениджъри, казва в интервю пред руското издание \"Прайм\" президентът и съсобственик на \"Лукойл\" Вагит Алекперов. \"Лукойл\" е собственик на най-голямата рафинерия на Балканите - бургаската \"Нефтохим\", 58% от която бяха приватизирани по времето на кабинета \"Костов\" за $81 милиона. Към днешна дата \"Лукойл\" притежава и верига бензиностанции в България и има господстващо положение на пазара на горива. Шеф на \"Лукойл България\" е Валентин Златев. ”Лукойл” отрече да е финансирала кампания на БСП Алекперов обяснява, че в \"Лукойл\" има традиция да се назначават специалисти от компанията, които преди това са преминали стъпка по стъпка по йерархията. \"Само няколко са поканени отвън\", отбелязва той. Според Алекперов \"Лукойл\" планира \"подмладяване на отбора\" в близко бъдеще. \"Има достатъчно, сред които да избираме\", казва бизнесменът. Наследникът за най-високия пост в \"Лукойл\" ще се подготви \"в ​​следващите години\". \"В този живот няма нищо вечно\", заявява Алекперов. Миналата седмица Алекперов заяви, че е уредил прехвърлянето на акциите си на наследниците си чрез доверителен фонд и те нямат право да раздробяват пакета. \"Това вече е направено на хартия, включително е заявена и волята ми пакетът да не може да бъде разделян или фрагментиран\", казва бизнесменът, чието семейство сега притежава 24.8% от акциите на компанията. \"И през ум не ми минава, че наследниците ми ще могат да разпилеят този дял, което ще доведе до непредвидими действия\", добави той. КЗК отхвърли жалба на Марешки за монопол на \"Лукойл\" 67-годишният Алекперов заема 6-о място в класацията на най-богатите бизнесмени в Русия според Forbes. Неговото състояние се оценява на 14.5 милиарда долара. Милиардерът има 27-годишен син Юсуф Алекперов, който е завършил руския държавен университет за нефт и газ \"Губкин\" и притежава 0.13% дял в \"Лукойл\". Алекперов многократно е заявявал, че ръководството на компанията е твърде трудно и затова не смята, че единственият му син може да го наследи на поста. От министъра: „Лукойл“ държи 92% от складовете за бензин (ТАБЛИЦА) КЗК отхвърли жалба на Марешки за монопол на \"Лукойл\" От министъра: „Лукойл“ държи 92% от складовете за бензин (ТАБЛИЦА)", "date": "2018.03.31", "title": "\"Лукойл\" ще сменя големия шеф - подмладява се"}
