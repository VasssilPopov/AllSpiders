{"url": "http://clubz.bg/70460-oficialno_evrozonata_gotova_da_prieme_bylgariq_v_chakalnqta_sled_godina", "text": "Министрите на страните от еврозоната обявиха днес готовност за приемането на България в т. нар. чакалня на общата валута след около година. В изявление на Съвета на ЕС по този повод се отбелязва, че оценката ще бъде извършена от Европейската централна банка (ЕЦБ). Изявлението е разпространено съвместно с Европейската комисия, българското министерство на финансите, Българската народна банка. Допълва се, че нашата страна приема задължения в области на политиката, които са особено важни за плавния преход. Очаква се по отношение на банковия надзор нашата страна да изпрати искане за пристъпване към тясно сътрудничество с ЕЦБ по съществуващите процедури, както и да предприеме необходимата подготовка, включително оценка от ЕЦБ. Брюксел решава да ни пусне в чакалнята за еврозоната Отбелязва се, че България ще насочи усилия към укрепването на институциите, устойчивостта на финансовия сектор, повишаване на ефективността на икономическите структури. ЕК и ЕЦБ ще наблюдават приложението на тези ангажименти и когато установят изпълнението им, ще бъде взето решение за присъединяване на нашата страна към чакалнята на еврото. Решението ще се основава на оценката на ЕЦБ, изготвена по правната рамка. Това означава България да се присъедини едновременно към чакалнята и към банковия съюз. Може да се очаква ЕЦБ да изготви оценката си в срок около година след получаването на официалното искане на България за задълбочено сътрудничество с банката. Това може да се възприема за началната дата на сътрудничеството и прилагането на последвалите препоръки. Занапред ще прилагаме сходни изисквания към държавите в ЕС, които искат да пристъпят в чакалнята на еврото, на основата на еднаквото отношение, се допълва в текста. Той отбеляза, че на основата на това сътрудничество след около година ЕЦБ ще изготви оценка, която - ако е положителна - отваря вратата на нашата страна към чакалнята на еврозоната. Срокът може да бъде по-дълъг от една година до оценката, ако има забавяне в изпълнението на някои препоръки на ЕЦБ, но целта ни не е срокът, а достиженията, коментира Реглинг. Няма условие или официално изискване механизмът на Европейската комисия за сътрудничество и проверка да бъде прекратен, за да може България да влезе в чакалнята на еврозоната, поясни в отговор на въпрос зам.-председателят на ЕК Валдис Домбровскис. По неговите думи влизането в чакалнята, а впоследствие и в еврозоната, е добър сигнал за инвеститорите, подобрява икономическия растеж, води до по-високи правни стандарти в страната. \"Одобрихме стратегията на България да влезе и в банковия съюз, и в чакалнята. Ясно е, че България иска да напредне към еврозоната. Вярвам, че срокът за влизане в чакалнята след една година е реалистичен. Пътят може да изглежда труден и трънлив, но води към по-добро\", коментира Домбровскис.", "date": "2018.07.12", "title": "Официално: Еврозоната готова да приеме България в чакалнята след година"}
{"url": "http://clubz.bg/70457-slabi_protesti_posreshtnaha_trymp_v_london", "text": "Незначителни протести имаше в Лондон днес при пристигането на американския президент Доналд Тръмп на 4-дневно посещение във Великобритания, предаде ДПА, цитрана от БТА. На лондонското летище \"Станстед\" Тръмп и съпругата му Мелания бяха посрещнати от британския министър на международната търговия Лиъм Фокс и посланика на САЩ Ууди Джонсън, след което се отправиха към резиденцията на посланика в Риджънтс парк в центъра на Лондон.  Няколко активисти от групировката \"Стоп на Тръмп\" протестираха пред резиденцията, която бе оградена с новоиздигната временна желязна преграда и врати за контролиран допуск през нея. . Правозащитната организация Амнести интернешънъл бе издигнала огромен плакат на моста Воксхол в центъра на столицата с лика на Тръмп и текст \"Кошмар за човешките права\". Очакват се повече протести пред двореца Бленъм край Оксфорд, където ще се състои официалното посрещане на президента и където той ще вечеря с британската премиерка Тереза Мей и с бизнес лидери.  Очакват се по-големи протести с участието на хиляди хора утре, когато ще бъдат основните разговори между Тръмп и Мей в Чекърс - крайградската резиденция на британската премиерка. Днес из Лондон обикаляше камионетка на групата \"Стоп на Тръмп\", която разгласяваше послание: \"Тръмп, върви си у дома или те чакат протести\", и се призоваваха хората да се присъединят към петъчните масови протести. ДПА припомня, че Тръмп се очакваше да посети Великобритания още м.г, но визитата му бе отложена очевидно поради силната негативна реакция в страната По-рано днес Мей заяви, че смята да използва посещението на американския лидер \"за започване на дискусия как да изградим силно, амбициозно и надеждно търговско партньорство\".  Посланик Джонсън каза, че постигането на споразумение за свободна търговия с Великобритания е \"главен приоритет\" за Тръмп, като освен това двамата лидери щели да обсъдят въпроси на военното и разузнавателното сътрудничество и растящите заплахи за сигурността, изхождащи от някои страни, сред които Китай, Русия, Северна Корея и Иран. Тръмп отново разбуни духовете, преди да потегли от Лондон за Брюксел, където бе на срещата на върха на НАТО, като постави под въпрос дали намиращата се под натиск британска премиерка дава на избирателите \"онова, за което те гласуваха\" на британския референдум за Брекзита през 2016 г.  Президентът на САЩ Доналд Тръмп пристигна днес на 4-дневно посещение във Великобритания, предаде Ройтерс. По-късно днес Тръмп ще отпътува за двореца Бленъм, недалеч от Оксфорд, на около 120 км северозападно от британската столица.  Бленъм е родовото имение на аристократичното семейство, в което се е родил и израснал бележитият британски политик Уинстън Чърчил - министър-председател на Великобритания по време на Втората световна война. Днес дворецът от 18-и век и паркът около него са музей, но си остават и частна собственост на фамилиите Марлборо и Спенсър-Чърчил.  ", "date": "2018.07.12", "title": "Слаби протести посрещнаха Тръмп в Лондон"}
{"url": "http://clubz.bg/70458-slaviq_se_zavyrna_pobedno_v_evropa", "text": "Носителят на купата на България \"Славия\" се завърна с успех в евротурнирите. \"Белите\" спечелиха с 1:0 на терена на \"Илвес Тампере\" във Финландия в първи мач от Лига Европа. Победният гол реализира Момчил Цветанов в 80-ата минута. Реваншът на ст. \"Васил Левски\" е идната седмица. Българският тим игра по-добре и спечели резонно, като направи крачка към втория предварителен кръг. \"Славия\" игра с 11 българи в Тампере. В началото съперниците размениха интересни атаки. В 14-ата минута Янис Карабельов удари греда с удар от средна дистанция. В края на полувремето домакините бяха по-активни и поставиха на изпитание ветерана Георги Петков, предпочетен днес от треньора Златомир Загорчич вместо Антонис Стериакис. \"Лудогорец\" обезсмисли реванша с \"Крусейдърс\" \"Илвес\" продължи да атакува повече и след почивката, но не стигаше до чисти голови ситуации. \"Славия\" издебна момента си в 80-ата и пое към България в добро настроение. Срам за \"Левски\" в Лихтенщайн Вчера \"Левски\" падна с 0:1 от \"Вадуц\" (Лихтенщайн), а \"Лудогорец\" разгроми със 7:0 \"Крусейдърс\". В следващия кръг \"Славия\" може да срещне \"Хайдук\" (Сплит). Срам за \"Левски\" в Лихтенщайн", "date": "2018.07.12", "title": "\"Славия\" се завърна победно в Европа"}
{"url": "http://clubz.bg/70450-lozan_panov_sreshtu_kpkonpi_korpulentni_medii_i_smrazqvasht_efekt", "text": "Лозан Панов лично да се яви в Софийския районен съд - най-ниска инстанция, - срещу глоба от хиляда лева, наложена му от КПКОНПИ... Новината възбуди и докара маркова извадка от най-добрите репортери от медиите, гравитиращи около депутата Пеевски. Панов, най-схематично казано, атакува в съда наказателно постановление според което през м.г. Сметната палата го глобява, затова че е подал годишната си имуществена декларация пред Инспектората на ВСС, а не пред тях. Операцията бе гарнирана със съответните изпълнения в кафявите ведии, гонения по тротоара пред ВСС, искания за оставка и т.н. ГЕРБ връща старата структура на Сметната палата Също миналата година, след законовите промени в огледална ситуация бе главният прокурор Цацаров, който пък подаде декларацията си пред Сметната палата, а не пред ИВСС. И бе глобен затова от Инспекората с 300 лв, а по медийни публикации глобата е платена добросъвестно. Сотир Стефанов Цацаров глобен 300 лв. от Инспектората Глобата на Панов обаче предизвика непринудено масово въодушевление сред т. нар. \"медии\" близки до корпулентния депутат. Днес на делото в СРС дори острието Илияна Беновска бе дошла в зашеметяващо флорално ансамбълче и зелени ботушки. Между другото тя се оказа видимо много близка със старшия юрисконсулт Габриела Виденова, която представляваше КПКОНПИ. Съдът първо не допусна Виденова, тъй като според Закона за административните нарушения и наказания се призовава  Освен ако съответните учеждения или организации не съществуват вече. Сметната палата обаче съществува, просто тази нейна \"част\" се е вляла в КПКОНПИ. На фона на заявената воля от жалбоподателя Лозан Панов да се даде ход и поради факта, че пратената от Пламен Георгиев юрисконсултка \"очевидно е лице с правно образование\" и е приемала книжата, съдия Ангел Павлов постанови делото да  тръгне. Пратеничката на държавната комисия само заяви, че поддържа жалбата. В нея с наказателно постановление от 10.01.2018 г. Цветан Цветков, председател на Сметаната палата, глобява председателя на ВКС затова че \"при извършена проверка\" по макар и отменения вече Закон за публичност на имуществото на лица, заемащи висши държавни идруги длъжности, установил, че на първи януари Панов в качеството на член на ВСС не е подал декларация през тях. Както и че не е подал уведомление ако няма промени. Според Петков \"чрез бездействие\" Панов е извършил нарушение и затова го глобява 1000 лв., като смята, че промените в Закона за съдебната власт   не отменят задълженито на тези магистрати, които са членове на ВСС, да декларират пред тях. Панов приложи писмени доказателства - че с преходните и заключителни разпоредби на ЗСВ през 2016 г. са направени промени и във въпорсния закон с неизговоримото име - ЗПИЛЗВДДД,  и са отпаднали тези задължения  да подават декларации до Сметната палата: председателите и съдиите от ВКС и ВАС, включително \"тримата големи\" - председателите на двете върховни съдилища и главният прокурор. На 12 януари 2017 г. са дадени и указания на сайта на ИВСС – че от първи януари подават, включително и тримата големи, пред ИВСС. , пише в жалбата. На същата дата от януари на сайта на Сметната палата се оповестява същото – че от януари 2017 г  задължението, включително и на тримта големи. Той прилага и документи, че е подал в срок изисукаемата деклараия съгласно Закона за съдебната власт пред надлежен държавен орган - Инспектората. А така е и спазена целта на законодателя - обществото да бъде уведомено за имуществото, и напротив - не е известно парламентът да е разпореждал специално тримата големи да са на двоен режим - да подават едни и същи декларации на две места. Освен пространната въззивна жалба, Панов близо един час прави правен анализ на всякакви законови разпоредби - включително тези, касаещи раководните длъжности като такива, защитата на личните данни и сблъсъка й с надделяващите обществени интереси при имуществено задължените \"ВИП\" лица, свободата на словото и др. Това бяха сред основните жалони на Панов. Той каза още, че действията срещу него имат индикации на превратно упражняване на власт от страна на Сметната палата. Младият съдия Ангел Павлов дори на някоко пъти го скастри: че му тече разпит, а в пледоариите си може да прави оценка на закони и факти, че е сгрешил името на ЕКПЧ (както разговорно се нарича Емвропейската конвенция за защита правата на човека и основните свободи, всъщност - ЕКЗПЧОС, б.а.), че не приема писмените му бележки, понеже в залата има и публика и трябва да слуша. В малката зала той подмина без внимание и важни подвиквания като например - докато чете: \"въззивно производство\", Беновска да го поправя от залата \"първоинстанцоинно\"... Ами въззивно е. Или да го скастри, че не чете четливо. Съдия Павлов ще се произнесе в срок по делото. Сотир Стефанов Цацаров глобен 300 лв. от Инспектората", "date": "2018.07.12", "title": "Лозан Панов срещу КПКОНПИ: корпулентни медии и смразяващ ефект "}
{"url": "http://clubz.bg/70452-tozi_pyt_toj_ne_izbuta_nikogo", "text": "Тръмп започна деня с напрегната закуска, на която се срещна с генералния секретар на НАТО Йенс Столтенберг, когото смъмри заради разходите за отбрана на членовете на алианса и се оплака от сделката на Германия за тръбопровод с Русия. Тръмп, който беше скръстил ръце пред гърдите си, жестикулираше към Столтенберг и многократно го прекъсваше, защитавайки своята позиция. Тръмп в атака срещу Меркел: Германия е заложник на Русия (ВИДЕО) Сътрудниците на Тръмп, които бяха насядали около масата, включително началникът на канцеларията му Джон Кели и посланикът на САЩ в НАТО Кай Бейли Хъчисън, изглеждаха видимо смутени на моменти. Срещите на световните лидери са свързани предимно с възприятията и представянето на единен фронт пред останалия свят. Тръмп обаче нахлу на своята втора среща на върха на НАТО както на първата - с поредица от открити оплаквания заради това, че членовете на алианса \"не изпълняват дълга си\" по отношение на разходите за отбрана, и заради германско-руската сделка за газопровод.  Демонстрирането на единство изглеждаше като допълнение за президента, поставящ \"Америка на първо място\". И това си пролича. В моменти, които бяха видими за медиите, Тръмп често се отделяше от повечето свои колеги, особено тези, с които има открити разногласия, като британския министър-председател Тереза Мей, германския канцлер Ангела Меркел и канадския премиер Джъстин Трюдо. Радев: Тръмп поиска да стигнем 2% от БВП за отбрана до Нова година Когато лидерите излязоха от бляскавата сграда на НАТО в Брюксел за традиционната семейна снимка в двора, Тръмп изоставаше назад и през повечето време си говореше с турския президент Реджеп Тайип Ердоган и хърватския президент Колинда Грабар-Китарович. На подиума той и Мей си поговориха, докато стояха заедно, но Тръмп беше обърнал гръб на другите лидери, включително на Меркел. След като групата се премести вътре за преговори, Тръмп отново се бавеше назад, докато другите държавни глави сърдечно се ръкуваха в залата. Той стоеше близо до членовете на своята делегация, включително до министъра на отбраната Джим Матис и държавния секретар Майк Помпейо, а после в крайна сметка се зае за кратко с потупвания по гърба с другите, включително Мей, преди да седне на мястото си. Откакто е президент, Тръмп остро критикува Мей, Меркел и Трюдо, а вчера започна деня с нова атака срещу Меркел, като заяви, че нейната страна е \"под пълния контрол\" и е \"пленник\" на Русия, възразявайки срещу сделка за доставяне на руски природен газ направо за Германия. Меркел отвърна, като настоя, че Германия взема решенията си сама. Когато двамата се срещнаха по-късно вчера, Тръмп заяви пред репортери: \"Ние с канцлера имаме много, много добри отношения.\" Коментарът показа как Тръмп често се стреми да избягва конфликт с хората, когато е лице в лице с тях, а иначе често се изказва по-твърдо, когато говори зад гърба им. Меркел не присъстваше на закуската на Тръмп със Столтенберг. Меркел към Тръмп: Днес сме свободни и вземаме независими решения Когато беше неин ред да говори пред репортерите в залата за срещата с Тръмп, Меркел не направи подобен коментар за отношенията си с него. Двамата почти не се поглеждаха през няколкото минути, в които журналистите бяха допуснати в залата. Това беше в ярък контраст с последвалата среща на Тръмп с френския президент Еманюел Макрон. Французинът е един от най-близките приятели на Тръмп на световната сцена въпреки разногласията им в много области, включително решението на Тръмп да се изтегли от ядрената сделка с Иран и Парижкото споразумение за климата и да наложи мита на Франция и други европейски страни. Тръмп и Макрон с лекота се шегуваха, докато ги снимаха, а Тръмп каза, че за него е \"чест да бъде със свой приятел\". Двамата също така си говореха непринудено, докато Макрон изпращаше Тръмп от сградата на НАТО в края на деня. Вечерта, когато пристигна на прием, даван от белгийското правителство в Музея на изкуството и историята в Парка на петдесетгодишнината, Тръмп изглеждаше по-общителен. Президентът, който не пие алкохол, се прегръщаше няколко минути със Столтенберг по време на приветствения коктейл, а после при него дойде Меркел, с която имаха оживен разговор. Тръмп отново разговаря с Ердоган, а съпругата му Мелания беше сърдечно поздравена от Трюдо. Тръмп: Оставаме в НАТО, обещаха ми още $33 млрд. за отбрана На срещата на върха на НАТО миналата година повод за коментари стана случаят, при който Тръмп, изглежда, избута черногорския министър-председател Душко Маркович, за да се нареди отпред на групата, когато лидерите влязоха в новата сграда на централата на НАТО. По-късно Маркович определи този епизод като \"съвсем безобидна случка\". Радев: Тръмп поиска да стигнем 2% от БВП за отбрана до Нова година Меркел към Тръмп: Днес сме свободни и вземаме независими решения Тръмп: Оставаме в НАТО, обещаха ми още $33 млрд. за отбрана", "date": "2018.07.12", "title": "Този път той не избута никого"}
{"url": "http://clubz.bg/70455-simeonov_deputat_s_chest_i_dostojnstvo_oproshtava_dylg_na_domuschievi", "text": "Депутат от Обединени патриоти е внесъл две законови изменения, с които задълженията по приватизационни сделки на братя Домусчиеви да бъдат опростени. Това пряко кореспондира със спечеленото днес дело за БМВ, в следствие от което собствениците на флота може да изплатят неустойка за близо 60 милиона лева. Това обяви в предаването \"Още от деня\" по БНТ съпредседат на ОП, лидер на НФСБ и вицепремиер Валери Симеонов, за когото делото на държавата срещу \"Кей Джи Маритайм Шипинг\" на Кирил Домусчиев бе лична кауза. Проектът вече е внесен в деловодството на парламента - в деня, в който стана ясен изходът от делото. Държавата спечели делото за морския флот Симеонов не каза кой е този народен избраник, нито политическата му принадлежност, но препратката, която направи бе недвусмислена. Каза, че става въпрос за \"чест и достойнство\". Същите думи използва преди ден лидерът на \"Атака\" Волен Сидеров, за да обрисува колко е обиден, че от НФСБ са опровергали изявлението му, че в ОП са се разбрали по спорния закон за горивата. Както Клуб Z писа, днес стана ясно, че Арбитражният съд към БТПП е прекратил производството по делото на \"Кей Джи Маритайм Шипинг\", собственик на по-голямата част от капитала на \"Параходство Български морски флот\", срещу Агенция за приватизация и следприватизационен контрол (АПСК) въз основа на липса на компетентност за разглеждане на спора. По този начин исканията на \"Кей Джи Маритайм Шипинг\" за промяна на приватизационния договор с \"Български морски флот\" са оставени без уважение и делото приключва окончателно в полза на държавата. На 21 декември 2018 г. се очаква АПСК да констатира какво е изпълнението на приватизационния договор и при установяване на неизпълнение ще предприеме съответните законови действия за начисляване на неустойка в размер на приблизително 58 млн. лв. По отношение на закона за горивата, приет днес на второ четене в парламента, срещу който Симеонов също се противопоставяше с аргумента, че е \"отвратителен, лобистки\", пак даде заявка, че ще бъде сезирана Европейската комисия, за да прецени да започне ли наказателна процедура срещу България за концентрация в бизнеса с горивата. Но Симеонов \"оневини\" соченият за главен двигател на законопроекта - депутатът от ОП Емил Димитров-Ревизоро. По думите му той имал чисти помисли, но лобистките текстове били писани извън парламента. , намекна в отговор на въпроса чия ръка Симеонов. \"Лобисткият\" закон за горивата поема към Брюксел за наказателна процедура След което разказа как депутати от собствената му партия са се подписали под проекта като вносители - нещо, за което бе критикуван. След което изчете какви са становищата на министрите, изказали се още при гледането на закона в комисии против част от текстовете - като министрите на икономиката и на финансите. Те предупреждаваха за концентрация и за наказателнипроцедури от ЕК срещу България. Същото е становището и на зам.-министърът на МВР Красимир Ципов.   Симеонов коментира и приетият днес на първо четене проект за изменение на Закона за защита от шума, с който той предлага по-рестриктивен режим и за националните курорти - да се спазва тишина от 23 ч. до 8 ч. Почти всички парламентарни групи, в т.ч. ГЕРБ изказаха съображения против част от текстовете - най-вече това, че липсват изключения за курортите, както и че не се дава на местната власт сама да прави преценки според спецификата на населеното място. \"Не се ли чувствате финтиран?\" - попита водещата. Законът за шума - приет. Но... Симеонов предлага, ГЕРБ разполага \"Проблемът този закон да влезе чак сега, не е в ГЕРБ, а е в нашата парламентарна група. Забавихме се с три седмици с внасянето\", отвърна Симеонов.  На уточняващия въпрос ще убеждава ли ГЕРБ да приемат неговия вариант, предвид факта, че минисътърът на туризма Николина Ангелкова (ГЕРБ) подготви свой закон за туризма, в който е записано изключение за забраните по закона за шума за националните курорти, Симеонов отговори: - Имате ли диалог? - настоя водещата. На въпроса може ли този конфликт да доведе до оставки, за каквато Симеонов бе намекнал наскоро, отсече: \"Лобисткият\" закон за горивата поема към Брюксел за наказателна процедура Законът за шума - приет. Но... Симеонов предлага, ГЕРБ разполага", "date": "2018.07.12", "title": "Симеонов: Депутат \"с чест и достойнство\" опрощава дълг на Домусчиеви"}
{"url": "http://clubz.bg/70454-bryuksel_reshava_da_ni_pusne_v_chakalnqta_za_evrozonata", "text": "Решението за приемането на България в чакалнята за еврозоната може да бъде взето до два дни. Това заяви днес в Брюксел Валдис Домбровскис - еврокомисар за еврото и социалния диалог, финансовата стабилност, финансовите услуги и съюза на капиталовия пазар. Той участва в заседание на финансовите министри от Еврогрупата и представители на Европейската централна банка (ЕЦБ). \"Подготвили сме си домашното и за Шенген, и за чакалнята на еврозоната\" Домбровскис потвърди, че България е изпратила писмо с молба за приемане в чакалнята на еврозоната , известна още като Механизъм на обменните курсове, или ЕRM II, както и в банковия съюз. Перспективите на страната ни ще бъдат обсъдени днес в разширен формат. България трябва да бъде похвалена заради ангажиментите, които поема, каза и председателят на Еврогрупата Мариу Сентену. В изявление на Съвета на ЕС министрите на страните от еврозоната обявиха готовност за приемането на България в т. нар. чакалня на общата валута след около година. Оценката ще бъде извършена от Европейската централна банка (ЕЦБ). Изявлението е разпространено съвместно с Европейската комисия, българското министерство на финансите, Българската народна банка. Приветстваме намерението на българските власти да предприемат необходимите стъпки за присъединяване към механизма ЕРМ II, се посочва в текста. Допълва се, че нашата страна приема задължения в области на политиката, които са особено важни за плавния преход. Очаква се по отношение на банковия надзор нашата страна да изпрати искане за пристъпване към тясно сътрудничество с ЕЦБ по съществуващите процедури, както и да предприеме необходимата подготовка, включително оценка от ЕЦБ. Отбелязва се, че България ще насочи усилия към укрепването на институциите, устойчивостта на финансовия сектор, повишаване на ефективността на икономическите структури. ЕК и ЕЦБ ще наблюдават приложението на тези ангажименти и когато установят изпълнението им, ще бъде взето решение за присъединяване на нашата страна към чакалнята на еврото. Решението ще се основава на оценката на ЕЦБ, изготвена по правната рамка. Това означава България да се присъедини едновременно към чакалнята и към банковия съюз. Може да се очаква ЕЦБ да изготви оценката си в срок около година след получаването на официалното искане на България за задълбочено сътрудничество с банката. Това може да се възприема за началната дата на сътрудничеството и прилагането на последвалите препоръки. Призоваваме българските власти да приложат задълбочените реформи, залегнали в механизма за сътрудничество и проверка, заради важността им за стабилността и целостта на финансовата система, се посочва в изявлението. Занапред ще прилагаме сходни изисквания към държавите в ЕС, които искат да пристъпят в чакалнята на еврото, на основата на еднаквото отношение, се допълва в текста.", "date": "2018.07.12", "title": "Брюксел решава да ни пусне в чакалнята за еврозоната"}
{"url": "http://clubz.bg/70438-netanqhu_marshiruva_v_moskva_putin_dyrji_yuzdite_na_iran", "text": "На пръв поглед парадът в Деня на победата в Москва премина така, както всяка година. На 9 май на “Червения площад” Русия отпразнува съветската победа над нацистка Германия, демонстрира и военната си мощ. Следвани от военна техника, хиляди войници и военни подразделения преминаха пред върховния главнокомандващ руската армия Владимир Путин и специално поканени гости. Военният парад отстъпи място и на акцията “Безсмъртен полк”. Десетки хиляди руснаци преминаха пред стените на Кремъл с портрети на свои предци, служили в Червената армия и участвали във Втората световна война. Към акцията се присъедини и Владимир Путин, който насеше снимка на баща си. Но изненадващият почетен гост не беше руският президент, а Бенямин Нетаняху. Израелският премиер няма роднини, които да са се били в редиците на Червената армия. Така той носеше портрет на окичен с ордени еврейски червеноармеец, който като възрасетн мъж през 80-те години на миналия век се преселва от Съветския съюз в Израел. Нетаняху към Путин: Няма да пуснем Иран в Сирия Докато Нетаняху крачеше редом до Владимир Путин през “Червения площад”, на ревера му се виждаше лентата “Свети Георги”, отличие, което руската държавна пропаганда обяви за главен символ на руската победа във “Великата Отечествена война”. Лентата в черно и оранжево се превърна и в символ на подкрепяните от Русия бойци в Донбас, които гледат на Киев като на фашистки режим. От години нито един виден западен политик не се осмели да отиде на московския парад, да не говорим за носене на ревера оспорвания, а в Украйна и забранен символ, както иначе го правят единствено пламенни фенове на Путин. Но израелският премиер го направи. Защо Нетаняху допуска по този начин да бъде инструментализиран от Владимир Путин – държавният глава на една страна, която е съюзник на Техеран и напада неговите съседи? Това, което на пръв поглед изглежда като липса на политически инстинкт, е стратегия, към която се числи и визитата на Нетагяху в сряда в Москва. В навечерието на срещата на върха Путин-Тръмп Нетаняху разговаря с руския президент и е един от малцината западни правителствени ръководители, присъствал на футболна среща в Москва в рамките на Световното първенство по футбол. Нетаняху към Путин: Бием \"Даеш\", но изниква Иран Йерусалим търси нови партньори. Зад жестовете на Нетаняху се крие нещо повече, отколкото неговата симпатия към Путин, който се представя като семитофил и е първият руски държавен глава, посетил Израел. При световно положение, при което САЩ като традиционна защитна сила на Израел все повече загърбват Близкия изток, Израел търси нови партньори. Ето защо чрез опитна дипломация Нетаняху се опитва да привлече вниманието на Русия. Той неотклонно иска да обяснява на Кремъл, че Иран е екзистенциалната заплаха за Израел. Така по време на разговора си с Путин през май той направи паралел между нацистка Германия и Иран, който 73 години след Холокоста искал да унищожи Израел. Когато Нетаняху скланя глава пред жертвите на Втората световна война и напомня за съветските войници, освободили Аушвиц, винаги става дума за настоящето. Това е призив към Кремъл да държи юздите на Техеран. Нетаняху е наясно, че не може да повлияе на Путин да разтрогне ядрената сделка с Иран, но що се отнася до присъствието на Иран в Сирия, може да се говори. От години Москва толерира израелските нападения срещу местни и ирански цели в Сирия. Е, понякога се появяваше напрежение, примерно, когато през април Москва заплаши да достави на сирийската армия противовъздушни системи С-300, но най-вероятно появата на Нетаняху в Москва в Деня на победата е направила впечатление. Израел явно се е примирил с победоносния ход на Асад, подкрепян от руските ВВС, тъй като Асад не търси конфронтация с Израел, но не и с военното присъствие на Иран на неговите граници. Твърди се, че Москва е излъчила сигнал към Израел и Вашингтон, че ще държи иранците най-малко на 80 км разстояние от границата на Голан. В състояние ли е Русия да изпълни това си обещание? Напоследък имаше напрежение между Москва и Техеран. Москва призова всички участнички в конфликта да предоставят Югзападна Сирия на армията на Асад. Визирани бяха не само силите на САЩ в сирийско-иракската погранична зона, а също и иранците. Постоянното им присъствие там вече не е от интерес за Москва, тъй като властта на Асад изглежда вече не е застрашена. Но влиянието на Москва върху Техеран е ограничено. Изтеглянето от Сирия, за което настоява Израел, би означавало загуба на нови стратегически позиции в региона. Това Москва едва ли ще поиска от Техеран. Най-вероятно пътят към ограничаване на иранското присъствие води през Дамаск. С последните операции в провинциите Даара и Кунейтра, които за разлика от офанзивите в Идлиб и Източна Гута практически бяха извършени без участието на подкрепяните от Иран шиитски милиции, Москва показа на Асад, че като съюзник Иран е незаменим. Русия е в състояние и без иранска помощ да брани неговата (на Асад – б. р.) власт и да завладява територии. От това би могъл да печели и Израел, заключава Павел Локшин. Израелският премиер Бенямин Нетаняху уверил Кремъл, че Израел няма да опитва да свали от власт нейния съюзник, сирийския президент Башар Асад. Той обаче призовал Москва да накара иранските сили да напуснат Сирия, предаде Ройтерс, като се позова на високопоставен израелски представител. Нетаняху предаде това послание в преговори с руския президент Владимир Путин, часове след като Израел свали, по думите му, сирийски дрон, нахлул в неговото въздушно пространство. Руснаците имат интерес режимът на Асад да е стабилен, а ние имаме интерес да прогоним иранците. Тези интереси могат да се сблъскат, а могат и да се съчетаят, заяви израелският представител. По думите на първия говорител Русия работи по това да отдалечи иранските сили от Голанските възвишения и е предложила те да бъдат държани на 80 км от там. Израел обаче иска те и подкрепяните от Техеран милиции изцяло да напуснат Сирия, предаде БТА.    Нетаняху към Путин: Бием \"Даеш\", но изниква Иран", "date": "2018.07.12", "title": "Нетаняху марширува в Москва, Путин държи юздите на Иран"}
{"url": "http://clubz.bg/70448-byudjetnata_komisiq_prie_po_visok_akciz_za_bezdimnite_cigari", "text": "С 10 гласа \"за\" и 7 \"против\" парламентарната комисия по бюджет и финанси прие на първо четене законопроекта за увеличаване на акциза на т.нар. \"бездимни\" цигари. В комисията бе гласуван първоначалният законопроект, според който акцизът на новото тютюнево изделие, засега продаващо се само от \"Филип Морис интернешънъл\", ще е същият като на конвенционалните цигари. Между първо и второ четене обаче управляващите ще направят промени и ще намалят ставката на 40% от тази на конвенционалните цигари. Освен това тя няма да е на база на пакет, както е при тях, а на грамаж - подобно на насипния тютюн. iQOS - по-малко вредни ли са за нас и околните? Председателката на комисията и вносител на законопроекта Менда Стоянова отново изтъкна тезата си, че новият продукт заема все по-голямо място на пазара и със сегашния по-малък акциз, който е на 26% от този на нормалните цигари, държавата ще губи 30 милиона годишно. Но призна, че е редно тези изделия да получат ставка на грамаж, не на пакет: Г-жа Стоянова видно бърка нагреваемите устройства с т.нар. електронни цигари, които са с никотинова течност. Тя подчерта, че една ставка от 40% е съвсем обичайна спрямо останалите страни в Европа: БСП първи възразиха остро срещу законопроекта по две причини - първо, че това наказва продукт, който може да е по-малко вреден, и второ, че в средата на годината преди приемане на бюджет не се променят данъци и такси. Бойко Борисов спря новия акциз за бездимните цигари И подчерта, че има данни за бездимните изделия, които сочат, че са по-малко вредни от конвенционалните цигари. Това даде старт на дълъг спор между ГЕРБ-ери, \"патриоти\" и БСП-ари за това дали има значение вредността на продукта и дали това е работа на бюджетната комисия, а не на здравната например. Георги Търновалийски от левицата също отбеляза, че преди 8 месеца, когато е гласувана сегашната данъчна ставка, управляващите са приели тезата, че тези продукти са по-малко вредни. Как за 8 месеца се е променило това, попита той. Стоянова отрече това да е било довод. Вдигането на акциза ще увеличи и контрабандата, изтъкна той: Йордан Апостолов от \"Обединени патриоти\" пък възрази на идеята за намаляване на 40%: Според него \"Филип Морис\" от няколко години харчели милиарди, за да \"промият мозъците на хората, че тези цигари са безвредни\". Всъщност компанията навсякъде посочва изрично, че няма безвредно тютюнопушене и че употребата на IQOS не е безвредна. Депутатите видно показаха, че не са запознати с продукта, изследванията върху него и изводите от тях, като няколко посочиха, че няма никакви доказателства, че \"бездимните\" цигари са по-малко вредни. В комисията обаче бяха поканени и представители на три производителя - \"Филип Морис\", чийто продукт засега е единствен на българския пазар, и \"Бритиш Американ тобако\" и \"Джапан тобако интернешънъл\", които имат подобен продукт в други страни. Бюджетна комисия: 200 гр брашно и лук на лунички на загрята фурна И изтъкна, че до края на 2017 г. има 47 независими от техните изследвания, които потвърждават техните данни. В едно от тях - на комитета по токсикология в Англия, финансирано от държавата, се казва, че тези продукти: Тя изтъкна, че американската Агенция за храните и лекарствата (FDA) не е забранила продукта. Подчерта, че \"Филип Морис\" вече провеждат клинични изследвания и според едно от тях биомаркерите на хора, спрели напълно цигарите, и такива, ползващи IQOS, са едни и същи. Бойко Борисов спря новия акциз за бездимните цигари Бюджетна комисия: 200 гр брашно и лук на лунички на загрята фурна", "date": "2018.07.12", "title": "Бюджетната комисия прие по-висок акциз за бездимните цигари"}
{"url": "http://clubz.bg/70446-byudjetna_komisiq_200_gr_brashno_i_luk_na_lunichki_na_zagrqta_furna", "text": "\"200 гр брашно, 1 пакетче суха мая, 100 мл топла вода, 1 ч.л. сол, 1 к.л. захар (в маята+водата), 4 с.л. олио (в брашното) за тестото. 3-4 глави лук, нарязан на лунички, бекон, черен пипер, червен пипер (на вкус) - задушават се. Пече се на 220 градуса при предварително загрята фурна за около 35-40 минути. 2 яйца, 100 мл течна сметана + настърган кашкавал.\" Тази мистериозна рецепта съпътства разглеждането на закона за акцизите и данъчните складове от бюджетната комисия в парламента. Докато депутати, производители на конвенционални цигари и на нагреваеми са в схватка ще поскъпне ли кутията HEETS на IQOS и с колко, зад гърбовете им се е \"настанила\" далеч по-приятна тема - питка или пица с бекон, сметана и кашкавал.   На рецептата се натъкна икономистът Петър Ганев от Института за пазарна икономика, който е в сградата на Партийния дом като участник в дискусията. Засега остава мистерия кой е авторът на рецептата, както и дали от комисията на Менда Стоянова не са решили да наложат акциз и на брашното, яйцата и кашкавала.", "date": "2018.07.12", "title": "Бюджетна комисия: 200 гр брашно и лук на лунички на загрята фурна"}
{"url": "http://clubz.bg/70447-makron_razgovorite_v_nato_bqha_iskreni", "text": "Разговорите на срещата на НАТО са били премерени и изпълнени с уважение въпреки критичните туитове на Доналд Тръмп преди и след нея. Това заяви френският президент Еманюел Макрон, цитиран от Ройтерс. Тръмп: Оставаме в НАТО, обещаха ми още $33 млрд. за отбрана Преди форума Тръмп разкритикува Германия в туитър заради зависимостта й от руската енергия. А по време на събитието нападна страните членки на НАТО заради разходите им за алианса. Според него не е непременно добра идеята за бъдат увеличени разходите на страните от пакта на 4 на сто от техния БВП от сегашните 2 процента, както намекна Тръмп. Тръмп: Тръбопроводни долари към Русия! Недопустимо Френският президент допълни, че обратно на твърденията на някои медии американският му колега не е заплашвал с оттегляне от 70-годишния алианс заради ангажиментите на европейските съюзници на САЩ към разходите за отбрана. Попитан втори път, той отговори: Тръмп: Тръбопроводни долари към Русия! Недопустимо", "date": "2018.07.12", "title": "Макрон: Разговорите в НАТО бяха искрени"}
{"url": "http://clubz.bg/70449-pochina_dimityr_marashliev_legenda_na_cska", "text": "На 70-годишна възраст ни напусна една от най-големите легенди на ЦСКА Димитър Марашлиев. Това съобщи сайтът на червения клуб. Марашлиев облича червения екип за първи път през 1966 г. и 10 сезона от футболната му кариера преминават с него. За ЦСКА нападателят изиграва 244 срещи, в които отбелязва 73 гола. В националния отбор има 8 мача и 3 попадения. Участва на Световното първенство по футбол в Мексико през 1970 г. С ЦСКА Марашлиев е 6-кратен шампион на България. 4 пъти е носител на несъществуващата днес Купа на Съветската армия. Той участва в епичните сблъсъци от полуфинала за КЕШ между ЦСКА и италианския \"Интер\" през 1967 г. А през 1973 г. вкарва първия гол в мача, в който армейците елиминират действащия европейски шампион \"Аякс\". Червеният тим печели с 2:0 и се класира на 1/4-финал за Купата на европейските шампиони (КЕШ).", "date": "2018.07.12", "title": "Почина Димитър Марашлиев, легенда на ЦСКА"}
{"url": "http://clubz.bg/70437-milioner_si_kupi_gilotina_na_skandalen_tyrg_v_parij", "text": "Гилотина беше продадена на търг в Париж за 8008 евро. 150-годишната реплика на уреда, използан някога за екзекуции, беше купен от френски милионер и колекционер на странни предмети, съобщава Би Би Си. Продажбата беше съпроводена със скандал, защото органът, който наблюдава търговете във Франция, се противопостави на предлагането на гилотината. От аукционната къща все пак твърдят, че тя никога не е била използвана. Последното смъртно наказание с гилотина е било изпълнено във Фланция не толкова отдавна - през 1977 г. Франция изцяло отменя смъртното наказание през 1981 г. Репликата, която е много добре запазена, някога и била изложена в музей на мъченията в Париж.  \"Гилотината не трябва да бъде продавана\", каза говорител на френския регулатор на аукционите. Според него предмети като дрехите на хора ,които са били депортирани от нацистите и са загинали в концлагери, както и инструментите за мъчения от различни епохи, са особени предмети, събуждат повишена чувствителност. Въпреки това от регулатора не успяха да спрат търга, който продължи само две минути. Индустриалецът Кристоф Феврие удвои началната цена от 4000 евро и стана притежател на гилотината. Истински гилотини са били продавани на търг в миналото. През 2011 г. едната беше купена за 220 хил. евро. Друга, чиято първоначална цена беше 40 хил. евро, не успяа да се продаде през 2014 г. в Нант. За първи път гилотина се използва по време на Френската революция. Тогава заради големият брой хора, които са осъдени на смърт, трябва да се създаде по-ефективен начин за тяхното изпълнение и така се появява този смъртоносен уред, наречен на името на създателя си лекаря Гилотен, който бил убеден в хуманността на изобретението си. По време на революцията се смята, че са обезглавени 16 хил. души между 1793 и 1794 г.", "date": "2018.07.12", "title": "Милионер си купи гилотина на скандален търг в Париж"}
{"url": "http://clubz.bg/70445-radev_trymp_poiska_da_stignem_2_ot_bvp_za_otbrana_do_nova_godina", "text": "Това заяви президентът Румен Радев след края на двудневната среща на държавните и правителствените ръководители на страните от НАТО в Брюксел, цитиран от БТА. Всички европейски лидери са обяснили, че в парламентарните републики има механизми, по които се определят бюджетите и че всяко превъоръжаване изисква сложни и отговорни процедури, които отнемат време, каза българският президент.  Румен Радев успя да разговаря лично с американския президент Доналд Тръмп по време на срещата на върха на НАТО, която завърши днес в Брюксел. Снимка от пазговора разпространиха от прессекретариата на българския президент без повече подробности. В сряда Радев се оказа в ролята на репортер като първи съобщи пред медиите, че по време на разговорите вчера Тръмп е поискал два пъти увеличение на вноската за отбрана от БВП на всяка страна членка - т. е. тя да скочи от 2 на 4%. Чак по-късно новината беше потвърдена от Белия дом. Радев даже изрази и нещо като одобрение на това искане. Или поне разбиране. Радев: Тръмп поиска членките на НАТО да отделят по 4 на сто от БВП за отбрана Според българския президент Тръмп има основания.", "date": "2018.07.12", "title": "Радев: Тръмп поиска да стигнем 2% от БВП за отбрана до Нова година"}
{"url": "http://clubz.bg/70451-ek_bylgariq_uskorqva_rasteja_si", "text": "Иокономически растеж от 3,8% през 2018 г. и 3,7% през 2019 г. прогнозира днес Еврокомисията.  остава непроменено от   т.г. През 2017 г. БВП у нас се повиши с 3,6% на годишна база. Вътрешното търсене ще  бъде главният двигател на растежа, смята Комисията. Тя прогнозира годишната инфлация да се ускори до 2% през 2018 г. и 1,8% през 2019 г. в сравнение с 1,2% през 2017 г. заради покачването на цените на горивата.", "date": "2018.07.12", "title": "ЕК: България ускорява растежа си"}
{"url": "http://clubz.bg/70456-london_iska_zona_za_svoboden_obmen_na_stoki_s_es", "text": "Британското правителство представи в парламента подробностите за бъдещите отношения между Лондон и ЕС след \"Брекзит\", предаде Ройтерс. Това стана на заседание, което временно бе прекъснато заради протест на депутатите. Планът всъщност е Бяла книга. Тя бе одобрена от кабинета миналата седмица и предизвика оставките на двама министри - Дейвид Дейвис на \"Брекзит\" и Борис Джонсън на външните работи. Книгата подхрани и опити за бунт в управляващото мнозинство. Двама министри напуснаха Мей, несъгласни с плана й за \"Брекзит\" Когато новият министърът на \"Брекзит\" Доминик Рааб взе думата в Камарата на общините, за да представи Бялата книга за отношенията с ЕС, депутатите шумно протестираха, че не са получили копия от документа. Това принуди председателя на парламента да прекъсне заседанието за няколко минути. След това Рааб представи плана, който нарече \"новаторски\". Според тази Бяла книга Лондон иска да се създаде   за поддържане на търговия \"без търкания\" от двете страни на Ламанша. Тази зона има за цел чрез въвеждането на \"опростена митническа договореност\" да се избегне \"твърда граница между Северна Ирландия и Република Ирландия\". Такава граница е червена линия и за Лондон, и за Брюксел. САЩ и Британия сключват сделка за търговия след Брекзит . Това ще даде на Великобритания  . Правителството обаче признава, че при услугите такова споразумение ще създаде \"повече бариери\" от сегашната ситуация и ще лиши финансовите институции от европейския им паспорт, който им позволява да работят без ограничения на континента. От лондонското Сити заявиха, че това е тежък удар за този финансов център. По отношение на   Лондон иска да се създаде  . Великобритания прави и предложения за  . Сега разгърнатите \"оперативни способности\" от двете страни на Ламанша ще се запазят. Премиерката Тереза Мей увери, че тези предложения отговарят на вота на британците в подкрепа на \"Брекзит\" на референдума от юни 2016 г. Главният преговарящ на ЕС Мишел Барние обяви в туитър, че се заема с анализа на британските предложения и очаква с нетърпение да преговаря с Лондон следващата седмица. САЩ и Британия сключват сделка за търговия след Брекзит", "date": "2018.07.12", "title": "Лондон иска зона за свободен обмен на стоки с ЕС"}
{"url": "http://clubz.bg/70443-demokratichna_bylgariq_atakuva_v_syda_restarta_na_belene", "text": "Съпредседателите на \"Демократична България\" Атанас Атанасов и Христо Иванов са внесли във Върховния административен съд (ВАС) жалба срещу решението на Министерския съвет за рестартиране на АЕЦ \"Белене\". На 27 юни правителството отмени свое решение от 2012 г., което налагаше мораториум за изграждане на ядрена централа на площадка \"Белене\". Три седмици по-рано Народното събрание даде мандат на правителството за преговори с потенциални инвеститори в проекта. Китайският посланик: АЕЦ \"Белене\" трябва да се реализира на пазарен принцип Първият мотив на \"Демократична България\" е, че решението на кабинета е взето в нарушение на все още неотменено решение на Народното събрание от 2012 г. за спиране на проекта. Вторият мотив е, че \"подобно възобновяване /преразглеждане/ е отклонение от принципа на правна сигурност и стабилитета на административните актове, от които са произтекли права и задължения\". Освен това решението е прието без обществено обсъждане и без оценка за въздействие върху околната среда. В жалбата на Атанасов и Иванов са изредени още процедурни пропуски. Накрая жалбата завършва: 69 на сто се притесняват от рисковете от АЕЦ \"Белене\" \"Ние заявяваме, че няма да допуснем отново милиарди левове да бъдат платени от българския данъкоплатец, в покриване на корупционни схеми и открита кражба през този морално остарял, екологично опасен и икономически нецелесъобразен проект\", се казва в съобщение на \"Демократична България\" до медиите. \"Демократична България\" е обжалвала и първото решение на Министерския съвет. Евродепутатът Светослав Малинов (ДСБ) е отнесъл въпроса до Европейския парламент, \"където предстоят серия от срещи и събития, с които ще търсим подкрепа против проекта на европейско ниво\". 69 на сто се притесняват от рисковете от АЕЦ \"Белене\"", "date": "2018.07.12", "title": "\"Демократична България\" атакува в съда рестарта на \"Белене\""}
{"url": "http://clubz.bg/70440-avtomobilnata_ni_industriq_se_nujdae_ot_oshte_45_000_rabotni_mesta", "text": "През следващите три до четири години за автомобилната индустрия в България ще са нужни още поне 45 000 работни места, каза на форум Любомир Станиславов, изпълнителен директор на \"Аутомотив Клъстер България\", съобщи БТА. В момента по думите му най-добрите примери за дуално образование са в автомобилната индустрия, където има най-много ученици. Развива се и партньорството с техническите университети в страната, изтъкна Станиславов на дискусия \"Да! На българското автомобилостроене\". Гост на дискусията бе и вицепремиерът Валери Симеонов. Освен работна ръка този сектор ще се нуждае от много големи индустриални зони, допълни той и изтъкна, че организацията е инициирала създаването на три нови зони в Бургас, София и Видин, където има професионална гимназия с възможност за дуално ресорно обучение. Ще имаме нужда от партньорство с правителството, защото големите автомобилни доставчици от първо ниво и производители, които ще дойдат в България, ще имат нужда от значителни стимули, понякога такива, които излизат извън традиционните мерки, обърна се изпълнителният директор на \"Аутомотив Клъстер България\" към представителите на изпълнителната власт, участващи във форума. По думите му те имат интерес към България и е въпрос на мениджмънт за овладяването му и голяма част от компаниите да дойдат в България. Той цитира данни, според които преди шест години, когато е учреден клъстерът, секторът е създавал под 1 на сто от БВП, заети са били под 9000 души, а компаниите - под 30. Сега автомобилната индустрия създава над 5 на сто от БВП, заетите са над 47 000, а компаниите вече са над 170, а оборотът, генериран от тях, е над 2,5 млрд. лева. Станиславов отчете, че индустрията се развива по-бързо, отколкото мерките, които се предприемат в нейна подкрепа. Липсата на кадри може да се подпомогне от държава чрез средства за обучение на служители по линия на Закона за инвестициите, каза на дискусията заместник-министърът на икономиката Лъчезар Борисов и отбеляза, че досега от инвеститорите повече се използва финансовият стимул за облекчения при осигуровките на заетите. Той съобщи, че скоро ще се осигури финансов ресурс за индустриалната зона в Стара Загора. По проектите за големи зони около София и Бургас също се работи, както и за привличане на инвеститор от висок клас - производител на автомобили в България, каза заместник-министърът. От 2005 г. до сега са сертифицирани 21 проекта с 13 000 работни места на обща стойност близо 1 млрд. лева, но развитието на тази индустрия е най-динамично през последните години, изтъкна Лъчезар Борисов и съобщи, че от началото на 2016 г. до момента има 11 проекта с над 8200 работни места на стойност близо 300 млн. лева. Тези проекти са в процес на изпълнение и част от компаниите все още не са назначили служители, което означава, че през следващите години ще има търсене на кадри, допълни той. По данни към май при база 2015 г. има ръст от 37 процента на индекса на промишленото производство и ръст от 45 процента на оборотите в сектора, изтъкна заместник-министърът. Износът на сектора е 4 процента от целия експорт и той създава 4-5 процента от добавената стойност в индустрията. Заместник-министърът на образованието Таня Михайлова съобщи на форума, че в специалностите, свързани с автомобилния транспорт, се обучават 10 263 младежи 9-12 клас. Ако те всички се реализират по професията, проблемът с кадрите би бил решен, допълни тя и напомни, че вече са готови списъците със защитените професии и професиите, за които се очаква недостиг на кадри. Има 55 специалности от 12 професионални направления с очакван недостиг, допълни Михайлова. В списъка са включени 27 защитени професионални направления с 29 специалности, сред които са и тези, свързани с автомобилната индустрия. Тя съобщи още, че са готови предложенията за промени в Закона за професионалното образование по отношение на дуалното обучение. В момента има две паралелки с такова направление, но се иска повече, допълни тя. Милена Дамянова - председател на парламентарната комисия по образование, информира, че вече се работи по предложенията за промените в Закона за висшето образование, с които се гарантира участието на бизнеса в образователния процес, което ще е полезно и за автомобилната индустрия. Тези промени ще се разгледат на първо четене в комисията още следващата седмица и се очаква да бъдат приети от НС до края на септември, допълни Дамянова.  Тя допълни, че предложенията за промени в Закона за професионалното образование се очаква през другата седмица да бъдат внесени в НС и да бъде приет на първо четене в комисията през последната седмица на юли.", "date": "2018.07.12", "title": "Автомобилната ни индустрия се нуждае от още 45 000 работни места"}
{"url": "http://clubz.bg/70439-kalfin_trymp_si_napravi_prekrasna_podgotovka_za_sreshtata_s_putin", "text": "Със заплахите си към НАТО и исканията за увеличаване на разходите за отбрана на всяка страна от алианса от 2 до 4 на сто от БВП американският президент Доналд Тръмп \"си направи една прекрасна подготовка\" за предстоящата среща с руския му колега Владимир Путин. По думите му разходите за отбрана на държавите от НАТО често представляват огромен приход за американската икономика и така поставени исканията му не са партньорски. Тръмп: Оставаме в НАТО, обещаха ми още $33 млрд. за отбрана Това заяви пред Нова тв бившият външен министър Ивайло Калфин. Той бе категоричен, че в основата на исканията на Тръмп стоят икономически интереси, които движат колелото на американската индустрия, за което има редица явни доказателства. \"Средствата за отбрана на различните държави няма как да бъдат сравнени. Например България не инициира и не участва във военни конфликти далеч извън територията си. Така че няма как ние да си сравняваме разходите за отбрана например с тези на американците, които са навсякъде по света\", посочи още членът на националния съвет на АБВ и допълни: Ивайло Калфин даде пример и с други инициирани от САЩ системи за сигурност, които вливат милиарди от източноевропейските държави във военната индустрия на САЩ и други страни. Тръмп: Тръбопроводни долари към Русия! Недопустимо В заключение Калфин коментира и скандала между Тръмп и Меркел, свързан с доставките на газ за Германия от Русия и газопровода \"Северен поток 2\". Тук сме свидетели на някаква форма на колониално отношение от страна на САЩ, защото те казват: \"Ние ще си държим войските, но вие ще си купувате нашия продукт, няма значение, че е по-скъп\". Това няма нищо общо с партньорството и със съвместната отбрана, заложени в основата на НАТО\".  Тръмп: Тръбопроводни долари към Русия! Недопустимо", "date": "2018.07.12", "title": "Калфин: Тръмп си направи прекрасна подготовка за срещата с Путин"}
{"url": "http://clubz.bg/70442-kak_se_zabavlqvat_melaniq_brijit_i_desislava_radeva_v_bryuksel_snimki", "text": "След продължително отсъствие Мелания Тръмп придружи съпруга си при едноседмичната му посещение на няколко европейски страни. Обиколката започна със срещата на НАТО в Брюксел. Докато Тръмп се караше с европейските лидери, отправяше укори към Германия и настояваше партьорите на САЩ да дават повече пари в Алианса, съпругите им (и един съпруг) се отдадоха на културна програма. На срещата в Брюксел освен Мелания от \"половинките\" на лидерите на страните членки на НАТО са още френската първа дама Брижит Макрон, съпругата на турския президент Емине Гюлбаран Ердоган, жената на естонския премиер Карин Ратас, на словенския - Мойча Стропник, на шведския министър-председател - Ула Льофвен, на генералния секретар на НАТО Ингрид Шулеруд, на белгийския премиер Амели Дербаудрениен (която е и нещо като домакиня), на председателя на Европейския съвет - Малгожата Туск, съпруга на премиера на Люксембург - Готие Дестени, и съпругата на българския президент Десислава Радева.    И Мелания, и Радева са за втори път на срещата на НАТО в Брюксел. На официалната вечеря в кралския музей за изкуство и история в Парка на петдесетилетието Мелания се появи с ослепителна бяла рокля, дело на Ели Сааб. Тя общуваше активно с лидерите на Алианса. Снимка преди началото на официалната вечеря. Мелания разменя любезности с британската премиерка Тереза Мей, която ще ѝ бъде следващата домакиня, тъй като Тръмп след Брюксел отива на  посещение в Обединеното кралство. Според месии на острова г-н Мей даже се бил снабдил с нов костюм, тъй като трябва да прави компания на Мелания, докато съпругата му и Тръмп обсъждат отношенията между двете държави.  Мелания Тръмп и Брижит Макрон вече добре се познават, след като френската първа двойка беше на официално посещение във Вашингтон.  Преди това партьорите на лидерите от НАТО се събраха в музикалната консерватория във Ватерло, близо до белгийската столица, където бяха посрещнати с класическа музика, концерт за пиано и цигулка. Радева беше в бяло и черно, изцяло в бяло беше и френската първа дама Бриджит Макрон. Мелания беше избрала синьото за своята рокля, работа на \"Келвин Клайн\", с обувки на \"Луботен\". В четвъртък част от първите дами разгледаха и музeя на африканското изкуство в Брюксел.  ", "date": "2018.07.12", "title": "Как се забавляват Мелания, Брижит и Десислава Радева в Брюксел (СНИМКИ)"}
{"url": "http://clubz.bg/70436-turskiqt_poslanik_gyulenistite_dejstvat_po_celiq_svqt", "text": "Това заяви днес турският посланик у нас Хасан Улусой. Той даде пресконференция по повод втората годишнина от неуспешния опит за преврат. ФЕТО е съкращение на Фетхуллахистката терористична организация. Според властите в Турция тя се оглавява от живеещия в САЩ проповедник Фетхуллах Гюлен. Анкара смята него за главен вдъхновител на неуспешния пуч и иска Вашингтон да го екстрадира. Турция иска да проверим и предадем гюленисти от 14 организации Фетхуллахистите са се инфилтрирали навсякъде в Турция, включително в армията. Но армията не може да бъде обвинявана за опита за преврат, каза посланик Улусой. Той допълни, че новата политическа система в Турция съвсем не означава, че президентът Реджеп Ердоган ще управлява единолично. Ердоган - първият султан на модерна Турция Хасан Улусой очаква, че след 19 юли няма да бъде удължавано извънредното положение в Турция. Тогава изтича поредният тримесечен срок на мярката. Наскоро президентът Ердоган обеща, че извънредното положение ще бъде вдигнато, ако той и партията му спечелят изборите на 24 юни. Дипломатът също изтъкна, че новият държавен глава може да издавна укази само ако те са свързани с изпълнителната власт, но не и с въпроси като човешките права. Ако пък издаде указ и вече има такъв закон, за меродавен се счита законът. Ако пък разпуска парламента, държавният глава е длъжен да свика предсрочно не само избори за парламент, но и за държавен глава. Ердоган - първият султан на модерна Турция", "date": "2018.07.12", "title": "Турският посланик: Гюленистите действат по целия свят"}
{"url": "http://clubz.bg/70441-modrich_mechtael_za_vyrha_kato_dete_pod_srybskite_bombi", "text": "Лука Модрич изживява в Русия мечтата на живота си, пише испанският в. \"Марка\". Само 90 минути делят капитана на Хърватия от постигането на \"нещо много голямо\" с националния отбор. За това постижение той мечтае още от малък, когато е ритал топката на паркинга пред дома си в град Задар. А в това време съвсем наблизо падали сръбските бомби. Модрич бил едва 6-годишен, когато започват войните в Югославия и федерацията започва да се разпада. Негова утеха е топката. Хърватия е на първи финал! Англия ще си отиде у дома без купата (СНИМКИ) Войната принуждава семейството на Модрич да напусне родния Задар. Дядото на футболиста - също Лука, е разстрелян заедно с още шестима възрастни цивилни от сръбски четници, служещи в полицията на самообявилата се република Сръбска Крайна. Финалът на Световното Тежкото детство научило Модрич да бъде издръжлив. Доказа го и снощи. Той издържа на терена 115 от общо 120 минути и сам помоли да бъде сменен - нещо, което прави много рядко. Но наистина вече не е бил в състояние да тича, пише \"Марка\". Иначе треньорът Златко Далич би го оставил за всеки случай - да изпълнява дузпа, ако се наложи. Националите на Хърватия празнуваха по масите. Феновете им - по улиците (СНИМКИ, ВИДЕО) Въпреки умората обаче капитанът дочака края на мача прав и при всяка възможност даваше инструкции на съотборниците си. Още преди две години Модрич заяви пред \"Марка\", че е спечелил всичко с \"Реал\" (Мадрид), но му липсва \"нещо голямо с отбора на Хърватия\". Сега от това \"нещо\" го дели само един мач. Става дума за световната титла. Модрич твърди, че \"Златната топка\" не го интересува изобщо. Постоянно обаче расте броят на хората, които смятат, че тази година той заслужава най-много званието футболист номер 1. Така ще бъде разбито 10-годишното властване със смени на Роналдо и Меси. Самият Модрич разкри след снощната победа как хърватите се надъхали да изиграят мача на живота си. Английските медии тотално подценили съперника, писали и съобщавали, че той бил изморен след двата двубоя, спечелени след продължения и дузпи. И допълва: Финалът на Световното Националите на Хърватия празнуваха по масите. Феновете им - по улиците (СНИМКИ, ВИДЕО)", "date": "2018.07.12", "title": "Модрич мечтаел за върха като дете под сръбските бомби"}
{"url": "http://clubz.bg/70425-zakonyt_za_shuma_priet_no_simeonov_predlaga_gerb_razpolaga", "text": "Промените в закона за защита от шума, инициирани от вицепремиера Валери Симеонов, минаха днес на първо четене в парламента с почти пълно мнозинство. Но не така безпроблемно се очертава второто четене. Очаква се коалиционният партньор на Симеонов ГЕРБ да бламира част от текстовете като основната идея е в обсега на новите рестрикции да не попадат курортите. Симеонов разписа чисто нов цял параграф, регулиращ тишината по часове и местонахождение.  Това значи, че \"тихите\" часове в денонощието се увеличават по закон - досега не бе допустимо създаване на шум в околната среда от 22 ч до 6 ч. Сега това време ще е от 23 ч до 8 ч - тоест един \"тих\" час повече нощем. \"Обедната\" двучасова почивка от шум бива регламентирана във всички дни от седмицата.  Речено-сторено: Валери Симеонов и правителството се захващат с шума Последната описана забрана, пише в проекта, може да не важи при  . Такива са например концерти, спортни мероприятия, прожекции, официални празници и прочие. За тях обаче също се създава нов ред - с друга наредба на Министерския съвет. Тя ще регулира  Ще бъдат записани и специални изисквания за използване на озвучителни средства. Така разписаните нови правила не правят разграничение между град, село, национален курорт от типа на \"Слънчев бряг\" откъдето тръгна и вицепремиерската инициатива да налага пълна тишина във вечерните часове. Това бе и в основата на аргументите на депутатите \"против\". Да защити проекта си днес в парламента дойде самият Симеонов. Въпреки че само народните избраници от ДПС гласуваха срещу закона, съображения в тази посока имаха всички парламентарни групи, в т.ч. ГЕРБ. Другият мотив \"против\" бе орязването на правомощията на местната власт сама да взима решения с общински наредби, допълващи закона. От ГЕРБ, в лицето на председателя на здравната комисия в парламента Даниела Дариткова пък призоваха да се прави разлика между курорт, който хората са избрали, за да се забавляват и по-малките населени места. И дадоха заявка, че ще има изменения между първо и второ четене.  Цветанов взе страната на Ангелкова в спора за шума Това не би трябвало да е изненада за Симеонов. Малко след като той анонсира законодателната си инициатива, министърът на туризма Николина Ангелкова внесе своя закон за туризма. И в него, по стар обичай, в преходните и заключителни разпоредби, бе записано, че нормите на закона за шума няма да важат за националните курорти. Тъй като законът на Ангелкова се очаква да бъде приет след този на Симеонов, на практика с него ще се обезсилят усилията на вицепремиера да въдвори тишина в \"любимия\" му \"Слънчев бряг\" и не само. Ангелкова с нова идея - законът за шума да не важи в националните курорти Предложенията на Ангелкова срещнаха подкрепата на председателя на парламентарната група на ГЕРБ и зам.-председател на партията Цветан Цветанов. Той обяви, че \"т Според Цветанов в закона трябва да бъдат разписани текстове, даващи правомощия на местните власти заедно с туристическия бранш да решат какъв режим за защита от шума да наложат. Най-отявлените критици днес в зала бяха от ДПС. А Валери Симеонов възрази: Валери Симеонов се бори срещу шума и в София Бившият кмет на Пловдив, сега депутат от Обединени патриоти Славчо Атанасов пък добави още аргументи в подкрепа на проекта - зависимостта на местната власт от местните бизнес лобита. Али обаче отново акценира върху ефекта, който би оказал един такъв закон върху туризма. Слънчев бряг vs Валери Симеонов. Втори сезон В крайна сметка той бе приет със 127 гласа \"за\". Всички от ГЕРБ го подкрепиха, както и 25 депутати на БСП, но и 10 се въздържаха. 17-те гласували от Движението бяха \"против\". Даниела Дарикова обаче предложи срокът за изменения в закона да бъде удължен между двете четения с максималния срок - четири седмици, което се прави само, когато се очакват куп нови допълнения. И предложението й бе прието. Цветанов взе страната на Ангелкова в спора за шума Ангелкова с нова идея - законът за шума да не важи в националните курорти Валери Симеонов се бори срещу шума и в София Слънчев бряг vs Валери Симеонов. Втори сезон", "date": "2018.07.12", "title": "Законът за шума - приет. Но... Симеонов предлага, ГЕРБ разполага"}
{"url": "http://clubz.bg/70444-dyrjavata_specheli_deloto_za_morskiq_flot", "text": "Арбитражният съд към БТПП е прекратил производството по делото на \"Кей Джи Маритайм Шипинг\", собственик на по-голямата част от капитала на \"Параходство Български морски флот\", срещу Агенция за приватизация и следприватизационен контрол (АПСК) въз основа на липса на компетентност за разглеждане на спора. По този начин исканията на \"Кей Джи Маритайм Шипинг\" за промяна на приватизационния договор с \"Български морски флот\" са оставени без уважение и делото приключва окончателно в полза на държавата, пише в съобщение на пресцентъра на вицепремиера Валери Симеонов, получено днес в БТА. Съдебният спор започна въз основа на решение на Арбитражния съд от 2016 г., с което се уважава частично искането на \"Кей Джи Маритайм Шипинг\" за промяна на приватизационния договор, даваща възможност за избягване на санкции за неизпълнение на приватизационния договор. На 30 юни 2017 г. Министерския съвет взе решение и АПСК представи във Върховния касационен съд иск за отмяна на това решение и четири месеца по-късно ВКС го отмени и върна на Арбитражния съд.  На 21 декември 2018 г. се очаква АПСК да констатира какво е изпълнението на приватизационния договор и при установяване на неизпълнение ще предприеме съответните законови действия за начисляване на неустойка в размер на приблизително 58 млн. лв., пише още в съобщението. Преди година лидерът на НФСБ обяви, че ще започне процедура за прекратяване на концесионния договор на братя Домусчиеви към \"Български морски флот\".  Приватизацията на 70% от капитала на БМФ приключи през август 2008 г. Сделка бе сключена с германско-българския консорциум \"Кей Джи Маритайм Шипинг\" за 440 млн. лв. Според нея купувачът се сдобива с общ тонаж от търговски кораби 1 394 753 DWT (дедуейт). Поетите от купувача задължения са свързани с инвестициите, с корабите и с числеността на плавателния състав и заплащането му.  В срок от 10 години от подписването на договора за приватизация Домусчиев се задължава да инвестира 779.88 млн. лв., като вложенията трябва да са в кораби.  За плавателните съдове купувачът се ангажира за срок от десет години след подписването на договора да поддържа средногодишно общ тонаж на корабите на дружеството (включително чрез дъщерните дружества) не по-малък от 1 300 000 DWT. Домусчиев: Горд съм, че спасихме морския флот, но злобарите са около нас Той трябва да осигури не по-малко от 60% от общия тонаж на корабите да плават под български флаг или под знамето на друга държава членка на Европейската общност или на Европейското икономическо пространство, а средната възраст на корабите, които плават под въпросните флагове, трябва да падне под 20 години – нещо, което към онзи, а и към този момент не е налице. През юли м.г. \"Кей Джи Маритайм Шипинг\" подава искова молба до Арбитражния съд при Българската търговско-промишлена палата с искане да се променят някои от условията на приватизационния договор. Според компанията има  те да бъдат изпълнени в договорения обем. Става дума за два ангажимента към държавата: изискването БМФ да разполага с определен тонаж кораби, както и да поддържа определен плавателен състав. Проблемът за новия собственик бе, че това ще му струва големи неустойки, като изчисленията на база договора и отчетените тонажи в Агенцията за приватизация показват, че става въпрос за около 55 млн. лв. Валери Симеонов vs Кирил Домусчиев, иска да му вземе морския флот В исковата молба се казва, че анализът на дейността на дружеството и стратегията за приватизацията му са се случили в периода от началото на 2006 г. до началото на четвъртото тримесечие на 2008 г. Междувременно са са случили две непредвидени събития, които спънали собственика на морския флот да изпълни договорните си ангажименти – краят на  , с което \" , както и  , която беляза началото на финансовата криза. Валери Симеонов vs Кирил Домусчиев, иска да му вземе морския флот", "date": "2018.07.12", "title": "Държавата спечели делото за морския флот"}
{"url": "http://clubz.bg/70428-vsichko_svyrshi_v_sylzi_snimki", "text": "Англия мъчително се пробужда след поражението на полуфинала на Световното от Хърватия. Идва ред на тежък махмурлук след прекрасния сън, отчитат медиите. Хърватия е на първи финал! Англия ще си отиде у дома без купата (СНИМКИ) Близо месец на Острова животът пулсираше с мачовете от Мондиала, но е време за връщане към реалността. А тя казва все същото: Англия отново стигна до полуфинал след 28 години и накара цялата страна да изостави всичко останало. Но пак отпадна. Въпреки това медиите славят тима на Гарет Саутгейт. Журналистите от втория по тираж всекидневник на Острова са написали специално послание към отбора, заглавието към което е: Фонът е голяма снимка на Гарет Саутгейт, прегърнал Кайл Уолкър. На тази визия са заложили почти всички медии. Английският селекционер поздрави всички хървати, а след това прегърна всеки един от играчите си, някои от които изглаждаха съсипани. Саутгейт им каза окуражителни думи, каквито могат да се прочетат нявсякъде днес, включително в повечето запалянковски мнения. Безплатният \"Метро\" залага на игра на думи с \"Балкани\" и \"топки\" (balls):  Националите на Хърватия празнуваха по масите. Феновете им - по улиците (СНИМКИ, ВИДЕО) Нощес в Англия бе тихо. Стотиците хиляди, които излязоха по улиците, бавно се разотидоха от площади и от открити пространства, като оставиха след себе си купища боклуци. Така беше и преди, но когато тимът печелеше всичко се чистеше \"с песен на уста\", отбелязва пресата. Някои фенове дълго не можеха да помръднат от местата си - също като играчите на терена на \"Лужники\".  Националите на Хърватия празнуваха по масите. Феновете им - по улиците (СНИМКИ, ВИДЕО)", "date": "2018.07.12", "title": "\"Всичко свърши в сълзи\" (СНИМКИ)"}
{"url": "http://clubz.bg/70430-otkriha_naj_stariq_zapis_na_odiseq_na_omir", "text": "Археолози откриха древна керамична плоча, гравирана с 13 стиха от Омировата епична поема \"Одисея\", в близост до древния град Олимпия, южна Гърция. Плочата е датирана от III в. сл. Хр., от времето на Римска Гърция. Това вероятно е най-старият запис на творбата, твърдят от гръцкото Министерство на културата, цитирани от \"Гардиън\". Пасажът от 13 стиха е от 14-ата песен и описва завръщането на Одисей на родния остров Итака след пътешествията. Плочата била открита след 3 години повърхностни разкопки на гръцки и германски археолози. Намирала се близо до останките на Храма на Зевс около мястото на провеждане на Олимпийските игри в западната част на полуостров Пелопонес. Създадена устно през VIII в. пр. Хр., епичната поема на Омир започва да се записва около идването на християнството – период, от който са открити няколко фрагмента в Египет.", "date": "2018.07.12", "title": "Откриха най-стария запис на \"Одисея\" на Омир"}
{"url": "http://clubz.bg/70426-lozan_panov_sreshtu_sotir_cacarov_vyv_vss_02", "text": "Българските и полските върховни съдии доведоха днес на два пъти до остър конфликт между председателя на ВКС Лозан Панов и главния прокурор Сотир Цацаров на пленума на ВСС. Панов vs Цацаров - реч срещу реч (ПЪЛЕН ТЕКСТ) По прастара тема -  във Върховния административен съд (мечта още на Георги Колев), днес Панов си навлече гнева едновременно на главния прокурор, на Боян Магдалинчев и на Георги Чолаков - съответно представляващ съвета и председател на ВАС. Идеята за още 3 щата, които да работят като \"аналитично звено\", е минала одобрение през съдийската колегия и там мнозинство от 9 души ѝ даде зелена светлина, а днес въпросът отиде в пленума. Панов взе думата, за да каже, че според комисия \"Бюджет и финанси\" предложението не е мотивирано финансово и няма бюджет за новите щатове. \"Нееднократно от съдийската колегия са правени откази за разкриване на щатове на различни места. Обръщам внимание, че в системата има недостиг от 583 000 лв. Съответно за тримата ще трябват 82 420 лв.\", обърна внимание Панов Спецсъдът гледа над 90 % СРС-та и мерки за неотклонение Панов посочи, че така догодина ще искат още пари от националния бюджет и  Веднага се включи главният прокурор Цацаров със станалото \"класическо\" обвинение - че Панов прави \"политики\". Наричайки го \"колегата до мен\"   главният прокурор каза, че не е коректно да се коментират промени в закони - нещо, което е извън възможностите на ВСС. И че това е \"търсене на аргумент\". Тук Цацаров скромно изтъкна процеса по съкращаване на прокуратури, който тече при него - факт. Той заяви, че върховните съдилища били най-накрая в системата.  Цацаров изтъкна обаче и необорим аргумент - че пред тях като пленум е изпратено предложение от съдийската колегия да одобрят щатовете. Оказа се много прав - всички прокурори гласуваха ан блок в унисон с неговото мнение. Освен че и Боян Магдалинчев нападна Панов - че четял данните за натовареността, както \"дяволът чете Евангелието\", той заяви, че уж споделял виждането за големия щат на върховните съдилища, но в Европа никъде нямало и върховен съд да е първа инстанция, както е при ВАС. Административните съдии: гледахме 60 000 дела, не щем одит Напротив: и той е пътувал в чужбина и в Португалия един върховен съдия гледал по 4 дела месечно. И той като Цацаров изтъкна как трите бройки нямало да ощетят кой знае колко бюджета. Само Атанаска Дишева   подкрепи Панов, че ще гласува против, и то заради аргументацията да се създава аналитично звено в съда. Георги Чолаков пък обяви, че нямало новите съдии да бъдат \"шапка\" и ще работят с намалена натовареност, а не при нулева. В крайна сметка пленумът гласува разкриването на щатове. До края на заседанието Цацаров и Панов се разминаха диаметрално по още един повод. До съвета има изявление на управителния съвет на Европейската мрежа на съдебните съвети, която за пореден път декларира силно притеснение за случващото се в Полша. И конкретно за това, че парламентът измисли чрез сваляне на възрастта за пенсиониране практически да се \"освободи\" от няколко върховни съдии. Има също постъпили идентични писма от съдии от Краков и браншови организации.   ЕК погна Полша заради нарушаване на независимостта на Върховния съд Панов предложи да публикуват писмата на сайта на ВСС с изявление,  И напомни как доскоро и за Турция родният ВСС си мълчал, само и само да не обидим някой суверен наш съсед. Цацаров обаче първо отстрани писмата на съдийски организации като неясни и после предложи само да публикуват, без \"подкрепят\" становището на ЕМСС. Той говори за суверенитета на Полша и че правомощие на всяка държава, \"включително на държава член на ЕС\", е да приема такова законодателство, каквото счита за небходимо, стига да отговаря на конституцията ѝ. Цацаров каза още, че не може да се меси на парламента в Полша, че тази държава \"брани националните си суверенитети по един достоен начин\" а те като ВСС да изразяват становище би било форма на намеса. ВСС не събра кураж да заклейми натиска над съдии и прокурори в Турция Така, след като през 2016 г. старият съвет се изхлузи и не даде становище срещу ставащото в съдебната система в Турция, сочено от мнозина като позор, сега Цацаров отбеляза нова победа. Няма да повярвате, но пак му се получи - прокурорската колегия гласува ан блок каквото й се каже! Само Драгомир Кояджиков не подкрепи нищо, т.е. беше против дори да се приеме становището на европейските съдебни съвети. 4-те гласа на Панов, Дишева, Севдалин Мавров и Цветинка Пашкунова не стигнаха за нищо и така със 17 гласа ВСС само публикува на страницата си, а не изрази мнение по проблема. Спецсъдът гледа над 90 % СРС-та и мерки за неотклонение Административните съдии: гледахме 60 000 дела, не щем одит ЕК погна Полша заради нарушаване на независимостта на Върховния съд ВСС не събра кураж да заклейми натиска над съдии и прокурори в Турция", "date": "2018.07.12", "title": "Лозан Панов срещу Сотир Цацаров във ВСС - 0:2"}
{"url": "http://clubz.bg/70435-trymp_ostavame_v_nato_obeshtaha_mi_oshte_33_mlrd_za_otbrana", "text": "Победоносен Доналд Тръмп потвърди \"много силния\" ангажимент на САЩ към НАТО, след като останалите 28 съюзници са му обещали допълнителни разходи за отбрана през идните години за 33 милиарда щатски долара на извънредно заседание в Брюксел тази сутрин. Американският президент описа разговора зад закрити врати като \"колегиален\" и \"фантастичен\" и отрече, че има намерение да оттегли страната си от НАТО, след като европейците са приели по-бързо да увеличат дела си в сметката на алианса.     Международните медии обаче преди това съобщиха, че Тръмп е заплашил колегите си на масата на НАТО с \"тежки последици\", ако не приемат искането му да увеличат разходите си за отбрана на 4% от БВП. Наложило се е генералният секретар на НАТО Йенс Столтенберг да свика извъредното заседание на срещата на върха в Брюксел заради американското настояване. На първото за тази сутрин заседание Тръмп е избухнал в нова, по-силна от вчерашната, тирада за разпределението на финансовите тежести в колективната отбрана. Сега САЩ носят 70% от тях и настояват европейските съюзници да поемат по-голям дял.  Тонът и езикът на Тръмп са били такива, че се е наложило Столтенберг да покани делегациите на нечленуващите в НАТО Грузия и Украйна, както и председателя на Европейската комисия Жан-Клод Юнкер, да напуснат. Ройтерс цитира представители на НАТО да казват, че Тръмп не е заплашвал да оттегли САЩ от съюза, но американската интернет платформа \"Политико\" и германската агенция ДПА, цитирана от гръцкия всекидневник \"Катимерини\", предадоха, че такава заплаха е имало. \"Политико\" уточни, че Тръмп е предупредил за \"тежки последствия\", ако съюзниците не изпълнят искането му. Господарят на Белия дом поименно е порицавал правителствени ръководители, чиито държави според него не харчат достатъчно за отбрана, сред които германската канцлерка Ангела Меркел, и министър-председателите на Испания и Белгия Педро Санчес и Шарл Мишел, предаде Ройтерс. Атаката срещу Меркел, която Тръмп започна още вчера, е била най-драстична. Нарушавайки дипломатическия протокол, Тръмп се е обърнал към нея на малко име: След снощната вечеря с лидерите и двустранни срещи с Меркел и френския президент Еманюел Макрон, които са преминали в приятелска атмосфера, днес Тръмп поднови вчерашните си атаки в туитър срещу Германия заради участието й в руския газов проект \"Северен поток\".         На среща на върха в Уелс през 2014 година съюзниците се споразумяха да стигнат ниво на разходи за отбрана от 2% от БВП до 2024 година. Очаква се тази година осем от държавите членки на алианса да стигнат това равнище в сравнение с три през 2014 година, каза Столтенберг. Сирия, Украйна и съмненията за намеса на Русия в президентските избори на САЩ ще бъдат теми на срещата между Тръмп и руския му колега Владимир Путин във финландската столица Хелзинки, насрочена за понеделник, каза още на пресконференцията си днес американският президент. На въпрос би ли признал руската анексия на Крим през 2014 година той отговори, че тя се е случила \"под погледа\" на предшественика му Барак Обама и че той самият не би я позволил. Междувременно, Кремъл отхвърли твърдението на Тръмп, че Германия е \"заложник\" на Русия заради зависимостта си от руския природен газ, като каза, че Москва и Берлин са взаимнозависими, предаде Ройтерс. Вчера Тръмп обвини Германия, че плаща 11 милиарда долара за новия газопровод за доставки на руски газ през Балтийско море, а бавно повишава разходите си за отбрана, припомня агенцията.", "date": "2018.07.12", "title": "Тръмп: Оставаме в НАТО, обещаха ми още $33 млрд. за отбрана"}
{"url": "http://clubz.bg/70427-cvetan_cvetanov_na_konferenciq_na_mozychnite_trystove", "text": "Председателят на ПГ на ГЕРБ и зам.-председател на партията Цветан Цветанов участва в Осмата трансатлантическа конференция на мозъчните тръстове. Форумът традиционно се провежда във Вашингтон, където Цветанов е на едноседмично работно посещение, съобщиха от пресцентъра на ПП ГЕРБ. В събитието участват ръководители на мозъчни тръстове, висши партийни лидери и депутати от ЕНП в Европейския парламент. На конференцията се обсъждат актуални въпроси на двустранните отношения САЩ – ЕС и се формират стратегии за развитието им. Тазгодишното издание на трансатлантическата конференция на мозъчните тръстове съвпадна със Срещата на върха на държавите от НАТО в Брюксел. В рамките на форума Цветан Цветанов проведе среща с президента на Центъра за европейски изследвания “Вилфрид Мартенс” и бивш министър-председател на Словакия Микулаш Дзуринда. Центърът е основният мозъчен тръст на Европейската народна партия, базиран е в Брюксел и е в основата на множество изследвания в областта на политиката, икономиката и обществено-социалното развитие. Той е ясен изразител на паневропейската идея и на християндемократическите идеи на политическия консерватизъм. Цветанов и Дзуринда обсъдиха актуалната политическа обстановка в Европа и различни аспекти на трансатлантическите отношения. Двамата изразиха общо мнение, че заплахите пред демократичните общества са реални, но не са непреодолими и затова са важни добрата съюзна солидарност и надеждните отношения между САЩ и Европа. Като най-голяма заплаха пред Стария континент в момента Цветанов, който е и председател на Комисията по вътрешна сигурност и обществен ред, и Микулаш Дзуринда определиха имиграционния натиск и разнобоя между европейските държави в областта на имиграционната политика. В хода на разговора бяха обсъдени и общи аспекти на бъдеща съвместна дейност, в т.ч. и възможности за участието на младежи от ГЕРБ в общи европейски изследователски проекти.  По време на Осмата трансатлантическа конференция на мозъчните тръстове във Вашингтон Цветан Цветанов се срещна и с Крейг Кенеди, който е старши ръководител в института “Хъдсън” и президент на фонда “Маршал” в продължение на 18 години. Кенеди е ветеран в областта на трансатлантическите отношения, като той работи в тази сфера от 1980 г., като за тези години е преминал през всички академични степени на научно-изследователската дейност. Преди по-малко от месец Европа отбеляза 70 години от стартирането на Плана “Маршал” (3 юни 1948 г.). Благодарение на него страните с демократични правителства успяват бързо да преодолеят последиците от най-разрушителната война в историята на човечеството - Втората световна война. Една година по-късно, през 1949 г., се поставя основата на Организацията на Северноатлантическия договор (НАТО). Именно това са събитията, поставили основите на истинското трансатлантическо сътрудничество. Цветанов и Кенеди се обединиха около мнението, че през всички тези 70 години непрекъснато наблюдаваме реалните резултати от тези исторически действия - обединена Европа, работеща заедно с Америка за благосъстоянието на народите от двете страни на Атлантика. Двамата коментираха, че през тези седем десетилетия е имало и добри, и трудни времена, имало е сътресения, но и много успехи. „Положението днес е същото. Въпреки някои трудности, северноатлантическата идея е силна, жизнена и перспективна. С обединени усилия може да бъде преодоляна всяка трудност по пътя“, подчертаха Цветан Цветанов и Крейг Кенеди.", "date": "2018.07.12", "title": "Цветан Цветанов на конференция на мозъчните тръстове"}
{"url": "http://clubz.bg/70431-lobistkiqt_zakon_za_gorivata_poema_kym_bryuksel_za_nakazatelna_procedura", "text": "Определяният като \"лобистки\" закон за горивата, приет окончателно днес от депутатите, литва към Брюксел в момента, в който бъде обнародван в \"Държавен вестник\". Европейската комисия ще бъде сезирана с искане за започване на наказателна процедура срещу България не от кого да е, а от партията от управляващата коалиция НФСБ.  Още вчера вицепремиерът и лидер на НФСБ Валери Симеонов се закани, че ще сезира ЕК, а днес Симеонов затвърди това си намерение и по време на брифинг в парламента, където дойде, за да защити предложения от него закон за шума.  Законът за горивата: гангренясал пръст и отровно парче торта Симеонов обаче няма да е физическият \"вносител\" на сигнала до ЕК. Това ще направят от парламентарната му група, в т. ч. и депутатите, които се бяха подписали под законопроекта като негови вносители, даде заявка пред Клуб Z Симеонов. ЕК можело да бъде сезирана и от засегнатата страна - малкия бизнес с горива, според който целият проект облагодетелства големите производители. Според НФСБ част от приетите норми в законопроекта за административното регулиране на икономически дейности, свързани с нефт и продукти от нефтен произход, по-известен като закон за горивата, противоречат на редица евродирективи. Депутатът на Симеонов Йордан Апостолов посочи, че един от основните проблеми в така приетия проект е новото изискване за търговците с горива да депозират в Министерството на икономиката суми или да дадат банкови гаранции като обезпечения по бъдещи актове по силата на законите, които регулират дейността им. Бяха определени обезпечения за различните типове бизнес с горива в диапазона 20 000 лева до 500 000 лева. Симеонов за горивата: Това е патаклама, няма как да не се намеся Апостолов припомни, че в момента срещу България тече наказателна процедура именно за искането за обезпечения по закона за ДДС. В действителност, през март ЕК обяви, че започва процедура заради чл. 176 от закона.  Понастоящем малките дружества, търгуващи с горива, са задължени да плащат авансово прекомерно високи суми, за да гарантират, че могат да платят дължимото от тях ДДС. За големите дружества е достатъчно само да внесат гаранция в размер, равен на дължимото по сделките им ДДС. Позицията на ЕК е, че националното законодателство не е съвместимо с нормите на ЕС  и със свободата на стопанска инициатива.  Апостолов цитира и становището на МВР по закона за горивата, според което ще се облагодетелстват малко на брой икономически субекти. Малкият бизнес в горивата излиза на протест срещу лобистки закон Днес парламентът прие окончателно на второ четене законопроекта за административното регулиране на икономически дейности, свързани с нефт и продукти от нефтен произход, по-известен като закон за горивата.  Той влиза в сила в шестмесечен срок от обнародването му в \"Държавен вестник\", с изключение на отделни текстове. Със закона се въвеждат специални изисквания за регистрация на търговците с нефт и нефтопродукти - определен уставен капитал и обезпечение, както и високи санкции за нарушителите. Лице, което осъществява търговия с нефт и нефтени продукти без регистрация, извън нейния обхват или в нарушение на законовите условия, ще се наказва с глоба, съответно с имуществена санкция в размер от 25 000 до 250 000 лв. За повторно нарушение санкцията е в двоен размер, реши парламентът. Превозваните нефт и/или продукти от нефтен произход, превозните средства и други съоръжения, използвани за транспорт на нефтени продукти без регистрация, ще се отнемат в полза на държавата, независимо от това чия собственост са. Симеонов за Закона за горивата - \"отвратителен, в полза на \"Лукойл\" Забранява се зареждането с нефт и продукти от нефтен произход на пътни превозни средства или извънпътна техника или механизация от мобилни бензиностанции, други пътни превозни средства, преместваеми обекти или подвижни съоръжения, с изключение на зареждането от вътрешен обект за собствени нужди и обект, от който се извършва земеделска дейност, както и зареждането за собствено потребление до 80 литра. При нарушение на забраната се налага глоба или имуществена санкция от 20 000 до 200 000 лв.  Водачите са длъжни да зареждат с гориво управляваните от тях пътни превозни средства и/или самоходни машини само на бензиностанции, които разполагат с резервоари, които са трайно прикрепени към недвижим имот, записаха депутатите в Закона за движение по пътищата чрез преходните и заключителни разпоредби на закона за горивата. В отговор председателят на ресорната парламентарна комисия Емил Димитров разясни, че никъде в този закон не се прави каквото и да е ограничение да се зарежда от бензиностанция било земеделска техника, било резервоар до 1000 литра или туба за лека кола. Той отбеляза, че за земеделските производители е разрешено до 80 литра, заредени от вътрешен обект, да не се брои за престъпление, защото наистина може по пътя да е свършило горивото на трактор или земеделска техника.  Емил Димитров-Ревизоро пак хвали закона за горивата Не беше прието предложението на Христиан Митев (ОП) законът да влезе в сила след нотификация от Европейската комисия. Емил Димитров посочи, че Министерството на икономиката, докато е изготвяло закона, не е поискало такава нотификация. Той обясни, че се дава шест месеца срок за влизането му в сила, през който това може да бъде направено. Симеонов за горивата: Това е патаклама, няма как да не се намеся Малкият бизнес в горивата излиза на протест срещу лобистки закон Симеонов за Закона за горивата - \"отвратителен, в полза на \"Лукойл\" Емил Димитров-Ревизоро пак хвали закона за горивата", "date": "2018.07.12", "title": "\"Лобисткият\" закон за горивата поема към Брюксел за наказателна процедура"}
{"url": "http://clubz.bg/70386-rozeto_izmamata_na_veka", "text": "Милиони бутилки и кашони с испанско вино розе е било продавано като френско, съобщава в. “Паризиен”. Тревожни сигнали за измамата били подавани от началото на 2015 г, пояснява Александър Шьовалие, ръководител на Генералната дирекция по конкуренцията, потреблението и пресичане на злоупотребите. Според авторите на публикацията резултатите от разследването, осъществено през 2016 и 2017 г., били стъписващи. 22 на сто от проверяваните от инспектори обекти и лица - вносители, ресторанти, дистрибутори и производители на етикети, били в нарушение. Всичко започвало с фалшиви етикети върху бутилките, на които се посочвало, че виното е френско производство. При четири крупни търговци на френско вино били открити близо два милиона бутилки с фалшиво френско розе, което де факто е било испанско. Измамата е била осъществявана при бутилирането, като на етикетите на бутилките изрично било посочвано “вино от Франция”, дори и конкретни защитени географски региони – IGP (indikation geographique protegee). Всичко опира до въпроса за парите. През 2016 г. испанското небутилирано вино се предлага на цена от 0,34 евро за литър, а френският му аналог – от 0,75 до 0,90 евро, се посочва в публикацията. Потребителят е безсилен пред подобна измама с надути цени, превръща се и в жертва на заблуда – виното розе било френско. И как да не повярва на красивата снимка на селски пейзаж и с френския националния флаг? Та само това би било достатъчно да въведе в заблуда неопитния потребител, който не чете дребния шрифт. Естествено всичко това предизвика възмущението на френските винопроизводители, попаднали в крайно неудобно положение заради подобна измама и мошеничество, пише “Паризиен”. Изданието цитира заместник-министъра на икономиката Делфин Жени-Стефан: Генералната дирекция по конкуренцията, потреблението и пресичане на злоупотребите вече е разпоредила съответната документация да се предаде в прокуратурата с цел да се стигне до съдебен процес срещу виновните за въвеждането в заблуда, заключава “Паризиен”.", "date": "2018.07.12", "title": "Розето - измамата на века"}
{"url": "http://clubz.bg/70429-ekaterina_zaharieva_bejancite_ne_iskat_da_ostavat_v_bylgariq", "text": "За съжаление миграцията е \"най-разделящата тема\" в ЕС, смята българската министърка на външните работи Екатерина Захариева, чиято страна приключи шестмесечното си председателство на ЕС. След многомесечни дебати лидерите на ЕС постигнаха споразумение за миграцията. То съдържа предложения за изграждане на затворени приемни центрове за мигранти вътре в ЕС и за контролни центрове за мигранти извън границите на ЕС (в държави от Северна Африка и Средния изток), както и въвеждане на по-строги вътрешни проверки, които ограничават мигрантите свободно да си избират държавата, в която да поискат политическо убежище.  изграждането на контролни центрове за кандидати за убежище на европейска територия, трябва да бъде доброволна, казва Захариева:  Тя смята още, че ЕС носи част от вината за кризата: Международната организация по миграцията през януари 2018 г. съобщи, че числеността на хората, пристигнали в Европа по море, през 2017 година е била над два пъти по-малка, в сравнение с предишната година. През Средиземно море в Гърция, Италия, Кипър и Испания през 2017 година са влезли по-малко от 172. 000 души – в сравнение с 363. 000 през 2016-та. Според българската външна министърка, две години след най-големия прилив на бежанци и мигранти от Втората световна война насам, мнозинството хора, пристигащи в Европа сега, не са политически бежанци: Тя разкритикува водената в момента публична дискусия с упрека: И добави: Българският Хелзинкски комитет през 2017 година стигна до следния извод: А „Амнести интернешънъл“ твърди: В отговор на репликата на водещия на ДВ Мишел Фридман, че България не желае да подслонява бежанци, външната министърка каза:  В интервюто става дума още за антиромските изявления на българския вицепремиер Валери Симеонов, за българската позиция към  Русия след анексирането на Крим и агресията в Украйна, за енергийните отношения между България и Русия, за корупцията в страната. В прикачения видеофайл можете да гледате цялото интервю на английски.  ", "date": "2018.07.12", "title": "Екатерина Захариева: Бежанците не искат да остават в България"}
{"url": "http://clubz.bg/70432-rastejyt_v_evrozonata_se_zabavq", "text": "Европейската комисия понижи днес   за растежа в еврозоната, като се мотивира с търговските напрежения между ЕС и САЩ и повишаващите се цени на петрола, от които следва и по-висока инфлация, предаде Ройтерс. Забавянето ще засегне всички 19 икономики в общата валута, като най-зле се очаква то да се отрази на Италия и Великобритания. Комисията прогнозира растеж от 2,1% от БВП в еврозоната тази година в сравнение с 2,3%, които тя предвиди през май. За догодина прогнозата остава непроменена - 2%. Еврокомисарят по икономиката Пиер Московиси добави, че растящите цени на петрола се очаква за ускорят инфлацията до 1,7% през тази и идната година в сравнение с предишните предвиждания от 1,5% през 2018 и 1,6% през 2019 година.", "date": "2018.07.12", "title": "Растежът в еврозоната се забавя "}
{"url": "http://clubz.bg/70434-italiq_v_pismata_na_kristo_pobyrkvane_za_dushata", "text": "Една от най-загадъчните личности за българите, описана през едно от неговите произведения и неговите най-приближени. Няма друг наш сънародник като  , който предизвиква толкова ожесточени коментари. Както и няма друг такъв, който има толкова много последователи – дори в родината си. Тъкмо връзката му с родината, която той напуска преди 61 години, и отказът му да се завърне са основните проблеми в отношението на мнозина българи към него. Кристо неведнъж е коментирал причината – съзнанието, че животът е толкова кратък и няма да стигне да осъществи всички свои проекти.  Дни след като бе открита най-новата му инсталация – „Мастаба“ в Хайд парк в Лондон, на българския книжен пазар излезе книгата на журналистката Евгения Атанасова „Кристо, Владо, Росен и плаващите кейове“. Повод за написването ѝ е участието на Атанасова в изграждането на предишната мащабна творба на Кристо – „Плаващите кейове“ в Изео, Италия. Но книгата е плод на десетилетие контакти с художника, срещи и разговори както за конкретни произведения, така и за неговия живот – и в резултат е представена не само философията на един забележителен артист, но и пътешествието му в изкуството. Нетърпението за предстоящото лято ме бе обзело още от началото на годината. Очаквах да започне моето лично преживяване на „Плаващите кейове“ на Кристо и Жан-Клод. Предстоеше ми за първи път да бъда на техен проект не като журналист, не и като турист, а като един от хората, който физически ще участват в доизграждането и представянето на творбата пред света. Исках да наблюдавам как се случва всичко, да работя с ръцете си и да го почувствам с всичките си сетива, както препоръчва Кристо. След като бях избрана, а в документите ми се твърдеше, че съм капитан, трябваше да доведа начинанието си до край. Оказа се, че капитанското свидетелство изисква не само сериозни усилия, но и значително време. Кандидат-капитаните в курса бяхме 20-ина души, с изключение на мен само мъже и една семейна двойка. Теоретичните лекции се провеждаха вечер, два пъти в седмицата по два часа. По време на курса преподавателите не спираха да чертаят на дъската, показваха ни как се изчисляват координати с недокосвани отдавна от мен ученически пособия като пергел и транспортир. Рисуваха посоките на вятъра, засипваха ни с имената на платна, мачти, с частите от сложното устройство на големите кораби. Особено трудни за запомняне изглеждаха флаговете и светлинните сигнализации. Много от термините чувах за първи път. Най-вече тези от механиката. Теорията беше огромна и наистина трябваше да се научи, за да е възможно решаването на теста. Още от първия ден се въоръжих с дебел учебник и листовките с 680 въпроса, колкото бяха в теста за изпита. За сметка на това практиката ми се струваше недостатъчна, само по няколко часа в събота и неделя на езерото Панчерево край София, на 8-местна рибарска лодка. От нея миришеше на гориво, а моторът беше толкова стар, че успяваше да го стартира само инструкторът. На това очевидно трябваше да се науча по друг начин, но поне твърдението ми, че съм управлявала лодка сама вече беше истина. Приставах на кея с ляв и десен борд, на заден ход, упражнявах се да я връзвам с въже към кранеца с точния възел. Ученето поглъщаше сериозна част от деня ми, без да мога да загърбя обичайната си работа. За начинанието бях казала само на семейството си. Минавах отново и отново материалите, решавах демо тестовете на компютъра минимум два пъти на ден. Учебникът за капитани тежеше в дамската ми чанта. В ръцете си прехвърлях въженце, на което тренирах възли. В главата ми настана бъркотия от светлини, машинни части, мачти, ветрове, мерни единици, балове… Нямах друг избор, освен да успея. Това стана още по-задължително, когато от „Плаващите кейове“ ме уведомиха, че съм избрана за работа и очакваха да им изпратя сертификата си, щом бъде издаден. Датите за теста се насрочваха от Министерство на транспорта. Ако не успеех в деня, за който съм записана, следващата възможност беше след половин месец, т.е. прекалено късно за моите намерения. Явих се на 11 май. Всички кандидати се събраха във фоайето на институцията от сутринта. Качваха ни в кабинет на последния етаж на групи от по няколко души. Служител учтиво събра всичките ни мобилни устройства. По ъглите на стаята видях камерите, в ъгъла на стаята, зад гърба на кандидатите стоеше квестор. Компютърът започна да зарежда един след друг моите 60 въпроса. Имах точно един час и право на 9 грешки. Направих само една. Мотивацията ми беше прекалено силна, за да се проваля. Вече бях избрана за работник-капитан на „Плаващите кейове“ и връщане назад нямаше. След теста имах чувството, че летя, вече можех да захвърля учебниците и спокойно да се подготвя за пътуването. Следях от разстояние случващото се край езерото Изео. Знаех, че промяната на това спокойно и красиво място е настъпила. Кристо и Жан-Клод наричат присъствието на проектите си „Gentle disturbance“ – „нежно вмешателство“ в околната среда. Известна ми беше голяма част от работата, която екипът вече беше свършил. Вълнувах се, защото Кристо досега не беше правил проект толкова близо до България. Планирала бях да пътувам към провинция Ломбардия с кола, заедно със семейството си. Исках цялото пътуване да е низ от малки стъпки на откривателство. В ръцете ми бяха неговите писма, в които описваше първата си среща с Италия като студент. Затова смятах да отида до Венеция, Равена, Флоренция по следите на Кристо, преди да се срещна с „Плаващите кейове“. Потегляхме на 6 юни. Пътуваме към Загреб. От София до хърватската столица е най-дългата отсечка от маршрута ни. Виждам по различен начин познатия ми път с въпросите на десетгодишната ни дъщеря, която се впечатлява от всичко ново. Мисля си за Кристо. За детското, което пази в себе си, за учудването в очите му. Представям си как за първи път е тръгнал да пътува извън България, съвсем сам на 21 години. В напълно непознат свят, към който иска да принадлежи. В Загреб съм запазила стара къща над града. Намира се в нещо като вилна зона, след нея започва гора. Домакинята Мая, бивша организаторка на кино- и телевизионни продукции, ми показва тайно ключе до прозореца. С него се отваря желязна решетка и се излиза директно сред дърветата. Това е първото нещо, което правя. Мокро е, мирише на листа. Напомня ми за нещо, което Кристо ми е разказвал при една от срещите ни. Тогава ми сподели за махалата Качорите над родното Габрово, която заема специално място в спомените му. Родителите му водели там него и братята му като деца. Криели се от войната и гостували на помощничката на майка му – леля Пена. В малката махала до гората имало само четири къщи. Така е и днес. Кристо, тогава все още Христо, и братята му Анани и Стефан тичали на воля, играели на индианци. Сред дъбравата ходели за вода от тайното кладенче между камъните. Кристо скицирал постоянно. Привличали го дърветата, предметите, лицата на хората. Това е и последното място, където като студент рисувал цяла седмица, преди да напусне България завинаги. Къщата на Мая е пълна с дебели книги за изкуство. Съпругът ми посочва една – „Inside the dream palace“ – за манхатънския хотел „Челси“, първото място, на което Кристо и Жан-Клод живеят, когато пристигат в Ню Йорк през 1964 г. Идват тук направо с такси от летището. През 2005 г., вървейки по дирите на артистите, посетих това място. Мениджърът от 60-те години все още работеше там. Той прекрасно си спомняше младите артисти – бъдещи звезди на изкуството. Беше силно впечатлен от ентусиазираните им погледи и вечното им притеснение, че нямат с какво да платят стаята. В книгата намирам публикувана цената на пребиваването по това време – 70 долара за един месец. Без да спираме, преминаваме през Словения. Навлизаме в Италия. Все повече всичко ми изглежда като прегърнато от слънце, от светлина и топлина. Над житата лети бяла чапла. Писмата на Кристо са на коленете ми. Свалям стъклото на колата. Още от границата усещам различното ухание на въздуха, точно както пише той преди близо 60 години. Двайсет и двегодишният студент-емигрант от Художествената академия във Виена гостува на университетите във Венеция и Флоренция. И описва на брат си пътуването: Близо до Венеция се настаняваме в къща за гости, в старата „Вила Лаура“. На стената в приемната са закачени черно-бели снимки на първата собственичка, която била професионална пианстка. Над старото пиано са сложени грамоти от Академията в Болоня. Градината е избуяла в палми, кестени, маслини. Уханията им се смесват сладостно. Запътваме се към гарата, за да отидем до Венеция, като Кристо: За първи път посещавам Венеция. Гледам и възприемам града през очите на младия Христо. Очите ми се пълнят с цветове – златисти, земни, ярко червени, редуват се с лазурносиньо и малахитено зелено. Забелязвам танцуващото от вятъра пране, висящите кошници с цветя. Погледът ми се опитва да обхване всичко. Вниманието ми привлича нещо познато, но неочаквано. През желязната решетката на малка галерия виждам картина на Кристо – ранен вариант на „Обградените острови“, във все още бледи цветове, вероятно някоя от първите рисунки на проекта. Стои закачена над скулптурата „Любов“ на Робърт Индиана. Радва ме, че Кристо неуловимо присъства и сега в града, който му е дал енергия и вдъхновение. Мечтаел е да учи в Италия, но не е можел да си го позволи. По пътя за Флоренция спираме в Равена, за да разгледаме византийските мозайки и гроба на Данте, разпятието на Джото, за което роднините на Кристо са ми казали, че той харесва. Гледаме картата, следвам джипиеса. Насочва ни по улица „Камило Кавур“. Още една почти невидима следа към Кристо, известна на малцина. През миналата година, докато се ровех в архивите на Разград, където живеел дядо му – учителят и просветител Анание Явашов, попаднах на интересна находка. Оказа се, че той се възхищавал на живота на италианския герой Камило Кавур и затова сам превел и издал на български неговата биография. Искал да го даде като пример за патриотизъм на своите съграждани. Пристигаме във Флоренция късно, след като сме шофирали насред гръмотевична буря. Вече е тъмно. Всичко е мокро. Изкачваме се с колата по хълм над града. Мракът е непрогледен, но никой не изпитва безпокойство. Движим се покрай дълги каменни огради. Мирише на портокали и лимони. Внезапно над свежата лятна вечер се разнася звук на цигулка. Така пише и Кристо, който тук постоянно чува музика. Запазила съм апартамент в старо имение от ХV–ХVІ век. Всичко е от камък, дърво, порцелан, огледалата са в ренесансови рамки, леглата с метални табли. В стаите ни няма нищо излишно, няма и нито една пластмасова вещ. Чувствам се покорена от красотата на простите неща, пред вратата стои малка масичка, над нея са надвиснали портокали и лимони. Цветове от бял олеандър са посипани по земята след дъжда. Собственички на това място са две сестри, които се занимават с изкуство и имат галерия в пределите на имението. Фредерика ни разказва как тук някога е живяла писателката феминистка Върнън Лий, гостували са Томас Ман, Вирджиния Улф. Разглеждам мястото и си представям как се е чувствал при идването си в Италия младият Христо, живял до този момент в малки тавански стаички. Иска ми се да остана на това място по-дълго, но имам само един ден, в който трябва да видя невероятния град, да посетя част от местата, които са впечатлили Кристо. Той вижда за първи път Флоренция още преди голямото наводнение от 1966 г., което за всички тук е вододел на времето. Когато пише за Италия, той започва да пише за „възторга“ именно във Флоренция. Тръгвам по неговите стъпки. Обикалям по местата, които Христо е видял, които са му помогнали да се превърне в Кристо. Стоя пред „Битка“ на Пауло Учело, и „Благовещение“ на Леонардо. Около мен ги гледат още стотици хора. Така, както е било и ще бъде. Разбирам защо Кристо пише: Сега той не си тръгва, а се връща отново в Италия, аз също по стъпките му пътувам към него.", "date": "2018.07.12", "title": "Италия в писмата на Кристо: побъркване за душата"}
{"url": "http://clubz.bg/70433-a_bylgariq_zalojnik_li_e_na_rusiq", "text": "\"Германия е заложник на Русия\", каза Доналд Тръмп в самото начало на срещата на НАТО в Брюксел. Този език засегна Ангела Меркел, но изборът на думи не променя фактите, припомнени от Тръмп - Германия плаща „милиарди и милиарди долари на Русия“, а бившият канцлер Герхард Шрьодер е „шеф в компанията, която доставя газ“. Тръмп в атака срещу Меркел: Германия е заложник на Русия (ВИДЕО) В България този сюжет изглежда познато - да, ние все още си нямаме бивш премиер на топ позиция в „Газпром“, но пък зависимостта ни е много по-голяма. Германия е най-големият купувач на руски газ, но количествата представляват по-малко от половината от вноса на тази суровина в страната. При нас зависимостта от руския газ е 100-процентова. Пленена ли е тогава България? Зависимостта на страната ни от руските енергийни суровини не е новина. Както не е новина и старанието на повечето политици през последните десетилетия този факт да си остане непроменен. Красноречив пример видяхме и тази седмица, когато Народното събрание започна да приема спорни поправки, завишаващи изискванията към търговците на горива. Критиците на закона му дадоха име - „Законът на Лукойл“, защото се очаква той да извади от пазара по-малките играчи и да подпомогне големите. А най-големият е споменатата руска компания, която е основният търговец и производител на бензин и дизел, като суровината за тях също се внася от Русия. Депутати от всички партии внесоха закона, който по техните думи е писан в Министерския съвет. Единствено вицепремиерът Валери Симеонов наруши тази идилия, като нарече закона „лобистки“ и назова „поръчителя“ - руския монополист. Добре, че спряха \"Южен поток\" Само преди няколко седмици широка политическа палитра подкрепи и рестартирането на проекта „Белене“, поддържан през годините от руското енергийно лоби, по руска технология и с руско гориво. Пак в последните дни регулаторът повиши цената на парното и тока, а лявата опозиция реши да организира протести. Намериха си и виновник - обвиниха председателя на Комисията за енергийно и водно регулиране и поискаха оставката му. Но не посмяха да видят очевидната причина - поскъпването на природния газ, който България внася само от Русия, е заради формулата, обвързваща цената с промените в цените на петрола. Нито една от парламентарните партии не посмя да зададе основния въпрос: Защо България продължава да плаща значително повече за руския газ, отколкото други европейски държави? В този случай идилията бе нарушена единствено от извънпарламентарната „Демократична България“. Европейската комисия установи, че „Газпром“ злоупотребява с безалтернативността си в някои страни, като им налага по-неизгодни условия. България бе сред изрично посочените примери за по-скъп газ. Постигнатото споразумение между ЕС и руската държавна компания позволява търсене на конкурентни цени и предоговаряне. Полша вече го прави. България - не. Страната ни е изцяло зависима от руския газ, защото все още няма готова инфраструктура, която да позволи друг внос. За интерконектори се заговори активно след януари 2009 г., когато споровете между Русия и Украйна доведоха до временно прекратяване на доставките. Почти десет години по-късно България все още е зависима от една-единствена тръба. Това плен ли се нарича? Докато Тръмп ядосваше европейските си партньори в Брюксел, правителството на Гърция изгони двама руски дипломати, а на други двама забрани да влизат в страната. Причината: опити за намеса и проваляне на преговорите с Македония за името, които отвориха вратата на Скопие към НАТО. Развитие, което противоречи на заявения интерес на Русия. Освобождаването на България от руския енергиен плен също противоречи на интереса на Москва, защото в такъв случай тя вече не би могла да налага толкова лесно най-изгодните за себе си условия. Тук обаче няма нужда руски дипломати лично да се заемат със защитата на московските интереси. Достатъчно много български политици вършат успешно тази работа. Те си знаят защо. \" \"  Добре, че спряха \"Южен поток\"", "date": "2018.07.12", "title": "А България заложник ли е на Русия?"}
{"url": "http://clubz.bg/70418-nato_maha_syvetskoto_oryjie_ot_stranite_chlenki_snimki", "text": "В съдържащия 23 страници заключителен документ от форума се посочва, че в случай на хибридна атака Северноатлантическият съвет \"може да вземе решение за задействане на Член 5 от Вашингтонския договор, както в случай на въоръжено нападение\". В декларацията се отправя призив към Русия да изтегли войските си от суверенните територии на Молдова (Приднестровието), Украйна (Крим и отцепилите се области) и Грузия (Абхазия и Южна Осетия). , предаде БТА.  Както е добре известно на нашите читатели, основното въоръжение в България е съветско производство. Ето и справка за главните точки в документа, изготвена от ДПА.  Президентът на САЩ Доналд Тръмп увери по време на разговори с френския си колега Еманюел Макрон в централата на НАТО, че \"няма разрив\" в отношенията между Европа и Съединените щати въпреки напрежението на срещата на върха на Алианса, предадоха Франс прес и Ройтерс, цитирайки изявление на френското президентство. По време на продължилата около 40 минути среща с Макрон Тръмп е изразил личната си привързаност към Европа и е отправил към нея \"по-скоро позитивни и конструктивни послания\". Тръмп в атака срещу Меркел: Германия е заложник на Русия (ВИДЕО) В началото на деня президентът на САЩ отправи критики към членовете на НАТО, особено към Германия, които \"не харчат, колкото би трябвало\", за отбраната, припомня АФП. Срещата между Макрон и Тръмп е преминала в спокойна и приятелска атмосфера, като е приключила с ръкостискане, според френското президентство. Двамата лидери са обсъдили накратко актуалните теми за НАТО и международните отношения, особено ситуацията в Иран и Сирия. Освен това те са провели откровен разговор по търговските въпроси, се казва в изявлението. В началото на срещата Тръмп е заявил пред медиите, че има прекрасни отношения с Макрон, добавяйки, че според него френският президент върши прекрасна работа.  ", "date": "2018.07.12", "title": "НАТО маха съветското оръжие от страните членки (СНИМКИ)"}
{"url": "http://clubz.bg/70415-holivud_gotvi_film_za_spasenite_deca_v_tajland_video_snimki", "text": "Много е вероятно драмата със спасяването на тайландските деца от пещерата да бъде увековечена на филм или поне на телевизионен сериал, предаде Ройтерс. Продуценти от базираното в САЩ студио Pure Flix вече са пристигнали в индокитайската страна. Те провеждат интервюта със спасителите, за да направят евентуално филм. Капеща вода и снакс спасили децата в пещерата Майкъл Скот - съоснователят на компанията, специализирана в творби, възхваляващи християнските и семейните ценности, живее през една част от годината в Тайланд. Той се запалил по драмата, след като научил за нея от телевизията. Съпругата му пък познавала от детските си години морския „тюлен“, който загина по време на операцията. Скот е убеден, че международното сътрудничество при спасяването на младите футболисти ще допринесе за интерес към филм за него. Още повече че през 2015 г. излезе филмът „33-мата“ с участието на Антонио Бандерас. Той е посветен на спасяването на 33-мата чилийски миньори, прекарали 60 дни затрупани на дълбочина над 600 метра. Творбата дори бе номинирана за „Оскар“. Вчера бе разпространено първото видео на момчетата, спасени от наводнената пещера след 17 дни, прекарани там. На записа 12-те деца се усмихват и махат с ръка от болничните си легла. Те са видимо отслабнали, но в добро здраве.     Щастлив край: извадиха всички деца от пещерата в Тайланд (ВИДЕО) Младите футболисти от отбора „Дивите глигани“ и треньорът им ще трябва да останат в болница до 10 дни. След това те няма да могат да излизат от извън домовете си в продължение на 30 дни. Пещерата, в която момчетата бяха блокирани, ще бъде превърната в музей. Целта е тя да свидетелства за проведената спасителна операция. Пълното й наименование на тайски език - „Там Луанг Нанг Нон“, означава \"Пещерата на легналата дама\". Местна легенда разказва как красива принцеса избягала в пещерата заедно с любовника си, който бил от простолюдието. Баща й изпратил войници, които убили нейния любим, което накарало принцесата да се самоубие, а околните планини приели формата на тялото й. Днес в сайта на тайландските морски „тюлени“ за първи път бяха разпространени снимки как спасители извеждат децата от пещерата.   Щастлив край: извадиха всички деца от пещерата в Тайланд (ВИДЕО)", "date": "2018.07.12", "title": "Холивуд готви филм за спасените деца в Тайланд (ВИДЕО, СНИМКИ)"}
{"url": "http://clubz.bg/70390-germancite_se_vryshtat_v_stolipinovo", "text": "В началото на юли \"Столипиново\" започва да се пълни. \"Германците\" се връщат за ваканцията. Това е моментът, в който автопаркът по улиците на квартала, определян като най-голямото ромско гето на Балканите, се нашарва с германски номера. Обичайното возило, закупено в Германия и успяло да докара емигрантското семейство до Пловдив, е поне на 15-20 години, не претендира нито за марка, нито за лукс, но очевидно върши работа. И Мехмед е закупил своя автомобил в Германия. БМВ за три хиляди евро. От две години насам младият мъж живее там с жена си и тригодишния им син. Те имат малък магазин за дрехи във Вилберт. Леля му има подобен магазин в \"Столипиново\". Сега тя отсъства, така че семейството на Мехмед я замества, вместо да почива. Облеклата в магазина са дамски, преобладават лъскавите дрехи, подходящи за официални поводи - най-вече за сватби. И действително. Пред обичайните сергии за домашни потреби и препарати за почистване я се спре някой, я не. Същевременно двете златарски ателиета на главната улица \"Възход\" и магазините за сватебни рокли са пълни с жени. В \"Столипиново\" през лятото сватбените рокли се харчат по-бързо от зеленчуците на пазара. Неговият брат също е в Германия заедно със семейството си. Той е един от първите завърнали се това лято отпускари гурбетчии. Липсата на перспектива в България кара жителите на \"Столипиново\" да търсят варианти в чужбина, най-често в Германия. Повечето от тях не късат връзките си с родния квартал. Връщат се по време на отпуските си. В блоковете наоколо личи и с просто око къде живеят. Входните им врати са укрепени като за атака, по някои дори има рулетки, спуснати до земята. Най-често редовите гурбетчии се връщат, за да заведат децата си на море, да направят някой дребен ремонт в пловдивската си къща, да купят мебели или електрически уреди, да си платят дълговете. Очевидно архитектурните забележителности на \"Столипиново\" от по-ново време - разточителни палати с арки и колонади - не са построени с пари от работа в строителството, миене на чинии и чистене на къщи. Като непосредствено потвърждение на неговите думи в този момент по тясната уличка преминава мощен лъскав джип с германска регистрация. И дъщерята на Пепа е в Германия. Дълго време тя се хвалела с нея, показвала на драго сърце огромния телевизор, който ѝ купила, и благодарение на който полусрутената ѝ къщица и днес продължава да прилича на киносалон. Разказвала, че в Германия дъщеря ѝ работи като \"крупиерка\". Днес обаче Пепа е ядосана. Друго работи дъщерята, но на възрастната жена не ѝ се говори за това. Заета е с грижите за трите си внучета, които са останали да живеят при нея. Децата са най-щастливите хора в \"Столипиново\", особено тези, които се връщат от Германия. Животът в квартала протича на улицата от сутрин до вечер. В Германия е друго - през повечето време там си стоят затворени у дома. В \"Столипиново\" малчуганите тичат по цял ден из прахта, която сякаш е тук, за да напомни на завръщащите се от гурбет семейства защо са напуснали родния град. Повечето от малчуганите, тичащи по улиците, подхвърлят немски думи. Дори тригодишният Гюней може да казва \"Nein\". През последните години все повече деца напускат временно кварталното начално училище и заминават за Германия. За два-три-шест месеца. Или за няколко години. През последната учебна година 56 деца са напуснали училище \"Кирил Нектариев\" поради тази причина. През същия период обратно в училището са се върнали 33 деца. В него учат общо 450 деца. Не може да се отрече, че емиграцията в двете посоки превърна немалко ромчета в полиглоти. Освен немски много от децата, заминали в Германия, са понаучили и английски. Така например в края на юни италиански актьори работиха с деца от \"Столипиново\" в театрална работилница. И общуваха едни с други на английски.", "date": "2018.07.12", "title": "\"Германците\" се връщат в \"Столипиново\""}
{"url": "http://clubz.bg/70419-trymp_tryboprovodni_dolari_kym_rusiq_nedopustimo", "text": " Президентът на САЩ Доналд Тръмп заяви, че смята за неприемлив потока на „тръбопроводни долари“ към Русия, предава Интерфакс и ТАСС. По-рано президентът на САЩ разкритикува енергийното споразумение между Берлин и Москва и заяви, че Русия тотално контролира Германия чрез енергийните ресурси, съобщава \"Фокус\".   Тръмп в атака срещу Меркел: Германия е заложник на Русия (ВИДЕО) Меркел към Тръмп: Днес сме свободни и вземаме независими решения Добре, че спряха \"Южен поток\" Вашингтон повтори предупреждението, че може да наложи санкции на западни фирми, инвестирали в руския газопровод \"Северен поток 2\" към Германия, предаде Ройтерс, цитирана от БТА. Според американското правителство Москва използва проекта, за да всее разкол в Европа. Бяхме ясни, че има риск от налагане на санкции на фирми, работещи в сектора на руския енергиен износ, каза пред Ройтерс говорител на Държавния департамент на САЩ. Пет западни фирми са инвестирали в \"Северен поток 2\" - германските компании Унипер (Uniper) и Винтерсхал (Wintershall), австрийската О Ем Ви (OMV), френската Анжи (Engie) и англо-холандската Шел Меркел към Тръмп: Днес сме свободни и вземаме независими решения Добре, че спряха \"Южен поток\"", "date": "2018.07.12", "title": "Тръмп: Тръбопроводни долари към Русия! Недопустимо"}
{"url": "http://clubz.bg/70400-kak_byrlogata_na_lyva_posreshta_trymp_s_protesti_i_parti", "text": "Десетки хиляди протестиращи се очаква да излязат по улиците и да освиркат Доналд Тръмп, когато той пристигне на посещение във Великобритания през тази седмица. Някои хора обаче смятат, че протестите създават неловка ситуация и че американският президент заслужава топло посрещане, разказва БТА. Тръмп ще пристигне във Великобритания на 12 юли на \"работно посещение\" - нещо по-скромно в сравнение с първоначалния план за държавна визита с присъщата й помпозност и блясък, след като той предизвика заплахи от масови протести. Въпреки това протестиращите срещу Тръмп пак се готвят да излязат по улиците за ужас на неговите ликуващи британски поддръжници.  Кметът на Лондон Садик Хан, който има зад гърба си няколко медийни спречквания с президента, в четвъртък даде разрешение на протестиращи да издигнат голям балон, изобразяващ Тръмп като озъбено оранжево бебе, над сградата на парламента.  Премиерката Тереза Мей покани Тръмп на държавно посещение, когато стана първият чуждестранен лидер, посетил го (в Белия дом) след встъпването му в длъжност през януари 2017 г.. Много британски депутати казаха, че това е погрешно решение (от нейна страна), и то предизвика протести в цяла Великобритания.  На партито за 4 юли, състояло се недалеч от посолството на САЩ в центъра на Лондон, празнуващите издигнаха плакати с надписи \"Тръмп 2020\" и \"Добре дошъл, господин президент, Обединеното кралство те обича\".  36-годишната Ерика Милър, която има двойно британско и американско гражданство след омъжването си за британец, каза, че протестите няма да окажат никакво влияние върху отношенията между двете страни.  28-годишната Мейлин Бейкър Боуг работи в сферата на междуправителствените отношения и се е преместила във Великобритания от САЩ през 2015 г. Тя каза, че не е почитателка на Тръмп, макар да е републиканка, но въпреки това е била изненадана от гневната реакция срещу него. Подобно отношение изрази и Сара Елиът, на 36 години - председател на сдружението на американците републиканци в Обединеното кралство. Ако президентът на САЩ пожелае да посети традиционен лондонски пъб по време на своята визита, то има едно такова заведение, в което топлото посрещане му е гарантирано. \"Джеймисън\" в Хамърсмит, Югозападен Лондон, сменя името си по случай посещението му на \"Тръмп Армс\" и ще даде парти в негова чест.", "date": "2018.07.12", "title": "Как \"бърлогата на лъва\" посреща Тръмп? С протести и парти"}
{"url": "http://clubz.bg/70421-trenoryt_na_hyrvatite_mojem_da_si_uredim_smetkite_s_franciq", "text": "Селекционерът на Хърватия Златко Далич припомни загубата от Франция на полуфинал на Световното преди 20 г. след триумфа срещу Англия и историческото първо класиране на балкански отбор на финал. Хърватия е на първи финал! Англия ще си отиде у дома без купата (СНИМКИ) През 1998 г. дебютантите на мондиал поведоха с гол на топ реализатора на първенството Давор Шукер в 46-ата минута. Още от центъра обаче защитникът Лилиан Тюрам изравни, а в 70-ата реализира за 2:1. Така \"петлите\" стигнаха до мача за титлата и я спечелиха с 3:0 над Бразилия. За хърватите остана бронзът след 2:1 с Холандия в \"малкия финал\".", "date": "2018.07.12", "title": "Треньорът на хърватите: Можем да си уредим сметките с Франция"}
{"url": "http://clubz.bg/70389-svetyt_e_vse_po_opasen_tvyrdi_izsledvane", "text": "Повечето хора мислят, че светът е по-опасен днес, отколкото беше преди две години, като същевременно нарастват страховете от политически мотивирано насилие и от оръжия за масово поразяване. Това са изводите в допитване на фондация \"Глобални предизвикателства\", предаде Ройтерс, цитирана от БТА. В изследването 6 от 10 анкетирани казват, че опасностите са се увеличили, като конфликтите и ядрените или химическите оръжия се възприемат като рискове, срещу които по-неотложно трябва да се действа, отколкото растежа на населението или климатичните промени. Резултатите от проучването бяха оповестени в момента, в който лидерите на НАТО се събират за срещата си на върха. Конфликтите в Сирия, Йемен и Украйна, напрежението със Северна Корея и Иран заради ядрените им амбиции, бурните отношения на НАТО и Русия карат хората да се чувстват все по-несигурни. Допитването се основава на отговорите на над 10 000 души в 10 страни. Те са анкетирани през април от фирмата \"КомРес\". Фондация \"Глобални предизвикателства\" насърчава дискусиите по най-големите заплахи за човечеството, които биха могли да унищожат над 10 процента от населението. Дискусиите се водят с цел намиране на решение на тези заплахи.", "date": "2018.07.12", "title": "Светът е все по-опасен, твърди изследване"}
{"url": "http://clubz.bg/70420-di_cajt_svetovnoto_razbi_stereotipite_za_ruskata_jena", "text": "За обстановката в Русия се случва нещо нечувано: жените просто изпитват удоволствие, веселят се. Защото жените погазват руска традиция – образът на силния мъж и на покорната жена, която очаква напътствията на съпруга си. Жените, които на това Световно първенство правят просто това, което искат, разчупват този дълбоко заложен стереотип. Според мен причините са две. След разпада на Съветския съюз се отвори идеологическа празнина. След години на относителна свобода по времето на Ленин след края на Втората световна война правилата бяха пренаписани в “Морален кодекс на строителите на комунизма”. Така изчезна сексуалната свобода, както и много други неща. През първите години от управлението на Путин на православната църква някак си се удаде влизане в идеологическия вакуум по темата, поемайки ролята на съдник. Втората причина е пропагандата по отношение на Запада. Сега жените целуват мъже, които са срещу нас. Това, което не бива да става, не може да става. О, да. По времето на Съветския съюз жени заемаха висши политически постове. Те имаха право да участват в избори, да се развеждат, без да посочват причини, да абортират безплатно, да разполагат с личните си пари. И в обществото бяха равноправни. Много жени бяха на ръководни позиции, като Ирина Антонова, дългогодишна шефка на музея “Пушкин”. Но когато се връщаха у дома, нещата бяха постарому. Жената беше длъжна да готви и да се грижи за децата си. Това беше нейно задължение и се смяташе за нормално. Така тя беше добра гражданка. Докато след 70-те години на миналия век жените на Запад се бореха за правата си, у нас нищо не се промени. Имаше, политикът Леонид Слузки беше обвинен в сексуално насилие. Но в негова защита се изправи дори женският клуб в Думата. На руснака му е чуждо жените да имат същото право като мъжете и да казват: “Не!” Когато в Русия те наричат феминистка, същевременно те обявяват за луда. За жалост ни липсва популярен либерален феминизъм. Имаме няколко интересни феминистки – философки, поетеси и в сферата на изкуството. Те обаче са прекалено радикални и интелигентни, за да бъдат разбрани от мнозинството рускини. Мисля, че ситуацията все още е такава като във филма “Москва не вярва на сълзи”. Филмът перфектно го илюстрира. През 1980 г. той получи \"Оскар\". Антонина, една от трите главни героини, е успешна мениджърка на фабрика, печели добри пари, но решенията винаги взема мъж. Той задава посоката, макар отдавна да не е така успешен като нея. Внушението на филма е: “Аз вземам решенията, защото съм мъж.” Тя се примирява с ролята си и това е щастливият край. Браво! Настроена съм твърде песимистично. Когато видях “Пуси райът” и колко смело се изправиха пред съда, си помислих, че това би могло да е началото на нещо велико. А и как прекрасно изглеждаха тези момичета! Жалко, че в Русия е важно това да се подчертава. Но почти нищо не се промени. Всички опити се провалиха. Нито една жена не е толкова важна, както един мъж. Битката за семейството в Русия също не е между мъж и жена, а между жени. Много неща се промениха след края на Съветския съюз. Най-малко обаче жените и техният образ. Да, може и така да се каже. Малко пресилено би могло и да се добави: “Идеята за щастливата жена противоречи на руската традиция. Жената е прекалено свободна, за да живее в такова общество.” За тази теза доказателство е литературата. Прочетете какво пише Толстой за жените. Рядко ги описват като щастливи. За жените, които по време на Световното първенство по футбол са се запознали с чуждестранни гости? Може би ще се задомят, това би било добре! Но всъщност на всички е ясно, че това са пет седмици веселие, които скоро ще отминат.", "date": "2018.07.12", "title": "\"Ди Цайт\": Световното разби стереотипите за руската жена"}
{"url": "http://clubz.bg/70423-hyrvatiq_beshe_zapadni_balkani_sega_e_zapadna_evropa", "text": "Следва един доста емоционален и затова твърде повърхностен коментар. Колосалният успех на Хърватия ни носи на нас, на България, две новини - едната хубава, едната лоша. Хубавата новина е, че българите са способни да се радват неистово на чужд успех и да го приемат като свой. Вероятно, защото сме зажаднели за поне някакъв, та даже и не наш, но на сродни души, успех. Лошата новина е, че българите не си правят никакви изводи от този хърватски успех. А той нагледно ни пояснява защо ние не успяваме - ами защото хърватите са всичкото това, което ние (вече) не сме: и като политика, и като лидери, и като дух, и като воля, и като способност да се обединяваме, и като стремеж да си вярваме в силите, и като футбол (нашият футбол е концентрат от олигархична наглост, корупция, простотия, цинизъм, двойни стандарти, некадърност на ръководителите, алчност и бездарност), и като народ, и като нация, и като държава. Впрочем, Хърватия също някога беше в Западните Балкани. Даже този позабравен факт говори колко нелепо е ние да изписваме на политическото си знаме лозунги и напъни за агитатор и пропагандатор на Западните Балкани! За Западните Балкани има една-единствена цел и един-единствен смисъл - да станат Западна Европа! А ние, България, не само не ставаме повече Западна Европа, а ставаме по-малко и все по-малко Западна Европа. Докато Хърватия не само отдавна Е Западна Европа, но в някои отношения е повече Западна Европа от Западна Европа. И не само като футбол. Даже не главно като футбол. Но и като футбол - също. Англия знае защо. Макар че не знае защо напуска Западна Европа. А аз знам защо - поради геостратегическа глупост и геополитическо късогледство. Така си обяснявам нещата аз и това мое обяснение ми стигаше да се радвам, че Англия отпадна, макар че първата държава освен България, която футболно съм обожавал, бе Англия - още през 1966 година!  Добре е, че Англия отпадна - за да свикват, англичаните, че ги чакат още много отпадания. И западания - също. Каквото очаква всеки, който става по-малко Западна Европа и се превръща в нещо друго - в нещо като нищо на света...    ", "date": "2018.07.12", "title": "Хърватия беше Западни Балкани. Сега е Западна Европа"}
{"url": "http://clubz.bg/70342-za_kakvo_bi_trqbvalo_da_si_govorqt_trymp_i_putin", "text": "  В експертната общност няма единно мнение дали за сегашното състояние на руско-американските отношения е приложим терминът \"нова студена война\". Но е широко разпространена оценката, че отношенията между Мосва и Вашингтон са деградирали през последните години до най-ниската си точка от времето на Карибската криза през 1962 г. При това положение руско-американската среща на върха в Хелзинки на 16 юли е чудесна възможност влошаването на отношенията да бъде спряно засега, дори може би да се тласне процесът в обратна посока. Кои въпроси трябва да обсъдят двамата президенти в столицата на Финландия? Списъкът с разногласия между Русия и САЩ е доста дълъг; тук ще поставим във фокус неразпространението на ядрените оръжия и контрола върху въоръженията. , защото Москва и Вашингтон са основните архитекти на един от най-важните документи в сферата на международната сигурност - Договора за неразпространение на ядрените оръжия (ДНЯО). През 2018 г. се навършват 50 години, откакто документът бе открит за подписване. През повечето време оттогава страните ни действаха в тясно сътрудничество в името на общия интерес да се предотврати появата на ядрени оръжия у други държави. За жалост днес, когато ДНЯО среща цял ред предизвикателства, бъдещето на това сътрудничество е застрашено.  , независимо че Русия и САЩ наред с другите страни от шесторката международни посредници разработваха в тясна координация Съвместния всеобхватен план за действие по иранската ядрена програма, решението на Вашингтон от 8 май за едностранно излизане от споразумението може не само да подтикне Иран да развие собствен ядрен потенциал, но и да насърчи ядрено разпространение в други държави от Близкия изток. , за пръв път от много десетилетия Москва и Вашингтон не водят двустранни преговори за контрол над въоръженията, а перспективите за подновяването им са доста мъгляви. Нещо повече, взаимните обвинения между страните в неспазване на договорните задължения поставиха под заплаха бъдещето на Договора за ликвидиране на ракетите със среден и по-малък обсег. А не се знае и дали ще може да бъде продължен Договорът за мерки за по-нататъшно съкращаване и ограничаване на стратегическите нападателни оръжия, изтичащ след по-малко от три години.  , очевидно е в интерес и на Русия, и на САЩ да възпират заплахата от ядрен тероризъм във всички негови форми. Исторически страните са работели тук в сътрудничество, включително с цел повишаване на физическата ядрена сигурност. Москва и Вашингтон са съпредседатели на Глобалната инициатива за борба с ядрения тероризъм. През последните години обаче мащабът на това сътрудничество значително намаля, което може да обезсмисли предишните постижения. Нещо особено опасно в днешната епоха, когато терористите получават възможност да използват все нови технологии (примерно кибернетични) в противоправната си дейност. , независимо че рискът от военна конфронтация на Корейския полуостров съществено намаля през последните месеци, денуклеаризацията на региона остава в най-добрия случай далечна перспектива. Съответно всяка невярна оценка, всеки пропуск могат отведнъж да обърнат развитието, осигурило напредък, и рязко да увеличат напрежението, застрашавайки мира и международната сигурност. За борба срещу всички тези предизвикателства в ядреното неразпространение трябва руско-американският диалог да бъде възстановен поне на равнището от годините на студената война. Хелзинкската среща на върха може да стане първа стъпка в тази насока, ако наред с другите й резултати двете държавни ръководства потвърдят, че Русия и САЩ имат общ интерес от укрепване на ДНЯО, съдействие за контрол над въоръженията и стратегическа стабилност, борба срещу заплахата от ядрен тероризъм. Освен редовни срещи на най-високо равнище двустранният диалог за обсъждане на проблеми от този кръг трябва да включва работни срещи между високопоставени представители на отбранителните, външнополитическите и енергейните ведомства. Опитът от подобни контакти се пази още пресен в спомените на хора от политическите и дипломатическите среди в Москва и Вашингтон. Като вариант за организация на работата може да бъдат възродени - под нова форма и нова фирма - работните групи в рамките на двустранната Руско-американска комисия, преустановила дейността си през 2014 г. Става дума по-специално за работните групи по ядрената енергетика и ядрената сигурност, по контрола над въоръженията и международната сигурност, също и по борбата с тероризма, съществували преди. Подновяването на всекидневната им дейност, може би с уточнени наименования и сфера на обхват, би било полезно, освен само по себе си, и с оглед да се възстанови у партньорите в неразпространението изгубеният вече навик за сътрудничество по теми, в които интересите на двете страни до голяма степен съвпадат", "date": "2018.07.12", "title": "За какво би трябвало да си говорят Тръмп и Путин?"}
{"url": "http://clubz.bg/70422-nacionalite_na_hyrvatiq_praznuvaha_po_masite_fenovete_im_po_ulicite_snimki_video", "text": "Големият футболен купон снощи беше в Хърватия. Както и в хотела на \"ватрените\" в Москва. Тимът на треньора Златко Далич победи Англия с 2:1 след продължения във втория полуфинал на Мондиала, класира се на финал срещу Франция и след като бурно ликуваше на терена с феновете си, се отдаде на заслужено празненство в ресторанта. На тържеството беше поп певецът Младен Градович, който е роден в Задар, а някои от асовете с селекцията са му съграждани. В един момент Градович и играчите се качиха по масите. Пяха се отново патриотични песни, но и популярни парчета на Градович. Треньорът на хърватите: Можем да си уредим сметките с Франция Шоуто продължи няколко часа, след което футболистите се оттеглиха на почивка. Селекционерът Златко Далич публикува видеа в инстаграм. В съблекалнята на \"Лужники\" снощи влезе Звонимир Бобан, който е един от героите на страната за успеха на Мондиал '98, а сега е генерален секретар на ФИФА. Хърватия е на първи финал! Англия ще си отиде у дома без купата (СНИМКИ) В същото време сънародниците им изкараха поредна бурна нощ на улиците на градовете и селата. Вчерашният ден реално беше почти неработен в Хърватия, макар че мачът започна вечерта. Мнозина се прибраха по-рано от работа, за да се готвят за сблъсъка. Днешният ден пък е изцяло отписан за работа, пишат медиите. Броят на видеостените се умножи спрямо началото на Мондиала. Едно от най-веселите и празнични места беше пограничния с Босна град Славонски брод, от който е вкаралият победния гол Марио Манджукич. Той осигури безплатна бира на съгражданите си за мача с Русия. Така бе и снощи, а ще бъде и за финала, тъй като таранът гледа на жестовете си като добра поличба.  Ас на хърватите осигури безплатна бира в родния си град Снощи всичките му роднини ликуваха по улиците заедно с останалите \"бродчани\".  Един от футболистите на Хърватия, които имаха да кажат нещо специално на англичаните, беше защитникът на \"Ливърпул\" Деян Ловрен. Снажният бранител често е критикуван на Острова - от пресата и запалянковците. Хърватия е на първи финал! Англия ще си отиде у дома без купата (СНИМКИ) Ас на хърватите осигури безплатна бира в родния си град", "date": "2018.07.12", "title": "Националите на Хърватия празнуваха по масите. Феновете им - по улиците (СНИМКИ, ВИДЕО)"}
{"url": "http://clubz.bg/70424-nova_ideq_za_iqos_40_ot_akciza_za_kutiq_cgari", "text": "Управляващите имат нова идея за увеличаване на акциза на нагреваемите тютюневи изделия - той да е 40% от този на конвенционалните цигари, научи Клуб Z. След това ще се обмисля евентуално постепенно вдигане до 50% Днес бюджетната комисия в парламента трябва да разгледа компромисното решение. В момента IQOS цигарите се облагат като насипния тютюн - на грам, което е 26% спрямо конвенционалните цигари. При 40% акциз България няма вече да е единствена в ЕС, която да ги облага по същия начин, като конвенционалните - в Италия например акцизът за \"бездимните\" цигари е 50% от този на конвенционалните. След като изненадващо председателят на комисията Менда Стоянова (ГЕРБ) внесе законови изменения, според които акцизът върху т.нар. нагреваеми тютюневи изделия ще се изравни с този върху конвенционалните цигари от 1 октомври, се породиха нови съмнения за прокарване на лобистки интереси. Проектът бе оттеглен, но с идеята да бъде заменен с нов. В момента на пазара у нас има регистриран само един вид нагреваеми тютюневи изделия - това е устройството на \"Филип Морис\" IQOS и филтрите за него HEETS. Разработка за нагреваеми цигари има и \"Бритиш Американ табако\", но все още този вариант не се предлага на българския пазар.  Разнобой в \"малката коалиция\" за акциза на IQOS Според първоначалната идея на ГЕРБ цената на кутия филтри можеше да достигне около 10 лв. при сегашна цена от 5,50 лв. - приблизително колкото е средната цена на кутия вносни цигари. Към законопроекта са постъпили три становища - от  , от   и от  . От тях само ведомството на Владислав Горанов подкрепя законодателната инициатива. ГЕРБ vs IQOS - акцизът за \"нагреваемите\" цигари да е като за обикновените Производителят на IQOS обаче предлага справедливо вдигане на акцизите за всички видове тютюневи изделия.  От \"Филип Морис\" припомнят, че според Европейската комисия този вид тютюневи изделия по същество не представляват цигари. Както и че скоро предстои преразглеждане на Директивата за акцизите върху тютюна, като в междинния си доклад ЕК посочва:  В действащия закон нагреваемите изделия за пушене се облагат с акциз според количеството тютюн, съдържащ се в продукта, измерено в килограми. В кутия обикновени цигари количеството тютюн е близо 3 пъти повече като грамаж, отколкото в кутия филтри от 20 броя за електронно устройство. Акцизната ставка за нагреваеми тютюневи изделия е в размер на 152 лв. за килограм. За сравнение ставката за тютюна за пушене е 130 лв. на килограм, докато за пакетираните цигари има две нива на облагане - специфичен акциз и пропорционален акциз - тоест на 1000 къса цигари и на база продажна цена. ГЕРБ vs IQOS - акцизът за \"нагреваемите\" цигари да е като за обикновените", "date": "2018.07.12", "title": "Нова идея за IQOS - 40% от акциза за кутия цгари"}
