{"url": "http://clubz.bg/75880-naj_seksi_myj_jena_na_2018_a_v_kavichki", "text": "Мъжкото списание „Джентълмен Куотърли“ не нарече тенисистката Серина Уилямс Жена на годината на корицата си. Именува я „жена“ на годината – и кавичките предизвикаха силна реакция сред почитателите ѝ. Списанието разкри четири корици за предстоящия си брой тази седмица – на една от тях е Уилямс, на останалите три са изобразени трима Мъже на годината: – Майкъл Джордън, Хенри Голдинг и Джона Хил. В тази на Уилямс в „мъж на годината“ думата мъж е задраскана, а над нея ръкописно е изписана думата жена, поставена в кавички. Това предизвика феновете на тенисистката да се хвърлят в нейна подкрепа срещу внушението, че физиката ѝ е маскулинна, следователно трябва да бъде зачислена към мъжките звезди на тениса. Според тях кавичките на думата „жена“ допринасят за тези твърдения и поставят под въпрос нейната женственост и сексуалност. GQ не излезе веднага с позиция към критиките, но Мик Рауз от екипа на списанието даде логично обяснение за кавичките – по дизайна на корицата, и по-точно по ръкописната дума „жена“, е работил Върджил Абло, дизайнер, партнирал си с Уилямс и по други поводи. За негова отличителна марка се смятат именно кавичките. Абло е основател на марката „Off-White“, дълги години работи за Кание Уест като креативен директор, а в момента е артистичен директор на мъжкото облекло към „Луи Вюитон“. Обяснението на Рауз бе подкрепено със снимков материал от турнира „U.S. Open“, където Серена може да се види с облекло, на което пише „Лого“ и „Серина“, отново с кавички. Мнозина смятат, че това не решава проблема. Според тях, това е умишлена нападка към тенисистката. Може би никой нямаше да обърне чак такова внимание на пунктуацията, ако на снимката бе друга жена, която никога не е срещала сексизъм на работното си място, предполагат от „Ню Йорк таймс“. Потребители сравниха например корицата на Серина с тази на Гал Гадот от същото списание. Въпреки че е изиграла Жената-чудо – жена със суперсили, както психически, така и външно – Гадот никога не е била смятана за мъж, аргументират се защитниците на Серина. На U.S. Open тенисистката загуби, но участието ѝ бе паметно по друга причина – по време на мач тя получи предупреждение от съдията, защото треньорът ѝ подсказвал от скамейката. Тя сметна това за несправедливо, удари ракетата си в земята и я счупи, след което бе наказана. Последва вълна от колажи и карикатури, но се намериха и гласове, които сметнаха, че това отново е проява на сексизъм. Били Джийн Кинг, бивша тенисистка със световна слава, тогава се изказа в нейна подкрепа, заявявайки, че Уилямс е станала жертва на „двоен стандарт“. И ако според GQ проблемът на Серина е, че не влиза в клишето за красота, в друг един конкурс проблемът е, че клишето доминира. Списание „Пийпъл“ определи Идрис Елба за най-секси мъж – мъж без кавички. 46-годишният актьор е едва третият цветнокож мъж, който печели това признание – през 2016-а неин носител е Скалата, а 10 години по-рано за най-секси мъж е определен Дензъл Уошингтън. Елба триумфира, вписвайки се в определението за „най-секси мъж“: квадратна мъжествена челюст и големи мускули.", "date": "2018.11.15", "title": "Най-секси мъж, жена на 2018-а в кавички"}
{"url": "http://clubz.bg/75896-brekzityrite_tri_kategorii_zabludi", "text": "Историците обикновено предполагат, че управляващите разполагат с поне бегла представа за това какво вършат и следователно действията им са определяни като преднамерени. Може да използват илюзията като стратегия, както е възможно да се заблуждават и в това, което са способни да постигнат. Но те трябва изначално да имат някакъв досег с реалността - иначе как биха се докопали до властта? Уви, за бъдещите историци, които ще се опитват да обяснят Брекзит, всички тези логически връзки ще бъдат погрешни. Мей виси на косъм, сделката за \"Брекзит\" също Изказано бе, разбира се, изобилно количество лъжи. Цялата журналистическа и политическа кариера на Борис Джонсън бе движена от таланта му да представя най-дребните регулации на ЕС като безмилостно потисничество на еврократи. Това не става случайно. Например, не може без да искаш да вземеш, както направи Джонсън, Конвенцията на Съвета на Европа (институция, която няма нищо общо с ЕС) за връщане на труповете в родината им и да повтаряш многократно, че са  . Няма такова нещо. Това не е глупост - това е умишлено изопачаване на истината. Така че - нека оставим това настрана. Историците ще го отсеят, като го забележат. Проблемите ще се появят, когато започне да настъпва сянката на забравата. Тук нашите бъдещи учени ще трябва да се опитат да разграничат трите вида заблуди:  ,   и  . Ето един кратък наръчник. Британското правителство одобри споразумението с ЕС за Брекзит  е когато ти си напълно наясно с нещо, но въпреки това се опитваш да потиснеш съзнанието си. Добър пример е Тереза Мей, когато в реч за Ирландската граница на 21 юни 2016 г., два дни преди референдума, тя заяви:  Тя знаеше много добре, че Брекзит, който включва напускането на митническия съюз, ще създаде твърда граница. Но по-късно, вече в качеството си на премиерка, тя настояваше за противното: че   по никакъв начин не означава . Тя забрави онова, което вече знаеше. Компромис – Северна Ирландия да остане в митническия съюз настъпва, когато започваш с идеологически презумпции, които смяташ за верни - дори и да не са, и след това изваждаш заключения на тяхна основа. Дейвид Дейвис искрено вярваше, че ЕС е просто фасада на доминацията на Германия над Европа. Следователно, той също смяташе, че преговорите за Брекзит няма да бъдат водени с Брюксел, а на задружно похапване на шницели в Берлин и че незасегнатата търговия ще продължи необезпокоявано, тъй като германските производители на коли желаят това: искрена, но погрешна самозаблуда.  И най-накрая идва   - искрената, неподправена и бъбрива разновидност на селския идиот, чиито представители управляват Великобритания и не знаят неща, които всеки ползвател на \"Гугъл\" може да им сподели. Министърката Надин Дорис, която подкрепи Брекзит, призна, че не знае какво е \"митнически съюз\". Нейният другар Андрю Бриджън заяви следното миналия месец: Карън Брадли, държавният секретар на Северна Ирландия, каза: А миналата седмица министърът за Брекзит  Доминик Рааб сподели следната промисъл: Чаровното в случая е, че глупостта в коментарите на Брадли и Рааб е публично оповестена. Притеснителното не е, че те не знаят основни неща, а че не виждат нищо срамно в собственото си незнание. Това е най-чистата форма на глуповатост: не само не знаеш нещо, но дори не осъзнаваш, че от теб се очаква да го знаеш. Министърът за \"Брекзит\" подаде оставка В течение на времето историците ще стигнат до сърцевината на   и  . Те могат да бъдат проследени. Но тази чиста  , невинна и неподправена, е недостижима. Ще бъде невъзможно да не се стигне до заключението, че всичко случило се е било част от мащабен стратегически план, на който, ако можехме да изследваме дълбините, щяхме да разкрием истината за Брекзит. Как биха повярвали, че истината е толкова глуповата. ----- Британското правителство одобри споразумението с ЕС за Брекзит Компромис – Северна Ирландия да остане в митническия съюз Министърът за \"Брекзит\" подаде оставка", "date": "2018.11.15", "title": "Брекзитърите - три категории заблуди"}
{"url": "http://clubz.bg/75894-kyde_kolko_operacii_se_pravqt_ortopediq_i_kardiologiq_tablici", "text": "Изключително неравномерно разпределение на кардиологичните болници, като основният поток от пациенти минава пред три от лечебните заведения, в които се извършват половината от всички сърдечни операции. Въпреки че се предполага, че ортопедични отделения и съответно ортопедични операции се извършват в цялата страна, обемът на дейностите в клиниките варира - от една операция годишно до над 1000. Това показват обобщените данни от втората част на индекса на болниците в България, съвместна инициатива на \"Галъп интърнешънъл\" и clinica.bg. Целта на проекта е да даде повече прозрачност при извършването и финансирането на лечението на социално значими заболявания. В тази част данните са за кардиохуриргията и ортопедията. 6019 са сърдечните операции през изминалата година в България, които е финансирала НЗОК. Те са направени в 10 болници. Разположението им в страната обаче е крайно неравномерно. Шест от клиниките по кардиохирургия се намират в София. Останалите 4 са в Пловдив, Плевен, Варна и Бургас. Единствената болница за детски кардиохирургични операции - НКБ, отново е в столицата. Освен географските диспропорции големи са и различията в броя на пациентите, които минават през клиниките, показва данните в „Индекс на болниците“. Основният поток от пациентите се лекува в три болници – „Св. Екатерина\", „Аджъбадем Токуда\" в София и „Св. Георги\" в Пловдив. В първата се извършват над 1300 операции годишно, във втората малко над хиляда, а в третата над 700. Или общо лекарите в тях правят 3000 от всички интервенции. Първи индекс на болниците в България - кардиология, неврология, онкология Броят на интервенциите обаче е пряко свързан с качеството на тази дейност. Според медицинския стандарт за кардиохирургия, който предстои да се приеме отново от МЗ, едно отделение трябва да има минимум 250 интервенции на година, за да има право да извършва сърдечни операции. Не е ясно дали всички болници отговарят на този критерий, според дейността им по НЗОК това не е така. Друга особеност, която показват цифрите е, че в някои от болниците се правят малко на брой операции по по-евтините пътеки, а по-голям брой по по-скъпите. Този феномен се наблюдава както при частни, така и при държавни болници. Общо 77 548 операции са осъществени в областта на ортопедията през миналата година, които е финансирала НЗОК у нас. Те са извършени в 95 болници в страната, показват данните от „Индекс на болниците“. Не всички обаче осъществяват пълна гама от медицинските дейности. В 42 или половината от всички болници се провеждат най-големите операции на долен крайник, а едва в 33 – се извършват най-големите операции на горен крайник. Изключително неравномерен е обемът на дейностите в отделните клиники, той варира от една операция по някои клинични пътеки за цяла година до над 1000. Сред тях очаквано са най-големите държавни болници с традиции от години в тази дейност като „Пирогов“ и „Св. Георги“ в Пловдив, така и нови частни структури като „Софиямед“ в столицата, „Пълмед“ и „Еврохоспитал“ в Пловдив. В същото време в някои от клиниките общият обем на дейността по НЗОК за година е под 150 операции, въпреки че толкова са заложени като изискване в медицинския стандарт на операционна маса.", "date": "2018.11.15", "title": "Къде колко операции се правят - ортопедия и кардиология (ТАБЛИЦИ)"}
{"url": "http://clubz.bg/75902-e_verno_nqma_takava_dyrjava", "text": "Започне ли Бойко Борисов да гостува в телевизионни предавания всяка седмица, значи наближават избори. Събитията от последните седмици обаче не дават началото на обичайната изборна кампания, а на безпрецедентна такава. Президентът - лидер по доверие, Слави Трифонов доближи Борисов По всичко личи, че за пръв път в демократичната ни история, в рамките на една календарна година ще се проведат три избора - за Европейски парламент, за местна власт и за Народно събрание. За разлика от предишните “случки” през последните десет години обаче, тези избори ще се въртят не около личността на премиера, а около тази на телевизионен водещ. На фона на ширещите се из страната протести, Слави Трифонов успява да утвърди позицията си на трибун на народното недоволство. Със серия от статуси във Facebook страницата си през последните дни, той чете морал на националните медии за слабото отразяване на случващото се по пътищата на страната, но така и не засегна причините за него. ГЕРБ идентифицира две нови заплахи - Мая Манолова и Слави Трифонов В случая става дума за два паралелни протеста. Единият, на майките на деца с увреждания, които настояват за оставката на вицепремиера Валери Симеонов и цялото правителство, въпреки факта, че исканията им са залегнали във влезлия в парламента Закон за личната помощ и бюджета за 2019 г. В него са предвидени 150 милиона лева допълнителен държавен разход, които трябва да подобрят условията на живот на хората с увреждания и семействата им. Другият, на хората недоволни от високите цени на горивата у нас - проблем, който се отразява на ценообразуването на всички стоки на българския пазар и който удря по джоба на всички ни. Недоволството спрямо цените на бензина и дизела у нас ескалира поне веднъж годишно. Този път обаче то достигна връхна точка и доведе до протести в десетки градове в страната и блокиране на основни пътни възли. Борисов и Цацаров гостуват в \"Шоуто на Слави\". Президентът отказа Заради събитията в държавата, все още водещият (развлекателно) шоу Трифонов покани президента Румен Радев, председателя на НС Цвета Караянчева, премиера Бойко Борисов, главния прокурор Сотир Цацаров и националния омбудсман Мая Манолова да му гостуват. Изненадващо за мнозина, всички - освен държавният глава, приеха предизвикателството и другата седмица ще се явят под строй за разпит при Слави. \n\tЗа допълнителна легитимност на интервютата, той призова следващите страницата му да задават въпроси към политиците на сайта му - и обеща да ги зададе от името на гражданите. С което затвърди желанието си да бъде техният глас - и да възстанови скъсаната връзка между човека и политика. Предвидената серия от интервюта ще даде уникалната възможност на Трифонов да се позиционира на политическата сцена, при това в лична среща с представителите на водещите държавни институции. За разлика от реални политически дебати обаче, тук той ще може да черпи дивиденти, задавайки неудобните въпроси. \n\tПовече от сигурно е, че дебат за политики не можем и да очакваме. Най-малкото, защото Борисов никога не се е престрашавал да се яви на такъв през политическата си кариера. А и надали Слави Трифонов ще е достатъчно подготвен, за да го проведе. Сигурно е обаче, че водещият ще опита да наложи трайно усещането за нужда от алтернатива, без лично да се изтъква като такава - поне на този етап. Драмата с колата на Манолова продължава: Слави Трифонов предлага помощ, тя отказва и хваща влака Важният въпрос е каква е мотивацията на премиера и приближените му да участват в цялата схема. Дали тя идва от нуждата да се демонстрира отсъствие на страх от Трифонов, или е причинена от близките му контакти с омбудсмана Мая Манолова, която прави силна кампания за утвърждаването си като алтернатива - дали на лидера на БСП Корнелия Нинова или на президента Румен Радев... А защо пък не, след проведения през лятото кастинг за политици, шоуменът да не си организира и такъв за потенциални коалиционни партньори. На всички ни е ясно още от сега, че в предстоящите разговори ще се говори на ангро, а не за реалните причинители на народното недоволство - сериозните нива на корупция, ясно видими в некачествените инфраструктурни ремонти, монополното положение на “Лукойл” като основен вносител на петрол у нас и собственик на данъчните складове за съхранението му и ролята на Валери Симеонов като условие за запазване на управляващата коалиция на власт. Ако искаше да засегне тях, Трифонов спокойно можеше да покани ръководителя на руския енергиен гигант у нас Валентин Златев. Тогава би имал възможност да го разпита едновременно за ценообразуването на “Лукойл”, фактът, че компанията от години не плаща и лев данък печалба - въпреки огромните си обороти, и за разкритията на “Биволъ” по казуса Джи Пи Гейт. Ако пък искаше да засегне проблема със собствеността на медиите, можеше да покани депутата от ДПС Делян Пеевски и да разговаря с него за това как най-големият медиен магнат у нас успява да прокара закон, регулиращ дейността му, без никакви дебати в пленарна зала. Трудно е да повярваме, че Валери Симеонов не би гостувал в предаването на Трифонов и да влезе в директен разговор за непремереното си изказване с дежурящите в студиото протестиращи майки. Уви, няма да видим това шоу. \n\tВместо него, на път сме да станем свидетели на това как държавата открито прокарва пътя на поредния месия в политиката. 18 години след връщането на Симеон Сакскобургготски и 10 години след излизането на Борисов на голямата сцена, търсенето на нов лидер е по-осезаемо от всякога. И Трифонов е повече от готов да се възползва от ситуацията, утвърждавайки се като лице на търсещите промяна. \n\tЗа близо 30 години демокрация у нас, обществото така и не успя да осъзнае нуждата от това да гласува за политики, а не за лица. Политическото доверие в България граничи с религията - или вярваме в някого, или не. Масовият гласоподавател винаги е наясно с това в кого вярва, но не винаги знае в какво. Заради това и замерянето с клишета за консерватизъм, либерализъм, ляво, дясно и европейско винаги ще намира почва у нас, а думите ще са все така празни. „Генерация Z“ – с подкрепата на „Америка за България“ ГЕРБ идентифицира две нови заплахи - Мая Манолова и Слави Трифонов Борисов и Цацаров гостуват в \"Шоуто на Слави\". Президентът отказа Драмата с колата на Манолова продължава: Слави Трифонов предлага помощ, тя отказва и хваща влака „Генерация Z“ – с подкрепата на „Америка за България“", "date": "2018.11.15", "title": "Е, верно няма такава държава"}
{"url": "http://clubz.bg/75903-sydijskite_videopovtoreniq_ot_dogodina_i_vyv_visshata_liga", "text": "Системата за видеоповторения в помощ на съдиите (VAR) ще бъде въведена във Висшата лига на Англия от сезон 2019-2020, решиха клубовете от елита на заседание, информира Би Би Си. Те ще отправят формално искане до ФИФА и Борда за промени на футболните правила. Ясно е, че ще получат положителен отговор. Така Висшата лига е поредното голямо първенство, което прибягва да услугите на VAR. Вече втори сезон видеоасистентът се използва в Италия, Германия и Полша, а за първи е в Испания. VAR имаше на Световното в Русия, на Световното клубно, на Купата на конфедерациите и т.н. Видеото може да влезе в Шампионската лига още този сезон Още напролет може да се използва в Шампионската лига, а това ще стане със сигурност от лятото, както и в Лига Европа. Почти сигурно УЕФА ще прибегне до технологията и за Евро 2020. Напоследък доста футболисти и треньори в Англия се обявиха за VAR, което явно е принудило техните шефове да се решат на промяната. Смяташе се, че УЕФА и родината на футбола най-трудно ще я поискат и приложат, но само месеци след Мондиала тя е факт. Принципно технологиите в помощ на съдии, зрители и отбори са приоритет на ФИФА, а доскоро УЕФА беше резервирана. Европейската централа вярваше, че по-големият брой съдии е за предпочитане, но ето че бързо смени курса.", "date": "2018.11.15", "title": "Съдийските видеоповторения - от догодина и във Висшата лига"}
{"url": "http://clubz.bg/75897-po_zapoved_na_zukyrbyrg_topmenidjyrite_na_facebook_minavat_na_android", "text": "Най-високопоставените мениджъри на Facebook ще трябва да ползват само смартфони с Android, съобщи \"Ню Йорк Таймс\". Решението е взел главният изпълнителен директор на социалната мрежа Марк Зукърбърг. Официалната теза е, че смартфоните под Android са в пъти повече от тези, които са с iOS. Доводът обаче е, меко казано, смешен - топмениджърите винаги могат да имат второ устройство, и едва ли на тях им се налага лично да тестват как изглежда социалната мрежа през телефона. Пък и iPhone всъщност е най-популярен именно в САЩ. Според слухове всъщност става дума за личен конфликт между директора на Apple Тим Кук и Зукърбърг. Зукърбърг загуби тази нощ 16 милиарда долара Причината - скорошно интервю на Кук, в което той отбелязва, че Apple няма да търгуват с личния живот на своите потребители. Намекът е ясен - че това е практика на Facebook. Коментатори обаче се съмняват проблемът да се изчерпва с това и отбелязват, че Зукърбърг рядко има подобни дребнави реакции.", "date": "2018.11.15", "title": "По заповед на Зукърбърг - топмениджърите на Facebook минават на Android"}
{"url": "http://clubz.bg/75905-ochakvano_po_visokiqt_danyk_za_starite_koli_ostava", "text": "Очаквано: депутатите от Комисията по бюджет и финанси в парламента отхвърлиха ветото на президента Румен Радев върху текстове от Закона за корпоративното подоходно облагане. Именно чрез него управляващите направиха ремонт и на Закона за местните данъци и такси, с които въвеждат екокомпонента при изчислението на годишния данък на автомобилите. На практика това значи възможност местните власти да повишат данъците на старите автомобили, които замърсяват въздуха повече от новите коли. Идеята предизвика протести. Мотивите на президента да наложи 11-ото си поред вето представи секретарят му по правни въпроси проф. Емилия Друмева. По думите й всеки иска да кара нова и екологична кола, но мнозинството от гражданите не могат да си го позволят. Президентът с 11-о вето - на закона, с който скочи данъкът за старите коли Според Илия Христозов от екипа на Румен Радев увеличението на данъка на колите, които са на повече от 10-15 години, може да се окаже двойно, ако законовите промени бъдат приети окончателно. Той даде идея  в закона да се запише, че наличието на катализатор или метанова уредба ще води до намаление на данъка, защото в противен случай хората няма да бъдат стимулирани да инвестират в старите си возила. През седмицата финансовият министър Владислав Горанов направи друга сметка - че повишението ще е на цената на 2 кутии цигари. Горанов: Данъкът за старите коли се вдига с две кутии цигари В крайна сметка депутатите гласуваха да отхвърлят ветото на президента с 12 на 9 гласа в полза на решението. От управляващата коалиция единствено представителите на \"Атака\" се бяха обявили против новия вариант на данък върху колите. Окончателното решение по темата ще е на пленарната зала идната седмица. Данъкът върху старите автомобили не е единственият текст от закона, който президентът Радев оспори. Той атакува и предложението за поредно отлагане на реформата при определянето на такса смет. Според новата идея на управляващите въвеждането на т.нар. система \"замърсителят плаща\" - тоест данъкът да не се дължи върху имот, а върху брой членове на домакинство, ще остане за след 2022 г.  Нов данък за \"имот в курорт\" предлагат депутатите на Валери Симеонов Според проф. Друмева обаче тези текстове противоречат на конституцията, защото става дума за имуществен данък и той не трябва да зависи от това с каква цел се използва въпросният имот. Освен депутатите от БСП, и тези от ДПС обявиха, че подкрепят ветото на президента с един от неговите мотиви - че част от спорните текстове са внесени между първо и второ четене - тоест извън обхвата на законопроекта, предложен първоначално от управляващите, а и не одобряват практиката на ГЕРБ от години закони да се променят чрез преходните и заключителни разпоредби на други закони, с което пък се заобикалят обсъжданията по процедура в Народното събрание. Горанов: Данъкът за старите коли се вдига с две кутии цигари Нов данък за \"имот в курорт\" предлагат депутатите на Валери Симеонов", "date": "2018.11.15", "title": "Очаквано: по-високият данък за старите коли остава"}
{"url": "http://clubz.bg/75904-afrika_ima_pyrva_skorostna_jp_liniq_predi_red_strani_v_evropa", "text": "Кралят на Мароко Мохамед Шести и френският президент Еманюел Макрон откриха първата не само в Мароко, а и в цяла Африка скоростна железопътна линия, предаде Асошиейтед прес, цитирана от БТА.  Тя свързва двата икономически и финансови центъра в страната - Танжер и Казабланка, като разстоянието между тях ще се изминава за 2 часа и 10 минути със скорост от 320 км/ч. Досега влаковете между двата града пътуваха почти 5 часа.  БДЖ - докога все така ще я караме? Проектът на стойност 2 млрд. долара бе стартиран през 2011 г. от краля и тогавашния президент на Франция Никола Саркози. Във финансирането му участваха няколко арабски страни.  Новата железопътна линия е известна с френските инициали LGV, което е съкращение за \"високоскоростна линия\". Кралят вече ѝ даде и ново название - Ал Борак, по името на крилатото митично създание, което пренасяло пророците до небесата. За обслужване на железницата Мароко закупи 12 скоростни влакови композиции от френския производител \"Алстом\". Всяка година БДЖ ни струва 200 милиона, а печели само 50 милиона Всяка година БДЖ ни струва 200 милиона, а печели само 50 милиона", "date": "2018.11.15", "title": "Африка има първа скоростна жп линия преди ред страни в Европа"}
{"url": "http://clubz.bg/75738-novi_pobediteli_v_igrata_na_sp_%E2%80%9Eklub_z%E2%80%9C", "text": "Вече са ясни победителите играта на списание „Клуб Z“. През октомври голямата награда бе осигурена от любимото ви списание. За да получат наградите си, късметлиите, които спечелиха, е достатъчно да изпратят съобщение във Facebook страницата на   или на   в рамките на 30 дни след обявяването им. Оставете ни телефон, за да се свържем с вас, или направо ни напишете адреса си, за да ви изпратим наградата. Допълнителна информация може да бъде получена на телефон 02/4 055 055, или на e-mail: office@clubz.bg. Честито на победителите! А на останалите – късмет със следващата ни корица.", "date": "2018.11.15", "title": "Нови победители в играта на сп. „Клуб Z“"}
{"url": "http://clubz.bg/75892-blizo_tri_chetvyrti_ot_bylgarite_ne_vqrvat_che_vtorata_zdravna_vnoska_shte_spre_doplashtaneto", "text": "74 на сто от българите, или почти три четвърти, не вярват, че въвеждането на втора задължителна здравна вноска, каквито идеи за промени в здравната система бяха лансирани от правителството, ще сложи край на сегашното доплащане от страна на пациентите. Това сочат данните от национално представително изследване на \"Галъп интърнешънъл.\" Най-много одобрение получава предложението Фондът за лечение за деца да премине към НЗОК (мнозинство от 58% подкрепя, а 27% не подкрепят), макар по това предложение да е и сравнително висок и делът на тези, които не могат да преценят – 15%. Най-негативно е оценена идеята всяка болница да има свои собствени цени за услугите, които ще се покриват от здравната каса, а ако лечението на пациента е по-скъпо, той да доплаща разликата – отчетливо мнозинство от 71% от интервюираните не одобряват това предложение. Първи индекс на болниците в България - кардиология, неврология, онкология Прилагането на възможно най-евтина медикаментозна терапия също не е високо оценено - 54% са срещу тази идея, а 41% я харесват. Останалите се затрудняват. Тук, разбира се, не може да се очаква огромна запознатост сред респондентите, но общественият инстинкт е красноречив. Откриването на нова болница да става само с решение на парламента също не е припознато като ефективно решение по отношение на здравната реформа, като повече от половината участници в проучването не го одобряват (54% са „против“, а 41% са „за“; останалите се колебаят). В такъв тип данни обикновено се отразява и общият негативизъм на обществото към темата.", "date": "2018.11.15", "title": "Близо три четвърти от българите не вярват, че втората здравна вноска ще спре доплащането "}
{"url": "http://clubz.bg/75906-protestite_si_vyrvqt_patriotite_si_obijdat", "text": "Продължават протестите в страната, предизвикани от скъпите горива и ниския стандарт на живот. А майките на деца с увреждания за 25-ти път тази вечер настояха за оставката на вицепремиера Валери Симеонов в центъра на София заради репликата му към тях - че са \"кресливи жени с уж болни деца\". В отговор недоволните получиха нова порция обиди от партията на Симеонов - НФСБ, двама депутати от която ги нарекоха \"лумпени и мутри\". Плевнелиев с версия за протестите: руска намеса, Москва нямала интерес от влизането на България в Шенген Депутатът от Националния фронт за спасение на България Валентин Касабов, който е и зам.-председател на парламентарната група на \"Обединени патриоти\", нарече днес участниците в протестите срещу цените на горивата \"лумпени и мутри\". Съпартиецът му Петър Петров не остана по-назад. Около 50 майки на деца с увреждания и подкрепящи ги граждани се събраха пред Министерския съвет с искане за оставка на вицепремиера, след което се отправиха на шествие към централата на НФСБ на ул. \"Георги Раковски\".  Те все така искат Симеонов да си подаде оставката, въпреки изявлението на премиера Бойко Борисов от тази сутрин, че не може да се бърка в работата на коалиционния си партньор.  Борисов нито ще хвърля оставка, нито ще маха Валери Симеонов Протести за горивата и бедността пак блокираха основни пътища Борисов нито ще хвърля оставка, нито ще маха Валери Симеонов Протести за горивата и бедността пак блокираха основни пътища", "date": "2018.11.15", "title": "Протестите си вървят, Патриотите си обиждат"}
{"url": "http://clubz.bg/75882-vsichko_e_tochno_iskra_ot_pechka_vzrivila_hitrino", "text": "Днес на съдебно заседание за жп катастрофата в \"Хитрино\"  стана ясно, че контактната мрежа не е причина за въпламеняването на изтеклия при влаковата катастрофа на 10 декември 2016 г. газ. Взривът е станал от 3 до 5 минути след излизането на влака от релсите. Другият извод, който правят експертите е, че източникът на запалването е горяща печка близо до жп линиите. Защитата поиска експертизата да не се приема, защото не се основава на обективни данни, но съдът отхвърли иска. Според протестите на адвокатите експертизата не е обективна, не почива на обективни данни и обстоятелства, направените изчисления и определените стойности не са по несъмнени данни, а изложените данни и обстоятелства не могат да служат за нуждите на настоящия процес, пише \"Фокус\". Съдът обаче прие, че не са налице основания заключенията на експертизата да не бъдат приети към сегашния момент. \"Булмаркет\" вади още горещи следи за взрива в Хитрино Така днес Шуменският окръжен съд прие въпросната допълнителна пожаро-техническа експертиза за инцидента, при който загинаха седем и бяха ранени 29 души, а възстановяването на селото все още е обект на спорове и скандали. Около трагичния инцидент бъка от съмнително поведение на държавата в лицето на разследващите. От частния превозвач \"Булмаркет\" - чиято бе катастрофиралата композиция, поръчаха и разпространиха своя експертиза, според която релсите са виновни за излитането на влака от железния път и съответно последвалия взрив, в резултат на пробиване на цистерна с пропан-бутан и пропилен. Един от детайлите, свързан с разследването, бе, че следователят от НСлС Страхил Каменички заведе гражданско дело през 2017 г., а общо девет следователи подписаха безпрецедентен сигнал срещу зам. главния прокурор Борислав Сарафов. Сарафов неизвестно защо се появил на заседание на екипа в Шумен, който разследва инцидента. Той започнал да обижда следователите, като им казал, че цяла България знае, че те са безделници и деквалифицирани и мислят само за ишиас и лумбаго. Обърнал се към Страхил Каменички и му казал, че има заешко сърце, тъй като не бил повдигнал обвинение на \"двама убийци\", визирайки машинистите на злополучния влак. Така Сарафов явно е подсетил следователите и наблюдаващия прокурор кой в крайна сметка е виновен за катастрофата. Нищо че самите машинисти към дадения момент са в тежко психическо и здравословно състояние. 9 следователи подписали сигнала срещу зам.-главен прокурор След което Борислав Сарафов стана... директор на Каменички и колегите му, като оглави по предложение на Сотир Цацаров Националната следствена служба. Остана и зам. главен прокурор по разследването. Избират шеф на НСлС между Боби Сарафов и... Боби Сарафов Паралелно по случая \"Хитрино\" в София текат 30 граждански дела от пострадали. 9 следователи подписали сигнала срещу зам.-главен прокурор Избират шеф на НСлС между Боби Сарафов и... Боби Сарафов", "date": "2018.11.15", "title": "\"Всичко е точно\": искра от печка взривила Хитрино"}
{"url": "http://clubz.bg/75900-lebron_djejms_veche_e_realizator_%E2%84%965_v_istoriqta", "text": "Леброн Джеймс вече е на пето място във вечната ранглиста на реализаторите в Националната баскетболна асоциация (НБА) на САЩ и Канада. Краля има 31 425 точки, а с актива си от последния мач изпревари един от най-великите - Уилт Чембърлейн (31 419 т.), който остана шести. Джеймс реализира рекордните за сезона за него 44 точки при победата на \"Лос Анджелис Лейкърс\" срещу \"Портланд Трейлблейзърс\" - 126:117, и помогна за четвърти пореден успех на \"езерняците\". Толкова висок актив играч на \"Лейкърс\" не е постигал от април 2016 г., когато Коби Брайънт наниза 60 точки в последния си мач със златистия екип. (Не)обикновеното училище на Крал Джеймс Леброн Джеймс, който премина в един от най-титуваните отбори на НБА през лятото като \"свободен агент\" от \"Кливланд Кавалиърс\", още този сезон може да изпревари четвъртия - Майкъл Джордан - 32 292 т., и да подгони третия - Коби Брайънт - 33 643 т. По-далеч напред са Карл Малоун - 36 928 и водачът Карим Абдул-Джабар - 38 387 т. Всичките играчи пред Джеймс са вече бивши.  Леброн Джеймс започна със загуба и забивки в \"Лейкърс\" След постижението си 33-годишният трикратен шампион скромно заяви, че винаги се ласкае, когато името се споменава заедно с най-великите в историята на Националната баскетболна асоциация. Той преобрази \"Лейкърс\" от началото на сезона. Все пак срещу \"Портланд\" тимът даде и жертва - другият голям лидер, Раджон Рондо, счупи ръка и ще отсъства от игра няколко седмици. Леброн Джеймс започна със загуба и забивки в \"Лейкърс\"", "date": "2018.11.15", "title": "Леброн Джеймс вече е реализатор №5 в историята"}
{"url": "http://clubz.bg/75825-garantirano_ot_gerb_direktivite_na_es_nachin_na_zloupotreba", "text": "На конференция, съорганизирана от фондация \"Конрад Аденауер\", в присъствието на зам. главния прокурор Иван Гешев заместник-министърът на правосъдието Евгени Стоянов обясни наскоро на публиката, че предложените от министерството промени в Наказателния кодекс,  , са във връзка с транспонирането на Директива 2013/48  на Европейския съвет. Те имат за цел, от една страна, да се осигурят права на обвиняемите, а от друга - да се даде нов инструмент в полза на правосъдието при дела срещу организираната престъпност, стана ясно от думите на зам.-министъра  У нас се реагира на тях чрез  , чрез който се променят (по станалия любим тертип на ГЕРБ) и куп разпоредби на НПК, Закона за ДАНС и др. Едни от добилите най-печална \"популярност\" новости са допускане на конфискация на доста мъглявото понятие \"косвена облага\" и това - да могат до 48 часа по преценка на прокурора задържаните да нямат право да се свържат с близък или адвокат. Т.е. така наречените от доста скептици  .  Кои точно са директивите, за които България трябва да синхронизира законодателството си, и какво точно синхронизираме - това беше една от темите на конференцията по проект със звучното заглавие „Организираната престъпност в България: Новите предизвикателства пред специализираните юрисдикции“. Тя е един от препъникамъните, за които се говори вчера. Евгени Стоянов припомни, че след години настоятелни подканяния на 26 януари т.г. Европейската комисия е изпратила становище по отношение на нарушението „нетранспониране на Директива 2013/48 от 22 октомври 2013 г. относно правото на достъп до адвокат в наказателното производство\". Това означава, че България вече е в наказателна процедура. За да избегнем \"шамарите\" на комисията, се предлага да променим и допълним чл. 55 в НПК. Старият член безспорно звучи доста общо в частта по отношение на адвокатите:  Сега се създава алинея 2 с безспорно завишена прецизност - че обвиняемият има право на обща информация, улесняваща избора му на защитник, има право свободно да осъществява връзка със същия, да се среща, да получава съвети и правна помощ \"включително преди започване и по време на провеждане на разпита\" и т.н. Красота. Какво четем нататък в мотивите, с които се \"пипа\" и НПК: в съответствие със споменатата директива се   (запомнете този член). А именно - при задържане обвиняемият вече може да уведоми произволно избрано лице - не само семейство, работодател, МВнР, изредени досега в закона. Досега текстът чрез ал. 7 е създавал опция за неоснователно накърняване правата на обвиняемия да уведоми лице, което е различно от изброените - например фактическия си партньор в живота, мъдро пише законодателят. Следващата ал. 8 касае чужденците.  Но вижте как продължават мотивите за промени в същия чл. 63: Кой мислите ще преценява тази  ? В проекта буквално пише следното: Вчера зам.-министър Евгени Стоянов нищо не каза за тази необходимост - кое от написаните неща в евродиректива 2013/48 е довело до хързулването на този двусмислен и с безспорно \"двойно дъно\" текст в иначе прекрасните транспонации. Според достатъчното критици на законопроекта прибягването да въпросната крайност в ограничаването на права е много ясно урегулирано в   - при отдалеченост на обвиняемия в отвъдморски територии, при война, но най-вече при необходимост да се предотврати настъпването на тежки неблагоприятни последици за живота, свободата или физическата неприкосновеност на лице, да се предотврати нарушение в наказателно производство, да се предотврати престъпление, необходимостта от изчакване на съдебно заседание или необходимост да се защитят пострадалите от престъпление, да се предотврати унищожаването или подправянето на съществени доказателства или оказването на влияние върху свидетели. Ето какво буквално се казва в директивата: А при нас практически пише -  И толкоз. ЕК настоятелно призовава България да транспонира и разпоредбите за улесняване на обмена на доказателства в рамките на ЕС и по  С за европейската заповед за разследване по наказателноправни въпроси. За тази цел от 20 февруари е факт Законът за европейската заповед за разследване. В мотивите към измененията на НК - разбирай и НПК, които са между първо и второ четене, се споменава и   по която също имаме процедура за нарушение. Тя касае обезпечаването на конфискациите при членове на организираната престъпност. Депутатите одобриха конфискацията на \"непряка облага\" без дебати И тук има какво интересно да се прочете. Първо - с обширни аргументи във внесения законопроект вносителите обясняват защо в чл. 53 на НК се нормира и понятието \"непряка облага\". В същия ред на мисли се продължава нататък относно гражданската конфискация: обезпеченото имущество - при една вече и без друго доста улеснена процедура от страна на КПКОНПИ да се управлява именно от председателя на фамозната антикорупционна комисия. Както се казва: на печелившите - честито! Пламен Георгиев ще може да управлява активите на Иво Прокопиев, на Миню Стайков и т.н. За да е още по-забавно, на вчерашната конференция зам.-министърът на правосъдието призова съдиите, следователите и прокурорите да бъдат по-активни в работните групи към Министерството на правосъдието по транспониране на директивите на ЕС.", "date": "2018.11.15", "title": "Гарантирано от ГЕРБ: директивите на ЕС - начин на (зло)употреба"}
{"url": "http://clubz.bg/75886-apple_zagubi_100_mlrd_kapitalizaciq_za_dve_sedmici", "text": "За последните две седмици американската компания Apple е загубила близо 100 млрд. долара от стойността си, съобщи Engadget. Apple вече не струва трилион От началото на месеца технологичният гигант отчита спад на пазарната си капитализация. В края на октомври Apple стана една от първите компании, минала 1 трилион долара, но сега е на 912 млрд. долара - стойността от края на юли. Прогнозите за близкото бъдеще също не са добри - Goldman Sachs например свали предвижданията за приходите ѝ с 3,5%, а прогнозата за акциите - от 222 на 209 долара.  Huawei би Apple и зае второ място при смартфоните Едно от ключовите решения на Apple, довело до ударните загуби, е да не обявява броя на продадени смартфони във финансовите си отчети. Това е знак, че няма ръст в продажбите, а вероятно има и спад. iPhone вече е все по-скъп, като тазгодишният \"бюджетен\" модел е равен по цена с някои от флагманите на други компании. Apple не е единствена - повечето производители съобщават за спад на пазара на смартфони. Но само Apple предлага единствено три модела, във високата ценова класа и само Apple крие реалните си продажби. Huawei би Apple и зае второ място при смартфоните", "date": "2018.11.15", "title": "Apple загуби $100 млрд. капитализация за две седмици"}
{"url": "http://clubz.bg/75881-plevneliev_s_versiq_za_protestite_ruska_namesa_moskva_nqmala_interes_ot_vlizaneto_na_bylgariq", "text": "\"Президентът Радев в момента се държи като опозиционен лидер и донякъде като подбудител на протестите. Той подклажда напрежението, а не бива да прави това в ситуацията, в която се намира държавата”. Това заяви по Нова тв президентът (2012 – 2017 г.) Росен Плевнелиев като не пропусна възможността да разкритикува своя наследник на \"Дондуков\" 2. Плевнелиев коментира и че не вижда предпоставки за оставка на правителството, но подчерта, че протестите на гражданите трябва да бъдат чути и институциите да се опитат да помогнат на недоволните. Предишният президент разви и друга своя устойчива тема - за руската намеса в България. Този път той я видя като възможност в протестите от последните дни. Според него премиерът губи от това, че не е взел бързо решение да поиска оставката на Валери Симеонов, след като вицепремиерът нарече майките на деца с увреждания \"кресливи жени с уж болни деца\". Борисов нито ще хвърля оставка, нито ще маха Валери Симеонов \"За подобни думи трябва да се носи отговорност. Пример за демократична култура е да си подадеш оставката в подобна ситуация\", смята още Плевнелиев. Премиерът обаче днес отново потвърди позицията си, че няма да се раздели със Симеонов. Предишният президент не пропусна да подчерта, че правителството на Борисов е постигнало не малко – проведе успешно европредседателство, сключи исторически договор за приятелство с Македония, а сега е на път да отвори вратите на страната ни към еврозоната и Шенген, благодарение на позитивния доклад от ЕК.", "date": "2018.11.15", "title": "Плевнелиев с версия за протестите: руска намеса, Москва нямала интерес от влизането на България в Шенген"}
{"url": "http://clubz.bg/75899-kashogi_upoen_i_razchlenen_sauditski_prokuror_iska_5_smyrtni_prisydi", "text": "Саудитският главен прокурор Сауд ал Моджеб поиска смъртна присъда за петима обвиняеми по случая с журналиста Джамал Кашоги, убит миналия месец в саудитското консулство в Истанбул, но напълно оневини влиятелния престолонаследник, принц Мохамед бин Салман, предадоха Франс прес и ДПА, цитирани от БТА. Престолонаследникът изобщо не е знаел за този случай, заяви на пресконференция днес в Рияд заместник-главният прокурор и говорител на прокуратурата Шаалан аш Шаалан. Случаят \"Кашоги\": \"Кажи на шефа, че работата е свършена\", казал бодигард по телефона  Заместник-ръководителят на саудитските служби генерал Ахмед ал Асири е разпоредил Кашоги да бъде доведен доброволно или насила, но шефът на екипа \"посредници\", изпратен на място, наредил той да бъде убит, след като не успели да го убедят да се върне в Саудитска Арабия, добави Шаалан. Заместник-прокурорът призна, че на 2 октомври Кашоги - критик на управляващия режим и автор във \"Вашингтон пост\" - е бил дрогиран и разчленен в самата дипломатическа мисия. Според говорителя на прокуратурата престъплението е включвало бой и инжектиране на свръхдоза, довело до смъртта на Кашоги. \"Задушавам се\", извикал Кашоги, преди да умре, според турски журналист Шаалан каза, че след това останките на 59-годишния журналист са били предадени на местен сътрудник извън от консулството. \n\tОт общо 21 заподозрени по случая, главният прокурор е повдигнал до момента обвинения на 11 души, които ще бъдат изправени пред правосъдието. Той е поискал смъртно наказание за петима от тях, уточни говорителят. Шаалан каза, че Рияд е поискал от Анкара да подпишат специално споразумение за сътрудничество по делото. Очакваме отговора на Турция на молбата ни да получим доказателства и аудиозаписи, свързани със случая, допълни той. В същото време саудитският външен министър Адел ал Джубейр заяви днес, че страната му е против поисканото от Турция международно разследване на убийството на Кашоги, предаде телевизия \"Скай нюз - Арабия\".  Междувременно министерството на финансите на САЩ обяви днес санкции срещу 17 саудитски поданици, свързани със случая. \"Задушавам се\", извикал Кашоги, преди да умре, според турски журналист", "date": "2018.11.15", "title": "Кашоги - упоен и разчленен, саудитски прокурор иска 5 смъртни присъди "}
{"url": "http://clubz.bg/75891-sydyt_otmeni_aresta_na_jurnalist_ot_bivoly_sled_dva_meseca_i_2_dni", "text": "Административен съд-Перник постанови, че заповедите за полицейско задържане на журналиста Димитър Стоянов и на придружаващо го лице са незаконосъобразни, съобщават от \"Биволъ\". Актовете на вътрешното ведомство са били атакувани пред съда ред чрез адвокат Николай Хаджигенов. В решенията си съдиите Любомир Луканов и Слава Георгиева подробно описват нарушенията, които са извършени от органите на МВР при издаването на отменените заповеди. Димитър Стоянов, Атила Биро и придружаващо ги трето лице бяха задържани край радомирското село Егълница вечерта на 13 септември тази година. Биро и Стоянов бяха оковани в белезници, докато се опитваха да спасят от унищожение документи по аферата \"Джи Пи Гейт\", твърдят от разследващия сайт. Спрян е превод от €14 млн. след сигнала за \"Джи Пи Гейт\" Вечерта, когато българският и румънският журналист пристигат край селото, където по думите им се изгарят документи, те биват задържани от патрул на охранителна полиция, заключени са с белезници, а телефоните им са отнети. Това се случва  към 20:50 ч. Малко по-късно и третия им спътник също е задържан. В мотивите към решението на съдия Любомир Луканов по жалбата на Стоянов е написано, че \" . Районното управление на МВР в Радомир е започнало досъдебно производство на 14. 09. 2018 г., за извършено престъпление по чл. 319 от НК . Разследването се води срещу неизвестен извършител за това, че от неустановена дата до 20.30 ч. на 13 09 2018г., в землището на с. Егълница той унищожил чужди или не изключително нему принадлежащи документи с цел да причини на другиму вреда или да набави за себе си или другиго облага. Съдът счита, че за да се приеме съответствие със закона при задържането на Стоянов за срок от 24 часа, следва да са били налице данни, че той е извършил престъпление по въпросния член. Такива обаче липсват. МВР не е успяло да представи годни доказателства, от които да се направи обоснован извод, че към момента на задържането му Стоянов е извършил престъпление или е съпричастен към извършено такова. И в двете съдебни решения се изтъква липсата на посочени фактически основания за издаване на заповед за задържане, което е  , който е  . Съдът отменя заповедите за задържането на Стоянов и спътника му, защото те са акт на неоснователна принуда върху тях,  И двете съдебни решения могат и вероятно ще бъдат обжалвани пред ВАС. Макар да е издадена при идентични условия, заповедта за задържането на Атила Биро остава в сила, защото той не e успял да я оспори пред съда в посочения от закона срок. Клуб Z припомня, че административната принудителна мярка, която представлява по същество \"полицейското\" задържане до 24 часа по Закона за МВР, практически никога не подлежи на съдебен контрол. С ирония може да се каже, че в случая АС-Перник се е произнесъл \"мълниеносно\", защото, ако казусът бе пред свръхнатоварения софийски административен съд, само насрочването щеше да е месеци след атакувания акт на полицията.", "date": "2018.11.15", "title": "Съдът отмени ареста на журналист от \"Биволъ\"... След два месеца и 2 дни"}
{"url": "http://clubz.bg/75739-zapochva_novata_igra_na_sp_%E2%80%9Eklub_z%E2%80%9D", "text": "Новият брой на списание „Клуб Z” е на пазара от тази седмица. Можете да го намерите и в удобния   на сайта ни на хартия или PDF. По традиция списанието пристига при вас с нашата поредна игра. И този път наградите са осигурени от любимото ви списание. Печелившите ще бъдат изтеглени на 15 декември 2018 г., а имената им ще бъдат публикувани на нашите страници във Facebook и в сайта www.clubz.bg. Успех!", "date": "2018.11.15", "title": "Започва новата игра на сп. „Клуб Z”"}
{"url": "http://clubz.bg/75895-finalna_bitka_za_stroitelstvoto_v_pirin_vas_dade_hod_na_deloto", "text": "При засилен обществен интерес се проведе днес заседанието на Върховния административен съд (ВАС) по делото за \"Пирин\". Петчленният състав на ВАС даде ход на делото за плана за управление на националния парк, като природозащитниците жалят липсата на екологични оценки за изменението му. От другата страна е Министерство на околната среда и водите (МОСВ), което оспорва нуждата от въпросните екооценки. Това е същото дело, за което вицепремиерът Валери Симеонов даде заявка, че ако държавата загуби, ще скочи от бургаския мост с релса на врата. Както е известно, през юли тричленен състав на ВАС  решението на Министерския съвет от края на миналата година, с което бе изменен Планът за управление (ПУ) на Национален парк \"Пирин\". Това решение бе взето в последния работен ден на правителството през декември 2017 г. и досега изкарва протестиращи екозащитници на улицата. Мотивите на тричленката на практика се покриваха с тези на обжалващите природозащитници. Съдът отмени спорното решение на кабинета за парк \"Пирин\" Според еколозите изменението в плана трябваше да бъде подложено на задължителна екологична оценка, срещу която се противопоставят както самият минисистър на екологията Нено Димов, така и Валери Симеонов. Според двамата екооценки може да има само за конкретни инвестиционни намерения, а не за изменението на плана. Недоумение имаше и по въпроса какво налага спешното частично изменение в плана при положение, че в момента е в ход изготвянето на чисто нов план. Според еколозите с новия план се отваря вратата за строителни дейности на 48 на сто от територията на парка. Става въпрос за даване на възможност да се правят водохващания. По закон такива може да се правят само за питейни нужди, но витае съмнението, че целта е захранване на ски писти с изкуствен сняг. В същото време правителството мотивира решението си с желание на местното население в района на Банско за изграждането на втори кабинков лифт. Концесионерът \"Юлен\" АД засега е дал само устна заявка, че ще строи такава. Кабинетът жали отмененото от съда решение за Пирин Според магистратите нарушени са разпоредбите на Закона за опазване на околната среда, Закона за биологичното разнообразие и Закона за защитените територии.  От ведомството на Нено Димов повториха и друга - че водохващания извън такива за питейни нужди няма да бъдат правени, просто защото е забранено по закон. Изявлението идва на фона на съществуващите в момента съоръжения за захранване на ски пистите. Симеонов скача от бургаския мост с релса на врата, ако ВАС го пореже за Пирин И допълни: Преди днешното заседание природозащитниците искаха петчленният състав да бъде определен публично, но председателят на съда Георги Чолаков отказа с мотива, че и сега системата била достатъчно публична. Утре Чолаков ще открие международен съдийски форум на съдиите по екологично право към Европейската комисия. ВАС ще се произнесе в едномесечен срок, като първо даде на страните 10 дни, за да оформят бележките си. Кабинетът жали отмененото от съда решение за Пирин Симеонов скача от бургаския мост с релса на врата, ако ВАС го пореже за Пирин", "date": "2018.11.15", "title": "Финална битка за строителството в \"Пирин\". ВАС даде ход на делото"}
{"url": "http://clubz.bg/75887-borisov_i_zaev_zaedno_shte_rejat_lentata_na_magistrala_struma", "text": "В началото на декември ще бъде открита магистрала \"Струма\", която ще е готова в частта Сандански - Кресна, обеща премиерът Бойко Борисов след среща с македонския си колега Зоран Заев. Откриването ще бъде съчетано със съвместно междуправителствено заседание. Той допълни, че България вече работи за разширяване на граничните пунктове между България и Македония, за да стане възможно тяхното по-бързо преминаване. Борисов изрази надежда Скопие скоро да ни стане партньор и в НАТО и ЕС. Той изтъкна, че се работи и активно по възстановяването на паметника на полк. Константин Каварналиев в Дойран, разрушен през 1966 г. при акция за унищожаване на български военни паметници в бивша Югославия. Ще се възстанови и плочата на загиналите стотици български офицери и войници през 1916 г. при битката при Каймакчалан. Накрая той изрично заяви, че бившият премиер на Македония Никола Груевски нито е искал български паспорт, нито му е издаван такъв и нарече това фалшива новина. Според Заев България и Македония са пример за новата реалност на Балканите, защото са създали дух на приятелство и доверие. Той допълни, че продължава да се изгражда и жп инфраструктурата между двете страни. Замислената още през XIX век жп линия София - Скопие с непробития докрай граничен тунел под Осоговската планина още е само полупроект. Това са малко повече от 50 км от Гюешево в България до Беляковци в Македония.  ", "date": "2018.11.15", "title": "Борисов и Заев заедно ще режат лентата на магистрала \"Струма\""}
{"url": "http://clubz.bg/75889-siderov_za_ostavkata_na_simeonov_pitajte_cvetanov_tam_ima_goreshta_vryzka", "text": "Това заяви лидерът на ПГ на \"Обединените патриоти\" Волен Сидеров пред журналисти в парламента днес - в коментар на отказа на премиера да поиска оставката на вицепремиера Валери Симеонов. Борисов нито ще хвърля оставка, нито ще маха Валери Симеонов Лидерът на \"Атака\" заяви, че все още иска оставката на партньора си в малката коалиция. Според него имало и възможност за други \"рокади\" в кабинета - например смяна на външния министър Екатерина Захариева. Ще подкрепи ли България Пакта за миграцията на ООН? Това е мистерия Сидеров коментира и протестите от последните дни, като отбеляза, че властта не реагира адекватно: Ще подкрепи ли България Пакта за миграцията на ООН? Това е мистерия", "date": "2018.11.15", "title": "Сидеров за оставката на Симеонов: Питайте Цветанов, там има гореща връзка"}
{"url": "http://clubz.bg/75888-evrosydyt_postanovi_che_navalni_e_presledvan_po_politicheski_prichini", "text": "Алексей Навални е преследван по политически причини в Русия, реши Европейският съд по правата на човека, предаде Би Би Си. Магистратите са стигнали до заключение, че по отношение на Навални е бил нарушен член 18 от Европейската конвенция по правата на човека.  Опозиционният лидер сезира съда за седем негови ареста в периода 2012-1014 година. При всички тези задържания митивите са били политически, смята Евросъдът.   Преди близо две години Евросъдът присъди в полза на политика 63,6 хиляди евро обезщетение за това, че са били нарушени правата му на свобода на събиранията, както и на свободен и справедлив процес. През април миналата година Русия чрез Министерството на правосъдието обжалва присъдата. С тогавашното решение частично не се съгласи и Навални, който също обжалва. Политикът не беше съгласен, че не са посочени политическите мотиви в действията на руските власти при произнасянето на присъдата. Тогава съдът реши да преразгледа още веднъж делото въз основа на двете жалби. Навални вече три пъти е получавал компенсации, присъдени от Европейския съд за правата на човека. През 2015 г. Русия му изплати 26 000 евро заради административен арест от 15 денонощия, през 2016 г. - 56 хиляди евро по делото  \"Кировлес\", а тази година - 50 000 евро по делото \"Ив Роше\". Русия забрани на Навални да я напуска На 13 ноември т.г. Навални не бе пуснат да замине за Страсбург. Но все пак вчера рано сутринта той е успял да излети с разрешение на властите.", "date": "2018.11.15", "title": "Евросъдът постанови, че Навални е преследван по политически причини"}
{"url": "http://clubz.bg/75893-kristiano_ronaldo_shte_se_jeni_snimki", "text": "Кристиано Роналдо е предложил брак на приятелката си Джорджина и е чул \"да\", пише португалският булеварден вестник Correjo da Manha. Футболистът е купил годежни пръстени и на двамата, като испанката наскоро показа своя в профила си в Инстаграм. Според изданието Джорджина вече започнала да мери булчински рокли и да прави приготовления за сватба. Не се посочва кога двамата ще се венчаят. Кристиано и Джорджина са почти неотлъчно заедно. Преди броени дни тоя я заведе на тенис в Лондон, заедно с първородния си син Кристиано Роналдо-младши. Петкратният носител на \"Златната топка\" и хубавицата са заедно от юни 2016 г. Те се запознава в бутик на \"Гучи\" в центъра на Мадрид, където №7 влязъл, за да си купи летни дрехи. През миналата година Джорджина роди момиченце Алана Мартина. Другите три деца на звездата - Кристиано-джуниър и близнаци, са от сурогатни майки. Джорджина се грижи и за тях. За годеж на двамата се заговорипо време на Световното, когато стана ясно, че Роналдо е подарил на дамата си пръстен за над 600 хиляди евро. Все още няма официален отговор и от двамата на новината. Наскоро Джорджина публично защити любимия си покрай подновеното разследване за изнасилване в САЩ.", "date": "2018.11.15", "title": "Кристиано Роналдо ще се жени (СНИМКИ)"}
{"url": "http://clubz.bg/75879-bsp_jertvite_predizvikvat_domashno_nasilie_patrioti_vinovni_sa_djendyrite", "text": "През объркани и хаотични дебати премина днешното обсъждане в парламента на промените в Наказателния кодекс, криминализиращи домашното насилие.  Макар всички парламентарни групи да се обединиха около законопроекта на ГЕРБ и председателката на парламента Цвета Караянчева, дебатите, както обикновено, изкараха на показ най-свидното на отделните народни представители. Те изобилстваха от любопитни примери, вдъхновени от литература, художествени произведения и личен опит. Как ГЕРБ ще бори домашното насилие вместо Истанбулската конвенция Представянето на законопроекта бе дълго и пространно, подкрепено от \"вдъхновяваща\" (и повтаряна десетки пъти през последните седмици) реч на Караянчева. Бяха посочени основните нови положения в законопроекта - по-голямо наказание за редица престъпления, извършени \"при домашно насилие\", криминализиране на системния психически тормоз, преследването и принудителните бракове. Както и превръщането на домашното насилие в престъпление от общ характер. откри наддаването по примери със следния опит да опише какво е психическият тормоз: Според  обаче примерът е неудачен: Стоянов изказа и тезата, че отношенията в семейството често остават скрити. Според него трябва да се отчита, че домашното насилие е свързано с някакви предшестващи взаимоотношения. И отбеляза:  обаче предложи най-иновативната теза - че за домашното насилие в България е виновен неолиберализмът, донесъл \"морален дефицит\". Защото в патриархалното българско общество домашно насилие нямало. Според него вместо това трябва да се върнем към християнските ценности, в които Богородица е \"върхът на обожание и почитание\", равна със своя син Исус Христос. И повтори стара теза на \"Атака\" - че е нужно връщането на вероучението в училищата, което да научи децата какви са отношенията между половете. Припомняме, че  в началото на годината изказа друга християнска ценност като критика към Конвенцията - Националистът се бе притеснил, че Истанбулската конвенция ще криминализира изнасилването в брака - макар че то е престъпление и по настоящия Наказателен кодекс. Сидеров отсъстваше от днешното заседание. Какви са ценностите на българите през 2018 г. Според   не можем да прилагаме християнските ценности, защото в тях семейството се изгражда върху властта на бащата, а не между равни партньори. Но отбеляза, че не трябва да имаме нереалистични очаквания от законопроекта: Червеният депутат не се посвени да спомене, че депутатите подкрепят законопроекта по други причини: България блокира ЕС да приеме Истанбулската конвенция Според Жаблянов истинската причина за домашното насилие се крие в бедността, а семейството се руши от \"български примитивен капитализъм\". Според   фактите не подкрепят тази теза: Друг   - сподели свой опит след 50 години брак. И от изявиха подкрепа за законопроекта, но тезата им, че жените и децата се нуждаят от защита, предизвика възмущението на депутата от ГЕРБ и бивш културен министър Рашидов атакува и тезата на БСП: В крайна сметка законопроектът мина на първо четене единодушно - със 137 гласа \"за\". Какви са ценностите на българите през 2018 г. България блокира ЕС да приеме Истанбулската конвенция", "date": "2018.11.15", "title": "БСП: Жертвите предизвикват домашно насилие. \"Патриоти\": Виновни са джендърите"}
{"url": "http://clubz.bg/75876-uejn_runi_za_posleden_pyt_s_kapitanskata_lenta_i_%E2%84%9610", "text": "Тази вечер Уейн Руни ще изиграе може би последния си мач с екипа на английския национален отбор - в приятелския мач срещу тима на САЩ от 22 часа на стадион \"Уембли\". Двубоят е прощален за 33-годишния футболист на щатския \"Ди Си Юнайтед\" - повече от година, след като официално се отказа от първия тим на родината си. Също така трябва да помогне за промотиране на фондацията на Руни, която оказва подкрепа на деца в неравностойно положение. Снощи селекционерът на \"трите лъва\" Гарет Саутгейт потвърди нещо, за което британската преса спекулираше в последните дни - Уейн ще носи фланелката с присъщия му №10 и капитанската лента. За последен път.  Най-опитните футболисти в отбора са настояли за това пред Саутгейт и шефовете на Футболната асоциация (ФА) - за да бъде почетен Руни, който е голмайстор №1 на английския национален тим с 53 попадения. Това ще е мач №120 за него под знамената. Стана ясно, че ФА и Руни месеци са водили преговори за участието на нападателя в двубоя. Така той е прокарал идеята място да намери и фондацията му. Асоциацията уточни, че благотворителната организация няма да получи нищо от приходите от билети и реклами. ФА само рекламира набирането на средства и ще позволи продажбата на артикули за тази цел. Също така желаещите могат да даряват по 5 или 10 паунда с sms. Любопитно е, че в последния мач на Руни трима млади английски футболисти може да дебтират за националната селекция. Това са Джейдън Санчо (\"Борусия\" Дортмунд), Калъм Уилсън (\"Борнемут\") и Люис Дънк (\"Брайтън\").", "date": "2018.11.15", "title": "Уейн Руни - за последен път с капитанската лента и №10"}
{"url": "http://clubz.bg/75878-stolichnata_obshtina_nqma_da_kupuva_kyshtata_na_qvorov", "text": "Столичната община няма да купува къщата, в която е живял поетът Пейо Яворов и съпругата му на софийската улица \"Г.С. Раковски\". Имотът е обявен на публичен търг от частен съдия-изпълнител заради дългове на собственика, но въпреки първоначалното си намерение от \"Московска\" 33 няма да участват в продажбата, насрочена за 16 ноември. Общината иска да купи къщата на Яворов Причина за отказа са съдебните спорове по собствеността на имота, както и разминаване в документите за площта му, стана ясно от съобщение на кмета Йорданка Фандъкова във фейсбук. Според възложен от Столичната община правен анализ съществен е рискът общината да плати 1.6 млн. лева за имота и никога да не стане негов собственик или да трябва да води дела за това. Освен това не е приключил и съдебният спор, довел до обявяването на къщата за публична продан. В момента решението в полза на Володя Лозанов се обжалва пред Върховния касационен съд (ВКС), а заседание по делото е насрочено за 19 февруари 2019 г. SOS! Къщата-музей \"Яворов\" е обявена за продажба В случай че ВКС се произнесе в полза на Васил Панчев, основанието за обявената сега публична продан ще отпадне, казва още столичният кмет. Борисов вече знае за Къщата на Яворов. Ще се действа SOS! Къщата-музей \"Яворов\" е обявена за продажба Борисов вече знае за Къщата на Яворов. Ще се действа", "date": "2018.11.15", "title": "Столичната община няма да купува къщата на Яворов"}
{"url": "http://clubz.bg/75885-na_21_noemvri_frenskiqt_syd_kazva_dali_ekstradira_banevi", "text": "Следващата сряда ще стане ясно дали разследваните за източването на завод „Полимери“ Николай и Евгения Баневи ще бъдат екстрадирани в България. Те все още се намират във Франция. Баневи присвоили 1,5 млн. лв., твърдят от спецпрокуратурата Баневи бяха задържани на 26 октомври на летището в Ница. Според адвоката им - на път за София. С тях бяха и трите им деца, които в момента са при семеен приятел на фамилията, обясни Пенар. На заседанието вчера е била обсъдена и молбата на Евгения Банева да бъде пусната от ареста, за да се грижи за децата си. Съдът е отказал. Евгения и Николай Баневи задържани в 8:50 часа сутринта в Ница На въпрос възможно ли е съдът да откаже екстрадицията на Баневи, адвокат Пенар отговори: „Възможно е“. И допълни: Евгения и Николай Баневи са с повдигнати обвинения за присвояване и данъчни престъпления в периода 2010-2011 г. Общият размер на присвоеното имущество е над 1,5 млн. лв., а общият размер на щетата за фиска е над 500 000 лв. В обвиненията не са включени апортите. Главният прокурор Сотир Цацаров вече уточни, че сегашното обвинение е \"отправна точка\" за по-голямо разследване Евгения и Николай Баневи задържани в 8:50 часа сутринта в Ница", "date": "2018.11.15", "title": "На 21 ноември френският съд казва дали екстрадира Баневи"}
{"url": "http://clubz.bg/75883-mej_visi_na_kosym_sdelkata_za_brekzit_syshto", "text": "Британската министър-председателка Тереза Мей се бори да оцелее на поста си след бунт в нейната Консервативна партия срещу проектосделката за напускане на Европейския съюз. От сутринта оставки в знак на протест срещу проекта подадоха министърът за \"Брекзит\" Доминик Рааб и министърката на труда и пенсиите Естер Маквей. Твърди привърженици на \"Брекзит\" в парламентарната група на консерваторите обявиха пред Ройтерс, че (по непотвърдени данни) са събрали задължителния минимум от 48 писма, за да поискат вот на недоверие към собствената си лидерка. Това обаче би бил вот само за нейната смяна, не и против правителството й и не би могъл да доведе до предсрочни избори. Той би се състоял в 315-членната парламентарна група на торите и Мей се нуждае от 158 гласа, за да запази поста си. Министърът за \"Брекзит\" подаде оставка   Главната опозиционна партия във Великобритания остро разкритикува проектоспоразумението . Той каза, че лейбъристите ще гласуват против всяка сделка, която не отговаря на шестте условия, включително получаване на същите изгоди, каквито Великобритания има сега като член на митническия съюз и общия пазар на ЕС. Отделно ирландският външен министър Саймън Ковъни каза днес сутринта пред радио RTE, че проектът е единствената сделка на масата, че алтернатива за момента няма и че той изправя британците пред много труден избор: \"Ето така би изглеждал \"Брекзит\", каза той. Германският министър за Европа Михаел Рот нарече в туитър \"Брекзит\" \"трагедия, която и Шекспир не би могъл да измисли\". Френският министър на икономиката Брюно льо Мер нарече проектоспоразумението за \"Брекзит\" \"добра новина\", но предупреди, че има още път до одобряването и влизането му в сила.   Британската лира поевтиня с 1,5 на сто днес и към 9.40 ч. по Гринуич (11.40 ч. бълг. време) лирата се разменяше за 1,2802 долара спрямо 1,2992 долара снощи към 22 ч. по Гринуич. Това равнище е малко под стойността на британската лира във вторник, преди да бъде обявен проектът за споразумение за \"Брекзит\" и одобрението от правителството на Тереза Мей снощи. За кратко тя спадна до 1,2796 долара - най-ниската стойност от две седмици, съобщи БТА. Лирата силно поевтиня и спрямо еврото, достигайки най-ниска стойност от две седмици. Към 9.40 ч. по Гринуич едно евро се разменяше за 88,32 пенса спрямо 87,05 пенса снощи - спад от близо 1,5 на сто.     Депутатите тори изпращат писма с искане за смяна на лидера си, а следователно и на министър-председателя - до Греъм Брейди, председател на т.нар. Комитет 1922. Подателите им имат опцията за конфиденциалност, т.е. писмата им да бъдат обявени публично само ако и когато те поискат това. Днес консервативна депутатка каза пред Ройтерс, че според нея Брейди вече е събрал достатъчния минимум от писма (48), или 15 на сто от членовете на групата, за да започне процесът. Само той обаче може да каже дали това е вярно. Ако Мей спечели вота, остава лидер и премиер и такова искане срещу нея не може да бъде поставяно за 12 месеца. Ако обаче го загуби, губи постовете си и не може да бъде сред кандидатите при избора за приемник. Вотът се свиква възможно най-бързо на дата, определена от членовете на комитета. Последният такъв вот торите, които тогава бяха в опозиция, свикаха през 2003 година ден след като председателят на комитета съобщи, че необходимият брой писма са събрани. Ако за поста на сваления лидер се явят няколко кандидати, консервативните депутати ги пресяват в серия тайни гласувания, след които остават двама с най-много гласове. Лидер става този от тях, който спечели ново гласуване по пощата от членовете на Консервативната партия.  ", "date": "2018.11.15", "title": "Мей виси на косъм, сделката за \"Брекзит\" също"}
{"url": "http://clubz.bg/75873-djokovich_e_pyrviqt_polufinalist_v_london", "text": "Новак Джокович е първият сигурен полуфиналист на финалите на ATP в Лондон. Това стана възможно след победата на сърбина над Александър Зверев (Германия) с 6:4, 6:1 и трите сета, които играха Марин Чилич (Хърватия) и Джон Иснър (САЩ) - 6:7(2), 6:3, 6:4. Така от група \"Густаво Куертен\" вече има един полуфиналист, а в последния ден утре останалите ще водят битка за другото място на елиминациите. Тогава Джокович ще срещне Чилич, Зверев ще се изправи на Иснър. Равностоен донякъде бе само първият сет в срещата между водача в световната ранглиста и руснака с германски паспорт. След това Ноле беше безкомпромисен и отново показа, че е фаворит № 1 за титлата в зала \"О2 арена\". Доста по-интересна беше битката между Чилич и Иснър. Американецът поведе в сетовете след убедителен успех в тайбрека на първата част. Хърватинът обаче прояви характер и успя да направи нещо забележително - той три пъти проби подаването на гиганта в края на втория и началото на третия сет. Това наклони везните в негова полза. Федерер победи Тийм, остава в играта Тази вечер е развръзката в група \"Лейтън Хюит\". Следобед е мачът Доминик Тийм (Австрия) - Кей Нишикори (Япония), а вечерта с голям интерес се чака сблъсъкът Роджър Федерер (Швейцария) - Кевин Андерсън (РЮА).", "date": "2018.11.15", "title": "Джокович е първият полуфиналист в Лондон"}
{"url": "http://clubz.bg/75884-polovinata_bylgari_vqrvat_che_kabinetyt_shte_zavyrshi_mandata_si", "text": "Около половината българи вярват, че правителството ще завърши четиригодишния си мандат, но всеки четвърти е на обратното мнение - че правителството ще падне от власт предсрочно. Това обясни социологът Добромир Живков от „Маркет линкс” пред бТВ в анализ на данните от проучване на агенцията за електоралните нагласи на гражданите. Изследването е направено в периода 15-24 октомври с извадка от 1032 пълнолетни граждани от цялата страна. Финансирано е от \"Маркет линкс\". Според данните БСП догонва ГЕРБ и ако има избори сега - то двете партии ще са с приблизително еднакъв резултат сред гласуващите българи. Сред всички избиратели ГЕРБ води с едва 2,1% пред социалистите. Нивото на доверие в ГЕРБ е спаднало до 30 на сто, а недоверието е пораснало до 60 на сто, като одобрението се е понижило със 7% от юни до сега.  \"Афис\": БСП минава ГЕРБ. Макар и с по-малко от процент Рейтингът на БСП е със сходни нива доверие и недоверие. При “Обединени патриоти“ може да се отбележи значителен спад спрямо юни тази година. Данните обаче показват, че ако сега има избори, ДПС и \"Обединени патриоти\" биха потвърдили парламентарното си присъствие. Не такава е обаче ситуацията с \"Воля\" на Веселин Марешки. \"Демократична България\" остава с относително високо ниво на електорална мобилизация и е с реален шанс за преминаване на парламентарната бариера от 4%, сочи още изследването. Коалицията обаче е сравнително слабо разпознаваема. Рейтингът ѝ изглежда така: одобрение от около 8% от избирателите, негативна настройка при 60%. В рамките на \"Обединени патриоти\" партията с най-слаба електорална подкрепа в момента е \"Атака\", а ВМРО и НФСБ са относително равнопоставени, каза още социологът. По думите му една от причините за спада в доверието към властта е трагедия край Своге, в която загинаха 20 души, а разследването пое в посока проверка за проблем с пътя. За това за първи път намекна бившият регионален министър Николай Нанков дни след катастрофата с автобуса, а през миналата седмица Елена Йончева от БСП извади протокол от община Своге, с който пътната агенция е била предупредена, че настилката е опасна и трябва да се ремонтира незабавно. Документът е от 2017 г. Йончева вади документ за пътя до Своге, не вярва, че прокуратурата е бухалка Доверието към повечето институции също бележи спад, обясни още социологът. Народното събрание продължава да държи първенството по недоверие. Все по-ниско е и доверието в прокуратурата и съда, става ясно още от данните на \"Маркет линкс\". Това са и институциите с положителен рейтинг според изследването. Според социолога спадът в доверието към президента Румен Радев е по-нисък заради това, че той се е превърнал в изразител на недоволството на хората. Тенденцията при омбудсмана е повишаващо се доверие в институцията.  Политическата класа като цяло се ползва с доверието на едва 9% от българите, като недоверие декларират 69 на сто. През последните месеци общото доверие в държавата и партиите спада.  От анализа на \"Маркет линкс\" става ясно още, че заради публичните скандали през последните месеци се отчита тенденция на засилващи се негативни оценки за посоката на развитие на страната. Критично настроени са 69% от хората, докато едва 23 на сто са с положителна оценка за развитието. 57% от българите са с песимистични очаквания за бъдещето, като делът е по-малък сред младите хора.   Йончева вади документ за пътя до Своге, не вярва, че прокуратурата е бухалка", "date": "2018.11.15", "title": "Половината българи вярват, че кабинетът ще завърши мандата си"}
{"url": "http://clubz.bg/75870-mishel_obama_mnogo_trudno_zabremenqh", "text": "Мишел Обама представи вчера мемоарната си книга \"Да станеш\" в тв предаването на Опра Уинфри. \"Да, аз съм чернокожа\" представя спомените на първата дама и интересни и любопитни факти от живота й с Барак Обама и в Белия дом. В книгата 54-годишната Мишел Обама разказва за трудното си забременяване, за незаинтересоваността си от политиката и неспособността да прости на Доналд Тръмп за полемиката около гражданството на съпруга й Барак Обама. Бившата американска първа дама Мишел Обама ще представи на 5 декември мемоарите си пред пълна зала край Париж. Билетите за предвидените около 4000 места се продадоха за по-малко от 24 часа, съобщи френският й издател, цитиран от Франс прес. Мишел Обама - президент? Срещата с Мишел Обама ще се състои в центъра за сценични изкуства \"Ла Сен мюзикал\" в Булон-Биянкур, западно от Париж. Цената на билетите е между 54 до 99 евро и включва екземпляр от книгата, а 10 процента от местата са запазени за младежи. \n\tИздателство \"Фаяр\" обяви, че на 5 декември авторката ще бъде в Париж, за да представи автобиографичната си книга Becoming (\"Да станеш\"), която излезе на 13 ноември в цял свят и е преведена на около 30 езика. \n\t ", "date": "2018.11.15", "title": "Мишел Обама: Много трудно забременях"}
{"url": "http://clubz.bg/75877-ministyryt_za_brekzit_podade_ostavka", "text": "Британският министър за \"Брекзит\" Доминик Рааб подаде днес оставка в знак на протест срещу сделката на министър-председателката Тереза Мей за напускане на Европейския съюз, предаде Ройтерс. Напускането му разклаща британското правителство в решителен за развода с ЕС момент. Британското правителство одобри споразумението с ЕС за Брекзит Рааб заяви, че планът на Мей заплашва целостта на Обединеното кралство. Тереза Мей допусна, че може да има втори референдум за \"Брекзит\"     Държавните и правителствените ръководители от ЕС ще се срещнат на 25 ноември, за да приемат сделката за раздялата. Мей сега е изправена пред много по-опасна борба - да накара британския парламент да одобри сделката.  Ройтерс цитира британски журналисти, че сред консервативните депутати, подкрепящи \"Брекзит\", гневът е толкова силен, че те могат да поискат вот на недоверие срещу своята лидерка. Това обаче не беше потвърдено веднага. Изходът за Обединеното кралство остава несигурен, коментира агенцията. Сценариите варират от спокоен развод до отхвърляне на сделката на Мей, което потенциално може да я свали от поста и да остави ЕС и Обединеното кралство без споразумение, или дори да доведе до нов референдум за британското членство в ЕС.   Ето откъс от писмото му до Мей, което той публикува във Фейсбук:     Някои депутати в Консервативната партия на Мей казаха, че очакват най-малко 48 писма с искане за вот на недоверие да бъдат депозирани днес до обяд (14 часа българско време) предаде Ройтерс, позовавайки се на репортера от ITV Робърт Пестън. За такова искане трябват 15 процента от членовете на парламентарната група на министър-председателката или 48 депутати. Те трябва да пратят писма с искане за вот на недоверие до председателя на т.нар. \"Комитет 1922\", представляващ законодателите, които не заемат правителствени постове. Тереза Мей допусна, че може да има втори референдум за \"Брекзит\"", "date": "2018.11.15", "title": "Министърът за \"Брекзит\" подаде оставка"}
{"url": "http://clubz.bg/75872-hajde_tozi_pyt_da_opitame_neshto_razlichno_vdqsno", "text": "Идва времето на поредните избори и на поредните надежди за мъдрост и прозрение у лидерите и избирателите вдясно. Шансовете за повече от същото не трябва да се подценяват, но и възможностите за различно поведение са не по-малки. Преди всичко да започна с личните уговорки - не съм член на партия, нямам претенции за нищо, нямам предпочитания към нито един кандидат - изразеното по-долу е просто добронамерена препоръка. Да започнем с очевадното - никой вдясно няма безспорен авторитет и не е в положение да определя сам пътя напред. Веднъж, защото всички са съгрешили, и то достатъчно много и често. Втори път, защото нито една от тези партии не е самодостатъчна освен като политически маргинал. Миналото е славно, но не струва много при избора на правилните решения днес. Договарянията в партийни формати между ръководствата неминуемо изпитват гравитацията на тежката близка история и ще доведат до същите резултати. Има толкова много междуличностни наслоявания, недоверие, че дори и малките спънки се превръщат в извънмащабни бариери. Дори и при добро желание на лидерите то пак последователите и избирателите няма да разпознаят като свое послание \"отгоре\". Логиката, че накрая десният избирател поради липса на алтернатива ще гласува дисциплинирано, без значение от процедури и личности, доказано не работи. Да погледнем фактите - социологическите агенции дават между 8 и 10 процента потенциален електорат на дясно и десноцентристки избиратели от всякакъв спектър извън ГЕРБ. Ако погледнем какво дават дори на най-големите партии вдясно, става ясно, че те трудно могат да мобилизират по-широка от обичайната си твърда подкрепа. А това е далеч от минималната достатъчност за възстановяване на потенциал за въздействие върху политиката.  Един от уроците, който участието на Реформаторския блок произведе, бе, че няма как с малко депутати да реализираш голяма политика, да не говорим за реформи.  Тази цифра - десет процента - остава нереалистичен мираж, тъй като значителна част от избирателите отдавна са преминали в режим на вътрешна емиграция, като са изключили каналите за връзки с партийни послания. Те доброволно са се самомаргинализирали и за да се възстанови доверие и свързаност с тях, трябват откритост и нови подходи, а не да ги бомбардират с класическите партийни мантри. Трябва да се излезе от традиционните предизборни щампи - моят десен кандидат е по-добър от твоя, и от постоянните крамоли. Колкото и да критикувате Патриотичния фронт - националистите у нас постигнаха някаква форма на взаимодействие, дясното не успя. Разбира се, не е сигурно, че подобно фалшиво единение струва много, но поне ражда умение да се ориентираме по значимото и важното. Въпреки че ориентир са европейските избори, малцина се съмняват, че ще имаме и извънредни парламентарни избори. С други думи, едва ли може да се експериментира с утешението, че това са само евроизбори. Шансът десните избиратели отново да се окажат непредставени в следващия европейски и български парламент никак не е малък, но това е по-малкият проблем. Този минимализъм убива дясното, защото го лишава от възможността да може да формира дневния ред на обществото, да лидира и определя бъдещето на нацията. Ако оставим партиите да се договарят за общи кандидатури във или извън коалиции, съдейки по близкото минало, вероятността от неразбирателство е значителна. Затова едно от възможните и достъпни решения са предварителните избори, които първо ще определят зоната на потенциална електорална самоидентификация вдясно, както и да реализират първични дебати за посоката - вътре в рамките на съмишленици, без предварителни условия. Така не само в процеса на кампанията за предварителните избори ще се катализира енергията на солидарността и заедността, и то върху важни и предметни теми за европеизма и бъдещето на ЕС, които отсъстват във всекидневието ни, но съпричастността може да генерира доверие към кандидатите, като им гарантира подкрепа и на самите евроизбори.  Разбирам, че в рамките на \"Да, България\" има вече извършена подготовка за подобни вътрешни избори. Не вярвам да съществуват особени пречки за разширяване на обхвата както с повече кандидати, така и с предварителната регистрация и гласуването. Освен всичко друго ще се демонстрират възможностите на електронното гласуване във време, в което институции съзнателно не изпълняват законите за неговото въвеждане. Предварителната регистрация е важна част, за да могат освен партийните членове и твърдите ядра да се приобщят и гражданските квоти и всеки, който смята, че балансите в обществото и в политиката са нарушени. Да не забравяме, че огромна част от този \"десен\" електорат беше загубен през годините и проблемите на индетификацията на новите избиратели не са решени.  Още веднъж - тези евроизбори не са обикновени. Мобилизацията на Путиновата кохорта - сред националисти, радикали, евроскептици, включително мащабите на финансиране, основно през руски и свързан с Русия местен бизнес, е на безпрецедентно равнище. Поставената задача е в следващия Европарламент една трета от депутатите да бъдат симпатизанти на Кремъл. След регистрация за участие, която става по електронен път, идва етапът на издигане на кандидати. Няма никаква причина да се поставят ограничителни условия за регистрация, но си мисля, че е добре да има графи, които да дават възможност за посочване на партийна принадлежност, гражданска квота или друго сдружение.  Издигането на кандидатите може да е от партия или гражданско сдружение, но за да не се претовари списъкът с национални кандидати (защото евроизборите са такива), трябва да се въведе \"отсичаща\" граница от примерно 5000 души за независим кандидат (цифрата е условна). Подписките за подкрепа също могат да бъдат електронни. След което се съставя национална листа на кандидати, която е предмет на предварителните избори. Има доста технически подробности, които могат да се изчистят в рамките на добронамерена дискусия, и целта на този призив не е да опиша в подробности процедурата, а посоката. На пръв поглед може да изглежда, че предварителни избори поставят традиционните партии в неблагоприятно положение, тъй като изваждат от тяхното поле на изключителност правото да посочват за кого да гласува десният избирател. Но времената са други. Партийно определени кандидати не могат да стигнат до по-широк кръг от потенциални избиратели. Без да участват в предварителни избори, те трудно ще бъдат припознати като общи десни кандидатури. Освен това крайно време е да се даде възможност за открита политическа конкуренция, а не предимство на кандидати, които познават по-добре вътрешнопартийните механизми, където съсредоточават усилията си, но колчем излязат на пазара на националната политика в чужда, често враждебна среда, губят състезанието за умовете и сърцата. Трябват ни хора, които умеят да се борят, които са независими бойци, които владеят изкуството на убеждението, на дебатите, които не само имат визия за бъдещето, но и умеят да откроят алтернативата на днешния крен към популизъм и национален егоизъм, като в същото време знаят да бранят своите ценности - демокрацията, човешките права и свободи. Това е според мен пътят на единодействието и базисната солидарност в дясното пространство. Силните кандидати ще се откроят сами и в процеса на предварителните избори, ще генерират тяга, която ще им бъде необходима, за да ги изведе в по-висока орбита на реалните избори през следващата година.", "date": "2018.11.15", "title": "Хайде този път да опитаме нещо различно вдясно"}
{"url": "http://clubz.bg/75861-sasht_prizovaha_ungariq_i_sysedite_j_da_skysat_gazovite_vryzki_s_rusiq", "text": "Американският министър на енергетиката Рик Пери призова Унгария и нейните съседи да отхвърлят руските газопроводи, за които Вашингтон настоява, че се използват като инструмент за натиск и контрол на Москва върху Централна и Източна Европа. \"Турски поток\" излезе на суша, Путин и Ердоган харесват това \"Русия използва проекта за газопровод \"Северен поток 2\" и \"Турски поток\", за да се опита да укрепи контрола си върху сигурността и стабилността на Централна и Източна Европа\", посочи американският министър на енергетиката по време на визитата си в Будапеща. Унгарският външен министър Петър Сиярто заяви обаче, че \"Турски поток\", който е в процес на изграждане от Русия до Турция, е добра новина за Унгария. С годишен капацитет от 5 млрд. до 6 милиарда куб. метра едно от неговите \"разклонения\" ще докара газ на южната граница на Унгария по нов маршрут, през Сърбия. България, Унгария и Сърбия със споразумение за газа от \"Турски поток\" Администрацията на президента на САЩ Доналд Тръмп се стреми да насърчава закупуването на втечнен газ от Съединените щати или други доставчици, вместо да увеличава дела на закупуваното от Русия синьо гориво, отбелязва Ройтерс. Унгария до голяма степен зависи от Русия за доставките на природен газ, които идват най-вече чрез газопровод през Украйна. Русия също така изгражда два нови ядрени реактора в унгарската АЕЦ \"Пакш\".  Австрия ще съди Еврокомисията заради АЕЦ в Унгария, финансирана от Русия Сиярто заяви, че е поискал помощ от САЩ в подкрепа на диверсификацията на Унгария. Газовата връзка все още не е в състояние да осигури внос на синьо гориво от Черно море през Румъния. Дългосрочното споразумение между Москва и Будапеща за доставки на газ изтича през 2020 г. България, Унгария и Сърбия със споразумение за газа от \"Турски поток\" Австрия ще съди Еврокомисията заради АЕЦ в Унгария, финансирана от Русия", "date": "2018.11.15", "title": "САЩ призоваха Унгария и съседите й да скъсат газовите връзки с Русия"}
{"url": "http://clubz.bg/75874-vlastite_v_sofiq_gruevski_ne_e_bylgarski_grajdanin_ne_e_i_iskal_da_byde", "text": "Нова интрига се заплете около бившия македонски премиер Никола Груевски, който беше обявен за издирване, а по последна информация е избягал в Унгария и даже се крие във вила на премиера Виктор Орбан. Как Груевски е успял да достигне през границите до колегата си от ЕНП, е въпрос, който се появи в унгарски и македонски медии. Унгарското издание \"Непшава\" излезе с версия, според която той е използвал български паспорт. \"Направете проверка при българските власти\". Това е краткият отговор пред журналист от \"Непшава\" на представител на унгарското правителство, който отговаря за правните въпроси свързани с молбата на Груевски за получаването на политическо убежище в Будапеща.  Осъденият Груевски търси политическо убежище в Унгария Българските власти побързаха да опровергаят подобни твърдения. Унгарските власти заявиха, че Груевски е обявил желанието си да търси убежище в представителство на страната в неупомената държава извън Македония и че Будапеща по никакъв начин не е подпомогнала напускането му, предаде \"Ройтерс\".  Говорител на правителството спомена, че Унгария все още не е получила официална молба от Скопие за екстрадицията на Груевски и добави, че ако това се случи, тя ще бъде разгледана . Груевски е осъден на две години затвор по делото \"Танк\" за закупуването на служебния му „Мерцедес“ за 650 000 евро. Груевски се укривал във вила на Орбан От лятото на 2017 г. бившият македонски премиер е без паспорт и има забрана за напускане на страната си. Повечето унгарски медии определят случая като \"тежък скандал\" поради отношението на властите към Груевски.  Будапеща обяви, че ще разгледа искането на Груевски, който доминираше политиката в Македония за близо десетелетие до 2016 г. Подобна стъпка много вероятно ще ядоса Скопие, което издаде международна заповед за задържането на избягалия бивш премиер. Властите в Будапеща отказват да дадат подробности къде се намира в момента беглеца, както и с какъв паспорт е пристигнал в страната. През 2017 г. Орбан публично подкрепи Груевски по време на предизборна кампания за местните избори, които завършиха с поражение за ВМРО-ДПМНЕ. Сега унгарското правителство твърди, че иска да запази добрите си отношения със социалистическия кабинет на Зоран Заев. Това не попречи на говорител на управляващата партия \"Фидес\" да обяви, че Груевски е \"бил преследван и тормозен от лявото правителство в Скопие, което има очевидната подкрепа на Сорос\". Зад океана обявиха, че Груевски е виновен и призоваха бившия премиер да си излежи присъдата в Македония.САЩ считат, че Никола Груевски, който поиска политическо убежище в Унгария, трябва да излежи присъдата си от две години в родината си, пише \"Политико\".    Груевски се укривал във вила на Орбан", "date": "2018.11.15", "title": "Властите в София: Груевски не е български гражданин, не е и искал да бъде"}
{"url": "http://clubz.bg/75862-bez_hora_v_kletki_v_ruskite_sydilishta", "text": "В руския парламент е внесен законопроект, който забранява използването на клетки и стъклени кабини в съдебната зала, съобщи Интерфакс. Вносители са група сенатори начело с председателя на комитета на Съвета на федерацията Андрей Клисас по конституционно законодателство и държавно устройство. Проектът предлага промяна в Наказателно-процесуалния кодекс, с която се забранява \"поставянето на заподозрени, обвиняеми или подсъдими в защитни кабини в процесуалната зона на съдебните зали, както и използването на други конструкции, които не позволяват на тези лица да комуникират с адвоката\". Целта на законодателното предложение е да подобри хуманното отношение към хората, заподозрени или обвинени в престъпление, става ясно от мотивите към законопроекта. Поставени в защитна кабина, те са физически и психологически изолирани от съдебното заседание, преди всичко засягат контакта с адвокат и съответно правото да получат квалифицирана правна помощ според инициаторите. Според тях клетките също така имат морално и психологическо влияние. През юли тази година председателят на Съвета на федерацията Валентина Матвиенко се обяви срещу клетките. \"Да се държат хора в клетки пред телевизионните камери, без да са обвинени в нищо, невинни, докато процесът продължава - е нечовешко, недостойно, на този човек ние му разбиваме живота... Когато имаме серийни убийци, когато се разглеждат престъпленията на хора, представляващи заплаха - това е едно. Но когато имаме наказателни дела на друго ниво - добре, защо? Това унижава човешкото достойнство.\" През февруари миналата година Европейският съд по правата на човека (EСПЧ) в Страсбург присъди 18 000 евро на трима руски граждани, които са били държани в клетка по време на съдебния процес срещу тях и така е било унизено човешкото им достойноство. Последваха и други решения на ЕСПЧ за руснаци, държани в клетки или т.нар. аквариуми - стъклени кабини с рамки от стомана. Самите аквариуми пречат на контакта подсъдим - адвокат повече отколкото клетките, тъй като обвиняемият не чува почти нищо, а при говорене на висок глас чуват и останалите. През 2016 г. ЕСПЧ, разглеждайки жалбата на московчанина Ярослав Белоусов (студент, осъден на 2 години и половина в колония заради участие в  митинг за честни избори в Москва през 2012 г.), постанови, че тези стъклени заграждения не осигуряват хуманни условия на подсъдимия и не му дават възможност ефективно да се защитава, съветвайки се с адвоката си.", "date": "2018.11.15", "title": "Без хора в клетки в руските съдилища"}
{"url": "http://clubz.bg/75859-gnevyt_na_jyltite_jiletki", "text": "Със спадащ рейтинг в социологическите изследвания президентът Еманюел Макрон ще се изправи в събота пред гнева на \"жълтите жилетки\", движение на френските шофьори, раздразнени от покачващите се цени на горивото, които планират да блокират пътища и да стигнат до президентския дворец. Тази акордеонистка и хипнотерапевтка стана едно от лицата на движението \"жълтите жилетки\",кръстено на светлоотразителните жилетки, задължителни във френските автомобили в случай на инцидент. Това е разнородно движение с мащаб, който трудно може да се прецени. Протестиращите ругаят безразборно различни мерки, които засягат шофьорите, най-вече повишаването на цената на горивото. Макар че цената на горивото разпали гнева, движението на \"жълтите жилетки\" се вписва в по-общо отхвърляне на Еманюел Макрон, възприеман от част от населението като \"президент на богатите\", неспособен да разбере всекидневието на \"истинската Франция\", която живее далече от големите градски центрове. \"Единственото нещо, което може днес да успокои огромния гняв в страната, е възстановяване на данъка върху богатството\", увери през миналата седмица по телевизията Жаклин Муро, имайки предвид данъчно облагане на богатите, частично премахнато през миналата година. Няколко полемики за издръжката на президентската институция - нов сервиз за хранене, проект за изграждане на плувен басейн в лятната президентска резиденция... - изпъстриха началото на мандата на Еманюел Макрон, който понастоящем има под 30 процента одобрение. Въпреки критиките Еманюел Макрон засега поема риска от спад в популярността му и уверява, че тези мерки са необходими, за да поеме Франция по пътя на екологичния преход. Но според някои анализатори френският президент може и да не е схванал мащаба на недоволството на тази \"провинциална Франция\", тези селски или полуселски райони, които страдат от закриването на някои обществени услуги, от обезлюдяване и от недостатъчен обществен транспорт. Изправено пред опасността от блокиране на пътища и магистрали в събота, правителството обеща да намери решения за домакинства, принудени всекидневно да използват колите си. По-специално то трябва да обяви повече предимства при закупуване на екологично чисто превозно средство и за разширяване броя на получателите на енергиен чек, средство за подпомагане на разходите за електричество и газ или за енергийно обновяване. Остава да видим дали тези съобщения ще бъдат достатъчни, за да успокоят до събота гнева на \"жълтите жилетки\", който продължава отколешна френска традиция на оспорване, най-вече на данъците. Броят на демонстрантите в събота би могъл да послужи на президента като барометър за отношението към трудните реформи в пенсионното осигуряване и в обществените услуги, които още са в неговия дневен ред. \"Социалните и териториалните неравенства би трябвало по-добре да се вземат под внимание. Това оспорване на данъци разкрива и пукнатините във френското общество\", опасява се Алексис Спир.", "date": "2018.11.15", "title": "Гневът на \"жълтите жилетки\""}
{"url": "http://clubz.bg/75868-bijuta_na_mariq_antoaneta_prodadeni_za_43_miliona_dolara", "text": "Сто бижута на фамилията Бурбон-Парма се продадоха за рекордните 53,2 милиона долара на търг в Женева, съобщи аукционната къща \"Сотбис\", цитирана от Ройтерс и Франс прес. \n\tТова е световен рекорд за кралска колекция от бижута. \n\tДесет от бижутата са принадлежали на Мария-Антоанета, съпругата на френския крал Луи XVI. Те са се продали за общо 43 милиона долара при оценка 3 милиона долара, предаде Франс прес. \n\tНапример диамантена брошка, оценена преди търга на 80 000 долара, е достигнала 1,75 милион долара. \n\tЗвездата на търга бе диамантеното висящо украшение (пандатив) с внушителна естествена перла, което бе оценявано между 1 и 2 милиона долара. То бе продадено за 36,427 милиона долара, което е световен рекорд за перла. Купувачът е частно лице, пожелало да запази анонимност. Наддаването на този конкретен накит е продължило 10 минути. \n\tПрез март 1791 г., когато крал Луи XVI, съпругата му и децата им се подготвят за бягство от Франция и Революцията, опитът за което впоследствие е осуетен, кралските бижута са изпратени в Брюксел, където пребивава доверено лице на Мария-Антоанета. Довереникът ги приема и ги предава на австрийския император и племенник на кралицата. По-късно императорът ги връща на дъщерята на Мария-Антоанета, Мария-Тереза Френска.  \n\tМария-Антоанета е гилотинирана на 16 октомври 1793 г., пише БТА.", "date": "2018.11.15", "title": "Бижута на Мария-Антоанета продадени за 43 милиона долара"}
{"url": "http://clubz.bg/75867-makron_gneven_franciq_e_syyuznik_a_ne_vasal_na_sasht", "text": "Френският президент Еманюел Макрон заяви, че Франция и САЩ са дълговечни съюзници, които трябва да се отнасят с уважение един към друг и че Франция е съюзник, а не васал на САЩ в реакция на нападки на президента на САЩ Доналд Тръмп в Туитър, предадоха Ройтерс и ТАСС. \n\tВ пет туита след посещението си във Франция Тръмп разкритикува този важен съюзник на САЩ за това, че почти е бил победен от Германия през Втората световна война и за ниския рейтинг на Макрон. Тръмп атакува Макрон заради идеята му за европейска армия Тръмп е много обиден на Макрон Тръмп е много обиден на Макрон", "date": "2018.11.15", "title": "Макрон гневен: Франция е съюзник, а не васал на САЩ"}
{"url": "http://clubz.bg/75871-borisov_nito_shte_hvyrlq_ostavka_nito_shte_maha_valeri_simeonov", "text": "В едночасово интервю по bTV тази сутрин премиерът Бойко Борисов обяви, че няма да подава оставка заради протестите, че вицепремиерът Валери Симеонов ще запази поста си, че президентът Румен Радев търси конфронтация с него и ГЕРБ - макар самият Борисов да не го е нападнал нито веднъж. Валери Симеонов: Исканията за оставката ми са несъстоятелни Интервюто, дадено в кабинета на Борисов в Министерския съвет, бе придружено с припомняне на успехите на Борисовото правителство и тежкото наследство от последното такова на БСП. Рафтовете на премиерския кабинет се оказаха пълни единствено със снимки от негови срещи и посещения, най-прясната от които от Обединените арабски емирства, както сподели самият Борисов. В кадър често попадаше и бюст на Васил Левски. Водещият на сутрешния блок на bTV Антон Хекимян започна интервюто с въпроса за протестите на майките на деца с увреждания, които вече повече от месец настояват вицепремиерът Валери Симеонов да подаде оставка заради репликата си към тях, че са \"едни кресливи жени\" с \"уж болни деца\". В отговор Борисов припомни колко много е направил кабинетът, за да реши проблемите на майките на деца с увреждания, за отпуснатите 150 милиона лева в проектобюджета за догодина, за законите за личната помощ и за хората с увреждания. И сега \"едно непремерено и обидно изказване ги върна на улицата\". Запитан дали смята, че е искрен с извинението си, премиерът заяви: \"Според мен е искрен, защото и той има човек с увреждания и знам колко трудно и тежко го понася.\" Борисов заяви, че оставката на Валери Симеонов не се обсъжда от правителството. \"Оставката на Валери Симеонов стои на дневен ред при Патриотичния фронт, т.нар. \"Обединени патриоти\", каза той. Относно протестите срещу цените на горивата, прераснали в искания за оставки на правителството, Борисов заяви, че в момента с 20 стотинки са паднали цените на горивата и ще продължат да падат, защото цената на петрола пада. По думите му държавата в лицето на правителството няма повече възможности да поевтини горивата, защото означава да намали акциза. Държавата държи нисък акциза на горивата - \"услужва\" на \"Лукойл\" На въпрос, че ниските доходи са изкарали хора на улиците и дали те не са големият проблем, Борисов отново изброи колко много пари се раздават с бюджет 2019 - за учители, за бюджетни заплати, за хора с увреждания и т.н. Борисов отвори чувала с подаръците Помолен да коментира изявление на лидера на БСП Корнелия Нинова по тази тема, той запита риторично:  Той отхвърли категорично идеята, че може да има нов кабинет с нова конфигурация в парламента, като заяви, че ако се стигне дотам, ще се мине през избори. Относно социологически прогнози, че разликата между ГЕРБ и БСП се топи, той заяви, че въпреки \"яростните атаки всеки ден отвсякъде и за две години те не могат да ни стигнат, а в Гърция опозицията води с 11% пред управляващите\". И добави по повод протестите: \"...Разбира се, че има платени, че има партийни намеси... Е, те се виждат. И това е нормално - опозицията да подкрепя протестите, защото те във всички случаи подлагат управлението на изпитание. Но именно с подобни изпитания БСП за две години не може да достигне това, за което претендира, че иска да управлява.\" По темата за предложения  и избран за конституционен съдия Атанас Семов и коментарите на президента Борисов припомни, че по време на втория му кабинет е бил предложен за \"европейски адвокат\". В началото на ноември 2015 г. тогавашният правосъден министър Христо Иванов инициира оттеглянето на бългаската кандидатура за генерален адвокат в Съда на Европейския съюз в Люксембург на доц. Атанас Семов. След изслушване на 30 октомври органът на ЕС, който дава становище по годността на кандидатите за съдии и генерален адвокат в Европейския съд, е дал отрицателно становище по кандидатурата на доц. Семов поради липсата на достатъчен професионален опит на високо ниво. Както българското законодателство изисква минимум 12 години стаж за заемане на най-висша съдебна длъжност – съдия във Върховен съд, така и критериите на избора на генерален адвокат изискват поне 12 години юридчески стаж или да е юрист с призната компетентност. И така се стигна до изявлението на президента, свързано с четвъртата власт, при което Борисов влезе в дискусия с Хекимян. Така Борисов прехвърли темата към полето на журналистите и че едва ли не те са си виновни за състоянието на медийната среда в България, която непрекъснато се срива в класациите за свобода на словото. Не бързайте да благодарите. Дарът е данайски Борисов обясни, че България остава най-бедна в ЕС, \"защото сме тръгнали от под водата\". Той заяви, че няма да спори с президента, но не може, \"когато говориш за партия държава, да не споменеш БСП или че за 50 години управление на БСП да не би да сме били по-богати\". Освен това подчерта, че досега не си е позволил нито една квалификация към президента Радев. Вметна, че повишението на депутатската заплата с 90 лева поради повишението на средната заплата в обществения сектор, на чиято база се изчисляват и възнагражденията на народните представители, не подминава и президента, чиято заплата става 11 000 лева. Въпросите не подминаха и акциите на прокуратурата, и арестите на известни бизнесмени, за което Борисов заяви, че \"няма акция \"Олигарх\". Запитан защо по време на българското председателство на Съвета на ЕС гостите са били настанявани в хотел на фамилията Арабаджиеви, които са сред обвиняемите, Борисов заяви: \"Ми тези хотели само имаме, всичко беше препълнено, имаме 3-4 големи хотела.\" Десетима са задържани при акцията в хотелите на Ветко Арабаджиев, той - в чужбина, синът му в ареста В действителност фирма ВГ АД бе определена за изпълнител на обществената поръчката с предмет \"Хотелско настаняване за ръководителите на делегации и техните придружители при провеждане на българското председателство на Съвета на Европейския съюз през 2018 г.\". Поръчката бе обявена от Министерството на европейското председателство, ръководено от Лиляна Павлова, което продължи да работи и след края на юни т.г. - до края на 2018 г. Дружеството, спечелило търга, е собственост на Вълчо и Маринела Арабаджиеви. Самите Арабаджиеви, както и семейство Николай и Евгения Баневи, така и не са върнати в България. Ще ги намерят, ще ги намерят, каза Борисов в отговор на коментар на водещия, който припомни този факт. Искри на отмъщението (бг версия)  Относно акцията с арестуваните над двайсетина по повод аферата с българско гражданство в Държавната агенция за българите в чужбина Борисов заяви, че отново \"Обединени патриоти\" ще предложат кандидатура за този пост. На въпрос, че има твърдения, че ВМРО, чийто човек е бившият шеф на ДАБЧ Петър Харалампиев, се финансират от корупционните схеми, премиерът отговори: Ще подкрепи ли България Пакта за миграцията на ООН? Това е мистерия Относно факта, че България няма да подкрепи Пакта за миграция на ООН, премиерът заяви, че е направено, \"защото в тази обстановка знаем какво ще се говори\". България е единствената държава, която успя да се справи с миграционния поток, благодарение на нейните служби, граничари и двустранното ни споразумение с Турция, каза Бойко Борисов. Държавата държи нисък акциза на горивата - \"услужва\" на \"Лукойл\" Борисов отвори чувала с подаръците Не бързайте да благодарите. Дарът е данайски Десетима са задържани при акцията в хотелите на Ветко Арабаджиев, той - в чужбина, синът му в ареста Искри на отмъщението (бг версия)  Ще подкрепи ли България Пакта за миграцията на ООН? Това е мистерия", "date": "2018.11.15", "title": "Борисов нито ще хвърля оставка, нито ще маха Валери Симеонов"}
{"url": "http://clubz.bg/75869-tereza_mej_dopusna_che_moje_da_ima_vtori_referendum_za_brekzit", "text": "Британският премиер Тереза Мей призна, че \"Брекзит\" може да бъде спрян, като е възможно да има нов референдум, пише вестник  . Излагайки причините за необходимостта да бъде подкрепено предложеното от нея споразумение, тя описа възможните алтернативи като \"Брекзит\" без споразумение или изобщо да няма \"Брекзит\". Евроскептиците вероятно ще бъдат допълнително огорчени от клауза в проекта за сделка от 585 страници, която позволява неопределено разширение на преходния период, като текстът просто казва, че може да продължи до 20ХХ, пише изданието. На въпрос какво е имала предвид с изявлението, че въобще може да няма \"Брекзит\", нейният говорител каза: Британската преса подробно разглежда договореното споразумение между Обединеното кралство и Европейския съюз, като се обръща особено внимание на разногласията в кабинета и в Консервативната партия на премиера, като се акцентира върху т. нар. предпазен механизъм, който ще постави граница между Северна Ирландия и останалата част от Великобритания. Именно тази клауза може да предизвика остра полемика в парламента и да доведе дори до вот на недоверие срещу Тереза Мей, съобщава \"Фокус\". Кабинетът на Тереза Мей одобри споразумението с ЕС, прикривайки недоволството сред министрите, пише британският вестник    Тереза Мей заплаши недоволните в своята партия, че може изобщо да няма \"Брекзит\", след като тя прокара сделката си с ЕС през разделения кабинет. Естер Маквей, министърът по въпросите на социалните грижи, се смяташе, че е на прага да напусне снощи след спорове в края на маратонова петчасова среща. Въпреки че Маквей беше един от деветте старши министри, които критикуваха сделката, Тереза Май излезе, заявявайки, че е осигурила подкрепата на кабинета за \"решителна стъпка\" към финализирането на \"Брекзит\" на специална среща на лидерите на ЕС на 25 ноември. Британското правителство одобри споразумението с ЕС за Брекзит Министър-председателката обаче призна, че е изправена пред \"трудни дни\", след като Джейкъб Рийс-Мог, лидер на „брекзитърите“, отхвърли проектоспоразумението, заявявайки, че ще направи Великобритания \"постоянен васал\" и предупреди, че може да предизвика вот на недоверие. Тереза Май трябва да си осигури подкрепата на депутатите от Камарата на общините, където се очаква гласуването да е на 18 декември. Говорейки пред офиса си, тя каза: \"Когато премахнете детайлите, изборът пред нас е ясен: тази сделка, която дава резултат от гласуването на референдума, който възстановява контрола над нашите пари, закони и граници, слага край на свободното движение на хора през границите, защитава работните места и сигурността на нашия съюз; или да напуснем без никаква сделка, или изобщо да няма \"Брекзит\". Публикуването на документите само добави въпроси как ще работи споразумението. Те показват, че министрите са се договорили, че Великобритания ще влезе в неограничен митнически съюз с ЕС, ако не бъде намерено решение за предотвратяване на твърда граница в Северна Ирландия до края на преходния период през декември 2020 г. Обединеното кралство има право да удължи преходния период, но все още не е ясно колко дълго. Няма да има едностранно право на отказ от предпазния механизъм и Великобритания няма да може да реализира сделки за свободна търговия през това време. Тя може да поиска да се оттегли, но окончателното решение ще се състои в независим арбитражен комитет, чиито членове ще бъдат номинирани от двете страни. Великобритания би могла да избере да удължи преходния период като алтернатива, но ще трябва да договори бюджетни плащания с Брюксел. Като част от митническото споразумение Великобритания се ангажира да поддържа и спазва всички нови европейски правила за опазване на околната среда, както и разпоредби, които обхващат правата на работниците. Освен това в ход, който ще разгневи Демократичната юнионистка партия (ДЮП), правителството също така прие, че Северна Ирландия ще трябва да следва допълнителни правила на единния пазар, които няма да се прилагат другаде. Това ефективно ще създаде регулаторна граница в Ирландско море, нарушавайки една от червените линии на ДЮП, и по-вероятно е партията да гласува против сделката. Девет души изразиха резерви по време на вчерашното заседание на кабинета:   - министър за \"Брекзит\",  – председател на парламента,   - главен прокурор,   – министър по въпросите на развитието,  , министър на околната среда,   – външен министър,   – вътрешен министър,   – председател на Камарата на лордовете, и министър  . Планът за \"Брекзит\" на Тереза Мей означава разделен кабинет, разделена партия и разделена нация, пише британският вестник  . Тереза Май ще започне битка с високи залози, за да прокара проектоспоразумението през парламента в четвъртък, след като получи подкрепата на нейния дълбоко разделен кабинет по време на изпълнено със спорове 5-часово заседание на кабинета. Пред своя офис в сряда вечер Мей каза, че вярва \"с ума и сърцето си\", че споразумението ѝ е най-доброто за Великобритания - а единствените алтернативи: или липса на споразумение, или изобщо да няма \"Брекзит\". Тя каза, че нейните министри са взели \"колективно\" решение да финализират сделката в Брюксел, която след това ще трябва да се върне в парламента за одобрение, но беше ясно, че има значително несъгласие. Имаше редица недоволни гласове от страна на министрите, подкрепящи \"Брекзит\", като срещата надхвърли планираната продължителност с два часа. Един източник от кабинета е казал, че министърът на околната среда Майкъл Гоув е единственият „брекзитър“, подкрепил споразумението. Източници на кабинета съобщиха, че Естер Маквей, социален министър, е реагирала най-остро срещу проектоспоразумението и е предупредила за хаос, ако правителството загуби вота в парламента. Според информациите 11 министри са изразили резерви срещу споразумението. В рамките на няколко минути от публикуването на документите Джейкъб Рийс-Мог, лидерът на „брекзитърите“ в парламента, е писал до всички колеги от Консервативната партия да отхвърлят споразумението, като не изключва и искане на вот на недоверие срещу премиера. Братът на Джонсън: Сделката за \"Брекзит\" е ужасна грешка Депутати от Консервативната партия определят споразумението с ЕС за \"Брекзит\" като „неприемливо“, пише британският вестник . След като на \"Даунинг стрийт\" 10 се проведе петчасово заседание на кабинета, министрите се съгласиха с крехко мнозинство да подкрепят споразумението, подготвено с преговарящите в Брюксел. Депутатите сега се изправят пред избора да подкрепят сделката, която довежда докрай референдума за \"Брекзит\" от 2016 г. или \"да има \"Брекзит\" без споразумение, или никакъв \"Брекзит\" изобщо\", каза Тереза Мей. И въпреки успеха си да убеди кабинета си да подкрепи плановете й Тереза Май вчера се изправи пред нарастващото недоволство сред депутатите от нейната партия. Според някои от тях дори е възможно да бъде поискан вот на недоверие на премиера. Тереза Май също се изправи пред конфликт с Арлайн Фостър, лидер на нейните парламентарни съюзници в Демократичната юнионистка партия, относно потенциалното въздействие на сделката върху Северна Ирландия. Заплашвайки да сложи край на парламентарния си съюз, Фостър каза за сделката:   Братът на Джонсън: Сделката за \"Брекзит\" е ужасна грешка", "date": "2018.11.15", "title": "Тереза Мей допусна, че може да има втори референдум за \"Брекзит\""}
{"url": "http://clubz.bg/75875-trymp_i_kim_shte_se_vidqt_dogodina", "text": "Вицепрезидентът на САЩ Майк Пенс заяви днес, че президентът Доналд Тръмп планира да се срещне догодина с лидера на Северна Корея Ким Чен Ун. Тръмп обаче няма да повтори минали грешки и да допусне Ким да не изпълни обещанията си за спиране на оръжейните си програми. Така бяха опровергани предишни изявления, включително на президента Тръмп, че срещата ще бъде скоро още тази година. Помпео при Ким за втора среща с Тръмп \"възможно най-скоро\" САЩ и КНДР обсъждат организирането на втора среща на високо равнище след разговорите си в Сингапур през юни. Целта е на нея да се положат основите за прекратяване на ядреното противопоставяне между двете страни, предаде Ройтерс.  И допълни: Американски мозъчен тръст съобщи в понеделник, че е установил разположението на поне 13 от вероятно 20 активни и необявени ракетни бази в Северна Корея. Това показва колко сериозни са предизвикателствата пред американските преговарящи, които се надяват да убедят Ким да се откаже от оръжейните си програми.  Тръмп: Влюбени сме с Ким Чен Ун Пенс каза, че с южнокорейския президент са се договорили да работят в тясна координация за организирането на втора среща на високо равнище между САЩ и Северна Корея. Вашингтон ще продължи да оказва \"максимален натиск\" върху Пхенян, запазвайки санкциите срещу него.  Тръмп и Ким може пак да се видят. Скоро Тръмп: Влюбени сме с Ким Чен Ун Тръмп и Ким може пак да се видят. Скоро", "date": "2018.11.15", "title": "Тръмп и Ким ще се видят догодина"}
