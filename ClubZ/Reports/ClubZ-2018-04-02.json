{"url": "http://clubz.bg/66209-nov_propusk_v_sigurnostta_na_letishte_sofiq_mvr_pak_proverqva", "text": "Седмица след скандала с допуснати в България хора, които не са минали задължителната паспортна проверка, от МВР проверяват нов подобен случай. В профила си във Фейсбук Георг Тупарев публикува информация, че част от пътниците на полет от Амстердам до София, изпълняван от авиокомпания \"България ер\" на 27 март, са били допуснати на територията на страната без задължителните гранична и паспортна проверка, пише \" \". След като няколко души преминали гишетата на терминал 2 на столичното летище се появили двама полицаи. Единия от тях обяснил, че полетът не бил обявен за кацнал. Как пасажери на полет от Париж влязоха у нас без никаква проверка Тупарев пише още, че на излизане от аерогарата е искал да предупреди митническите служители за проблема, но вратата към тяхната стая била заключена, а вътре нямало никой. Днес министърът на вътрешните работи Валентин Радев заяви, че случаят му е докладван. Той добави, че случаят се проверява, но изрази съмнение дали нещата стоят така, както са описани от Георг Тупарев. Ето какво разказва той:  ", "date": "2018.04.02", "title": "Нов пропуск в сигурността на Летище София, МВР пак проверява"}
{"url": "http://clubz.bg/66206-rezultatite_na_novichok_gotovi_sled_sedmica_ne_posochvat_vinovnika", "text": "Техническата експертиза на техническия секретариат на Организацията за забрана на химическото оръжие (ОЗХО) ще предостави заключения само за химическия състав на веществото, с което е бил отровен Сергей Скрипал и дъщеря му Юлия. От това няма да стане ясно откъде произхожда веществото. Такова мнение изрази руският постоянен представител в ОЗХО Александър Шулгин, предаде ТАСС. Той каза, че резултатите от анализа на веществото може да бъдат оповестени след седмица. Шулгин каза още, че Русия няма да приеме резултатите от разследването на инцидента в Солсбъри, ако това стане без участието на руски експерти.", "date": "2018.04.02", "title": "Резултатите на \"Новичок\" готови след седмица, не посочват виновника"}
{"url": "http://clubz.bg/66205-zukyrbyrg_fejsbuk_shte_ima_nujda_ot_nqkolko_godini_za_da_razreshi_problemite_si", "text": "Фейсбук ще има вероятно нужна от \"няколко години\", за да разреши проблемите, разкрити от скандала за пропуските на социалната мрежа при защита на личните данни на потребителите й, свързан с аналитичната компания Кембридж Аналитика. Това мнение изрази създателят на Фейсбук Марк Зукърбърг в интервю, публикувано днес, предава БТА. В него той защитава и икономическия модел на компанията Фейсбук и отвръща на критиките, отправени към нея от президента на Епъл Тим Кук миналата седмица.  \"Ние не прекарахме достатъчно време, за да инвестираме или да размишляваме върху лошите страни на използването на някои от инструментите ни\", допълни Зукърбърг пред сайта Вокс. Зукърбърг: Аз създадох Фейсбук и аз нося отговорност какво се случва (ПЪЛЕН ТЕКСТ) Мисля сега, че хората напълно основателно се фокусират върху някои от рисковете и върху лошите страни, добавя той. В интервюто той отхвърли критиките на Тим Кук, според когото Фейсбук е имал проблеми заради икономическия си модел. ", "date": "2018.04.02", "title": "Зукърбърг: Фейсбук ще има нужда от няколко години, за да разреши проблемите си"}
{"url": "http://clubz.bg/66207-pojar_v_jilishten_blok_v_sochi", "text": "Над петдесет души, сред които и 15 деца, бяха евакуирани от горяща пететажна жилищна сграда в центъра на руския град Сочи, предаде ТАСС. В 19,19 ч. местно време пожарът бе локализиран, а половин час по-късно откритото горене бе ликвидирано. Алчност, корупция и безотговорност - другото име на Кемерово Пламъците бяха обхванали площ от 600 квадратни метра. Пожарът е възникнал на покрива на кооперацията. С пламъците се бореха 133 души и 38 единици техника. На мястото дойде и кметът на Сочи Анатолий Пахомов. Пострадали в пожара няма. В кооперацията е имало 40 апартамента.", "date": "2018.04.02", "title": "Пожар в жилищен блок в Сочи"}
{"url": "http://clubz.bg/66190-tajms_dezinformaciqta_e_moshtno_oryjie_v_arsenala_na_putin", "text": "Дезинформацията като понятие и съдържание е изобретена по времето на Съветския съюз, твърди “Таймс”. Според авторите на материала са изтекли секретни информации как се води дезинформационната кампания в Украйна. Това било пример за “безсрамен и аморален цинизъм”, е позицията на „Таймс”. Ставало дума дори за цена - колко трябва да плати Русия, за да се подкупи общественото мнение в Украйна, както и да се купят корумпирани официални лица в страната. “Дезинформацията е най-бързият способ да се лишиш от уважение, доверие и политическо влияние”, посочва “Таймс”. \"Политико\": И Великобритания в битка срещу фалшивите новини в Сърбия Също в “Таймс” Том Парфит публикува своя разработка за операция “Троя” – руския сценарий за насаждане на хаос в Украйна. Според последващи разкрития на украински хакери ставало дума за плана “Троя” – стратегия за подготовка на жителите на Запорожието да преминат на страната на Русия, като се обявят за “освобождението на Източна Украйна от нацистко-фашистките окупатори”. Основната цел на стратегията била дестабилизацията на Украйна. Това ставало ясно от доклад на Боб Сили, консервативен британски депутат, до който се добрал “Таймс”. В документа основна роля се приписва на Владислав Сурков, влиятелен кремълски сътрудник, наричан “Распутин на Путин”. Що се отнася до Муратов, той е бивш депутат от Керска област и бивш член на партията на Путин “Единна Русия”. Според неговия план “Троя” на въстаниците в Украйна трябвало да се предоставят 181 000 долара. Той изпратил предложението си до Инал Ардзинбе, заместник на Сурков. Де факто това бил план за манипулация на общественото мнение, ерго дезинформация. “Очевидно планът на Муратов не е бил приведен в действие и не е възможно да бъде установено дали е бил считан като сериозно предложение”, пише Парфит. Прави се изводът обаче, че със същите методи се подрива и общественото мнение на западните държави.", "date": "2018.04.02", "title": "\"Таймс\": Дезинформацията е мощно оръжие в арсенала на Путин"}
{"url": "http://clubz.bg/66199-egipetskiqt_prezident_iznenadvashto_be_preizbran_s_97_ot_glasovete", "text": "Египетският президент Абдел Фатах ас Сиси е преизбран с 97 процента от подадените на президентските избори миналата седмица гласове. Със същия резултат Ас Сиси, който е бивш главнокомандващ на египетската армия, си осигури и първия мандат, предаде Ройтерс, като се позова на обявените днес окончателни официални резултати от изборите. Избирателната активност обаче се оказва по-ниска от предишните избори - 41 процента - въпреки усилията възможно най-голям брой египтяни да бъдат накарани да отидат да гласуват. Внушителната победа на Ас Сиси на практика беше гарантирана и беше потвърдена още от неокончателните резултати, огласени след края на изборите в сряда. На тях имаше само още един кандидат - самият той привърженик на Ас Сиси - след като през януари всички сериозни опозиционни претенденти прекратиха кампанииите си. Основният конкурент на досегашния президент пък беше арестуван, а ръководителят на кампанията му пребит, докато другите кандидати за президент се оттеглиха с мотива, че са били сплашвани. Ас Сиси заяви, че му се е искало да се явят на изборите да се бяха явили повече кандидати и че няма нищо общо с оттеглянията на опозиционните кандидатури. При огласяването днес на официалните резултати, което беше излъчено по телевизията, централната избирателна комисия заяви, че изборите са били свободни и честни. По-ниската избирателна активност е потенциален неуспех за Ас Сиси, който преди изборите беше заявил, че ги смята по-скоро за референдум за управлението си като президент, отколкото за същинска надпревара. На изборите през 2014 г., на които Ас Сиси спечели първия си мандат, активността беше 47 процента, отбелязва Ройтерс. ържавните медии окачествиха по-ниската изборна активност като предателство към Египет. Според съобщения в местни и чуждестранни медии някои избиратели са казали, че са им били предлагани стимули, за да гласуват, включително пари и храни, но без да уточняват откъде са идвали предложенията. Властите заявиха, че дори да е имало такива случаи, държавата не е замесена по никакъв начин в тях и са били изключително редки. Според критиците на Ас Сиси поради тежките икономически реформи, при които се е влошило положението на повечето египтяни, както и след безпрецедентни репресии срещу инакомислието, популярността на бившия генерал е намаляла. Привържениците му са на мнение, че тези мерки са били необходими, за да бъде стабилизиран Египет, който е изправен пред заплахата на \"Ислямска държава\" в Северен Синай и който бе разтърсен от размирици след бунта от 2011 г., довел до свалянето от власт на дългогодишния египетски лидер Хосни Мубарак. (БТА)", "date": "2018.04.02", "title": "Египетският президент \"изненадващо\" бе преизбран. С 97% от гласовете"}
{"url": "http://clubz.bg/66197-syn_s_elda_li_sa_otroveni_skripal_i_dyshterq_mu_yuliq", "text": "Лавров: Скрипал може да е отровен от британските служби заради \"Брекзит\" Москва с въпроси към Лондон и Париж за Скрипал Москва с въпроси към Лондон и Париж за Скрипал", "date": "2018.04.02", "title": "\"Сън\": С елда ли са отровени Скрипал и дъщеря му Юлия"}
{"url": "http://clubz.bg/66182-kak_mvr_si_porycha_kaski_po_934_lv_brojkata_bez_dds", "text": "Антикорупционният фонд даде на прокуратурата обществена поръчка за каски по около 1000 лв. бройката за МВР. Освен това министерството два пъти си поръчало идентични каски. Това става ясно от съобщение на организацията, откъдето казват, че са действали вследствие на направена оценка на риска и получен достъп до информация от МВР. Антикорупционният фонд внесе сигнал до новия ни приятел Юрий Чайка Юридическият екип на АКФ е извършил анализ на следните сключени договори с изпълнител „ПАНОВ“ ЕООД и възложител директор на дирекция „Управление на собствеността и социални дейности“ (УССД) на МВР: Договор за обществена поръчка №5785оп-39-5785опд-78 от 13.12.2016 г. и договор за обществена поръчка 5785оп-17-5785опд-82 от 13.09.2017 г. При анализ на документацията по проведените процедури за тези обществени поръчки се установява, че  което е предмет на доставката. Двете процедури се различават основно по броя на заявеното оборудване (противоударна каска с визьор). Според наличната информация ценовото предложение за единична цена за противоударна каска по договора от 2016 г. е 934 лв. без ДДС, а по договора от 2017 г. е 899 лв. без ДДС. Експертният анализ на цените на свободния пазар на това специализирано оборудване с идентична техническа спецификация сочи, че  най-висок клас модели противоударни каски с визьор, а за сравнение най-масовите предлагани модели са значително под 100 USD за единичен брой. Данните за значително многократно завишаване на цената са основание за съмнение, че при определянето на прогнозните цени за тези обществени поръчки е налице необективна оценка на пазарната среда за конкретния продукт, пишат от АКФ. Допълнителни съмнения при провеждането на двете процедури произтичат от факта, че според наличните данни в Търговския регистър  на обществената поръчка. Също така анализът на правния екип на АКФ разкрива, че при изпълнението на първия договор от 2016 г. изпълнителят е допуснал съществена забава в срока за изпълнение – при предвидени по договор 45 дни забавата е 128 дни, т.е. почти три пъти надвишаване на договорния срок. В същото време при доказано неточно изпълнение на доставката – само 12 дни. Самото допускане на подобен изключително кратък срок може да означава по същество опит за ограничаване на конкуренцията, а от друга страна - дава извънредно предимство при определянето на изпълнителя. Как е бил оценен капацитетът на фирмата изпълнител, при положение че има доказано недобро изпълнение на предишния договор, питат от АКФ. Налице са и още съмнения за манупулации. Съществена разлика между двата договора, без обосновка, е разликата в гаранционния срок на доставените стоки. По първия договор от 2016 г. срокът е 2 години от датата на подписване на приемо-предавателния протокол (чл. 11 от договора), а в договора от 2017 г. срокът е 10 години, т.е. 5 пъти по-дълъг за същия продукт (със същата техническа спецификация). Максималният възможен гаранционен срок според изискванията на процедурата води до това, че участникът „ПАНОВ“ ЕООД получава максимален брой точки при оценка на подадената оферта. Въз основа на изложеното правният екип на АКФ счита, че са налице поредица съмнения за нередности, които засягат публичните финанси и обществения интерес, и насочва сигнал към компетентните органи – Сметната палата и АДФИ, на основание чл. 238 и сл. ЗОП (обн. 2016 г.), чл. 8, ал. 1, т. 2 и ал. 4 и 5 от Закона за държавната финансова инспекция. При установяване или не на виновни длъжностни лица и наложени санкции “Антикорупционен фонд” ще уведоми обществеността за реакцията и работата на институциите, пишат още оттам.", "date": "2018.04.02", "title": "Как МВР си поръча каски по 934 лв. бройката. Без ДДС"}
{"url": "http://clubz.bg/66200-botev_plovdiv_skoro_moje_da_ima_nov_sobstvenik", "text": "Бизнесменът Георги Самуилов е на   от това да стане собственик на \"Ботев\" (Пловдив) и да поднови строежа на стадион \"Христо Ботев\", наричан от феновете на \"канарчетата\" Колежа, обяви самият той в интервю за \"Дарик радио\". Собственикът на петролната компания \"Инса ойл\" е имал разговор с кмета на Пловдив Иван Тотев. По думите му срещата е била ползотворна, а положителните стъпки са били  Той отказа да съобщи повече подробности, но обеща в средата на месеца да даде пресконференция, на която да разкрие всички подробности.  През 2016 г. Самуилов влезе в \"Ботев\" заедно с хотелиера Румен Чандъров. Месеци по-късно двамата напуснаха клуба, недоволни от натиска, оказан им е от феновете на \"жълто-черните\" за назначението на треньора Николай Митов. В крайна сметка Митов си тръгна, а \"Ботев\" остана без благодатели - Чандъров и Самуилов върнаха контролния пакет акции на фенското сдружение на \"канарчетата\". Месеци по-късно Самуилов се завърна, но само като спонсор, не и като акционер. \"Ботев\" намира и други начини за финансиране, но състоянието му никак не е добро. Другата голяма болка на хилядите фенове на \"жълто-черните\" е замразеният строеж на стадион \"Христо Ботев\". Банкерът Цветан Василев имаше мащабен проект за арената, но всичко приключи с абдикирането му през лятото на 2014 г. Сега въпросът е дали подновявянето на строителните работи ще е по настоящата концесия или по нова. Говори се, че Самуилов иска нов договор, а преди дни Иван Тотев заяви, че общината е готова на такава стъпка. Пред Клуб Z запалянковци на \"Ботев\" заявиха, че засега са резервирани в оценките си за събитията. ", "date": "2018.04.02", "title": "\"Ботев\" (Пловдив) скоро може да има нов собственик"}
{"url": "http://clubz.bg/66194-trymp_predlojil_na_putin_sreshta_v_beliq_dom", "text": "Президентът на САЩ Доналд Тръмп е предложил на руския държавен глава Владимир Путин среща в Белия дом, предаде Франс прес. Според съветник в Кремъл президентът на САЩ  е предложил да се срещне с руския си колега Владимир Путин в Белия дом, когато двамата са говорили през миналия месец по телефона преди масовото изгонване на руски дипломати от САЩ, предава AFP. Тръмп предложи провеждането на среща в Белия дом, заяви съветникът на Путин по международната политика Юри Ушаков. От Кремъл пък заявиха, че не е имало никакво обсъждане за планиране на среща на върха между президентите на Русия и САЩ, откакто американският лидер предложи подобно нещо в телефонен разговор с руския си колега на 20 март, предаде Ройтерс. Оттогава Вашингтон изгони 60 руски дипломати и затвори руското консулство в Сиатъл заради твърденията за руска роля в отравянето на бившия разузнавач Сергей Скрипал и дъщеря му Юлия. Русия отговори съразмерно. Путин и турският президент Реджеп Тайип Ердоган планират да обсъдят на срещата си на 3 април в Анкара сирийската проблематика, сътрудничеството в енергийната сфера и вноса на турска селскостопанска продукция, каза още Ушаков, цитиран от ТАСС. Ушаков допълни, че Русия ще положи максимални усилия, за да приключи до 2020 г. доставката на зенитно-ракетните комплекси С-400 за Турция. Той заяви, че е планирано до 30 декември 2019 г. газопроводът \"Турски поток\" да бъде въведен в експлоатация, като по думите му по-голямата част от разрешенията за неговото изграждане са получени. \"Доставките по първата тръба ще са за турските потребители, а по втората към границата между Турция и ЕС, където се планира да бъде организирана точка на предаване.\" Ушаков добави, че засега не е планирана среща на Путин със севернокорейския лидер Ким Чен-ун. На 5 април обаче в Москва ще пристигне специален представител на китайския президент Си Цзинпин, който ще информира Путин по актуални въпроси, сред които вероятно разговорите миналата седмица между Си и Ким.", "date": "2018.04.02", "title": "Тръмп предложил на Путин среща в Белия дом"}
{"url": "http://clubz.bg/66196-kelian_konuej_e_naj_golemiqt_izdajnik_na_tajni_ot_beliq_dom", "text": "Келиан Конуей, съветничката на Доналд Тръмп и мениджър на неговата кандидат-президентска кампания, е издала най-много информация за Белия дом, твърди журналистът Роналд Кеслър.  В интервю за CNN Кеслър сподели, че в новата си книга The Trump White House: Changing the Rules of the Game той описва поне един случай, в който Конуей забравила, че бива записвана, и е обиждала свои колеги по \"най-подлия, остър и неверен\" начин. Според автора, Конуей използвала вулгарен език по адрес на бившия началник на кабинета на Белия дом - Рейнс Прибъс, дъщерята на президента - Иванка Тръм, както и нейния съпруг и главен съветник на Тръмп - Джаред Къшнър.  Бившият директор на комуникациите на Белия дом - Антъни Скарамучи, обвини Прибъс, че е главният източник на вътрешна информация за медиите. Прибъс бе уволнен броени дни след изказването на Скарамучи.  Кеслър също така спомена, че Иванка и Джаред са подкрепяли най-неразумните решения на президента, без да разбират основите на политиката и без да осъзнават огромните последици от съветите си. Въпреки че Тръмп вижда Иванка и Джаред като \"проблематични\", Кеслър се съмнява, че той би уволнил членове на семейството си.  Белият дом отказа да коментира случая. ", "date": "2018.04.02", "title": "Келиан Конуей е най-големият издайник на тайни от Белия дом "}
{"url": "http://clubz.bg/66167-dreven_manastir_se_nujdae_ot_pomosht_video", "text": "Старинен манастир в с. Искрец - 40 мин. път от София, се нуждае от помощ. За това апелира местният архиерейски наместик отец Лъчезар Лазаров с видео, което сам засне. Искрецкият манастир \"Успение Богородично\" се намира в източния край на селото в границите на известния санаториум за белодробни заболявания - \"Цар Фердинанд\"  . Той е признат за историческо културно наследство с национално значение заради ценните си стенописи, някои от които се приписват на св. Пимен Зографски. Предполага се, че Искрецкият манастир е основан още през XIII в. Най-ранният период от съществуването му е забулен в неизвестност, като единствените сведения за това време изхождат от местни предания. През XIV в. е разрушен от османлиите, след което за дълго остава в запустение. Възобновен е в XVII в. - през 1602 г е преизградена църквата, вероятно като селищен храм. През 1834 г. старият манастирски храм е обновен за пореден път и около него се сформира монашеска обител, но след няколко десетилетия отново запустява. Освен от спешна и аварийна консервация на стенописите храмът се нуждае и от ремонт на хидроизолацията на покрива, тъй като старата тази година е протекла, казва още свещеникът. Иначе Искрец е известен със своя уникален климат. По поречието на река Искрецка още в началото на XX в. е установено наличието на специфичен микроклимат, характеризиращ се с много чист въздух и незначителен брой на дните с мъгли, което го прави подходящ за лечение на хора с белодробни заболявания. За Искрецкия манастир може да прочетете още ", "date": "2018.04.02", "title": "Древен манастир се нуждае от помощ (ВИДЕО)"}
{"url": "http://clubz.bg/66185-recheno_storeno_valeri_simeonov_i_pravitelstvoto_se_zahvashtat_s_shuma", "text": "Помните ли акциите на вицепремиера Валери Симеонов по Черноморието последното лято заради шума? Нахлуването в дискотеки с полиция, отнемането на техника от диджей, затваряне на обекти заради прекомерен според вицепремиера шум? А обещанието, че ще подпука създателите на шум \"по устав\" с промени в законодателството? Речено-сторено. Прелюбопитни помени в Закона за защита от шума в околната среда са публикувани за обществено обсъждане в правителствения портал  Вицепремиер арестува DJ за \"отказ за съдействие\" Нови часове, в които не се допуска шум, в това число и за зареждане на търговски обекти, замерване на допустими нива на шум не само \"в околната среда\" но и вътре в жилищни или обществени сгради, задължение озвучителната техника да е с монтиран коректор, който да не допуска възпроизводство на шум над определени с наредба на Министерския съвет нива, конфискация на имущество в полза на държавата при нарушения на разпоредбите за шум, по-високи глоби не само за юридически, но и за физически лица - това са част от поправките, които се предлагат сега. Законопроектът на Министерския съвет е гарниран с доклад от вицепремиера Симеонов и министъра на здравеопазването Кирил Ананиев.  Нов сезон, нови проверки за шум - Валери Симеонов плаши зимните курорти Според сега действащия закон министърът на здравеопазването издава наредба, заедно с екоминистъра, с която се определят  Новото предложение е въпросната наредба да опише и какви са граничните стойности на шум, допустими  . В превод това би трябвало да значи, че държавата ще има думата при определянето на това колко силна да е музиката в дискотека или клуб, например, при това в рамките на работното време, разрешено от местните власти.  Досега задължение да съобразяват дейността си с въпросните гранични стойности на шум имаха юридически лица и еднолични търговци. Сега към компанията се прибавят и \"физическите лица\", става ясно от проекта. Задълженията им отново ще засягат не само опазването на добро ниво на тишина в околната среда, но и в рамките на жилищни или обществени сгради, но това вече ще важи не само за тези, които осъществяват някакъв вид бизнес дейност, а и за обикновени граждани (физически лица). Следва чисто нов цял параграф, регулиращ тишината по часове и местонахождение.  Това значи, че \"тихите\" часове в денонощието се увеличават по закон - досега не бе допустимо създаване на шум в околната среда от 22 ч до 6 ч. Сега това време ще е от 23 ч до 8 ч - тоест един \"тих\" час повече нощем. \"Обедната\" двучасова почивка от шум бива регламентирана във всички дни от седмицата.  Последната описана забрана, пише в проекта, може да не важи при  . Такива са например концерти, спортни мероприятия, прожекции, официални празници и прочие. За тях обаче също се създава нов ред - с друга наредба на Министерския съвет. Тя ще регулира  Ще бъдат записани и специални изисквания за използване на озвучителни средства. Разписани са и правомощия на органите на МВР при нарушение, свързано с \"тихите\" по закон часове, обектът - нарушител да преустановява дейността си за срок от 7 дни. При повторно нарушение в рамките на 1 година преустановяването на дейността ще е за 30 дни, става ясно от законопроекта. Въпростите действия на МВР ще могат да бъдат обжалвани в съда. Но... това няма да спира действието на заповедите на МВР. В проекта освен много по-сериозни парични санкции при нарушения на юридически лица, стигащи в определени случаи до  , са залегнали още по-крути мерки. Например: Глобата за физическо лице, което произвежда шум над нормите или в \"забранени\" часове се повишава от 100 до 300 лв. на от  , а при повторно нарушение - от  . За юриридически лица максималното наказание скача от между   на от   Повторението ще се санкционира с глоба от  За нарушение на новите разпоредби за шум в определени часове или на открито на физическите лица ще се налага глоба а на юридическите лица и на едноличните търговци  - имуществена санкция в размер  при първо нарушение. Повторното нарушение ще води до санкции  за физически лица и  за юридически лица, ако законопроектът на Министерския съвет бъде приет.  Нов сезон, нови проверки за шум - Валери Симеонов плаши зимните курорти", "date": "2018.04.02", "title": "Речено-сторено: Валери Симеонов и правителството се захващат с шума"}
{"url": "http://clubz.bg/66186-lavrov_skripal_moje_da_e_otroven_ot_britanskite_slujbi_zaradi_brekzit", "text": "Една от причините за отравянето на Сергей Скрипал може да е била, защото е изгодна за британските специални служби и правителството, заяви външният министър на Русия Сергей Лавров на пресконференция в Москва. Според Лавров може да има още цял ред причини, които не са известни. Въпросът колко далеч могат да стигнат взаимните изгонвания на дипломати зависи не от Русия, а от Запада, той е длъжен да ги преустанови, посочи министърът, цитиран от ТАСС.  Както е известно, 29 държави изгониха над 150 дипломати в знак на солидарност с Великобритания след отравянето на шпионина Скрипал. Лондон е категоричен, че зад престъплението стои Москва. Русия отговори огледално и също изгони съответния брой от западните страни. Той коментира, че сега много се говори за нова студена война, която е \"по-лоша от класическата студена война, защото навремето имаше правила и се спазваше все пак някакво приличие\". Томислав Дончев: Няма консенсус за гонене на руски дипломати Според него САЩ и Великобритания са престанали да спазват и елементарно приличие и прибягват към откровени лъжи. Като гонят дипломати с измислени предлози, западните държави намаляват и възможността за диалог, коментира той. Лавров е възмутен, че досега всички молби за достъп до информация по случая \"Скрипал\" са били оставени без отговор от британските власти.", "date": "2018.04.02", "title": "Лавров: Скрипал може да е отровен от британските служби заради \"Брекзит\""}
{"url": "http://clubz.bg/66188-galyp_edva_28_miliona_bylgari_sa_istinski_vqrvashti", "text": "Мнозинството българи - 83% - се определят като източноправославни, сочи проучване на \"Галъп\" дни преди Великден. Принадлежността към православното християнство обаче е по-скоро с културен, а не с религиозен характер за много от нас, показват обаче данните - 3,2 млн. българи твърдят, че вярват в Бог, а едва 2,8 млн., или около 51%, се определят за истински вярващи. За сравнение - по света средно 71% са религиозни. Мюсюлманите в България са около 500 000. Нерелигиозните - 36%. Ето и другите деноминации, включително атеистите, според изследването: Доверието в Църквата като институция обаче не върви ръка за ръка с вярата. От 4,6-те милиона източноправославни само 2,2 милиона души вярват на БПЦ. При това, отбелязват от агенцията, през последните години доверието в Църквата е укрепнало и всъщност е високо на фона на всички други институции. 36% заявяват недоверие. Изборът на нов патриарх - Неофит - през 2013 г. е повишило доверието, но хроничните скандали, свързани с луксозния живот на висшия клир, принадлежнастта на някои от тях към Държавна сигурност и връзките с бизнеса постоянно клатят доверието на българите в религиозната институция.", "date": "2018.04.02", "title": "\"Галъп\": Едва 2,8 милиона българи са истински вярващи"}
{"url": "http://clubz.bg/66202-gyulen_oficialno_izdirvan_za_ubijstvoto_na_andrej_karlov", "text": "Турски съд е издал заповед за ареста на Фетхуллах Гюлен и седем други заподозрени за убийството на руския посланик Андрей Карлов, предаде турският вестник \"Хабертюрк\", цитиран от Ройтерс. Решението бе взето само ден преди срещата между Ердоган и Путин. Андрей Карлов бе убит през декември 2016 г. по време на изложба в Анкара, където изнасяше реч. Полицаят Мевлют Алтънташ застреля руския посланик, викайки  Вярва се, че неговите думи са били насочени срещу руската намеса в Гражданската война в Сирия.  Гюлен готвил преврата в Турция цели 40 години Турският президент Реджеп Тайип Ердоган твърди, че убиецът на Карлов е имал връзки с движението на Фетхуллах Гюлен - становище, което лидерът на религиозната организация отрича. Несъгласните с решението на Ердоган изтъкват, че мрежата на Гюлен се противопоставя на радикалната ислямска идеология, тъй като изповядва принципите на диалог между различните религии.  Турските власти  допълнително издирват Гюлен, защото считат, че той стои зад опита за военен преврат срещу Ердоган през юли 2016 г., който остави 250 жертви и 2200 ранени.  Гюлен е в самостоятелно изгнание в САЩ от 1999г.  Никой от прокуратурата в Анкара не е бил на разположение за коментар, съобщава Ройтерс. ", "date": "2018.04.02", "title": "Гюлен официално издирван за убийството на Андрей Карлов "}
{"url": "http://clubz.bg/66204-5_maj_cska_sofiq_i_cska_1948_praznuvat_yubilej_kanqt_prezidenta_i_premiera", "text": "В рамките на около час днес в късния следобед ЦСКА-София и ЦСКА 1948 заявиха със съобщения на сайтовете си, че канят президента Румен Радев и премиера Бойко Борисов за празниците по случай 70-годишния юбилей на ЦСКА на 5 май. В последните дни ЦСКА-София обяви мащабни планове за празника. На датата \"червените\" приемат \"Лудогорец\" в Първа лига и искат да напълнят стадион \"Васил Левски\". В продажба излезе специален екип с емблема, за която феновете на клуба гласуваха. Първият тираж беше изчерпан за ден, предстои нов. ЦСКА-София показа юбилейния екип за големия мач с \"Лудогорец\" (СНИМКИ) Празниците на \"Българска армия\" започнат от сутринта, а кулминацията им ще е по време на мача. Алтернативният ЦСКА 1948 също се готви за юбилей, но доста по-скромно. Напълно обяснимо, тъй като много по-малко фенове застанаха зад този клуб, той в момента играе във \"В\" група, пък и финансовите му възможности са по-скромни. Клубът ще празнува във Военния клуб в София, където е създаден \"Септември при ЦДВ\" на 5 май 1948 г. Румен Радев обяви, че е от ЦСКА още по време кандидат-президентската кампания през лятото на 2016 г. Бойко Борисов е левскар по душа, но \"даде рамо\" за реализиране на сложната трансформация, родила юридическия субект ЦСКА-София през същата 2016 г. Между лагерите и феновете на двата \"червени\" клуба цари неприязън.", "date": "2018.04.02", "title": "5 май, ЦСКА-София и ЦСКА 1948 празнуват юбилей. Канят президента и премиера"}
{"url": "http://clubz.bg/66189-deloto_102_miliona_faliralata_ktb_stava_kreditor_na_faliraliq_biser_lazov", "text": "Софийският апелативен съд (САС) реши „делото за 102 милиона лева“ и . Решението, подписано от Мадлена Желева – председател на състава и докладчик, Галина Иванова и Васил Христакиев, е с дата 30 март, но е публикувано днес, пише  . САС изцяло уважава твърденията за реални задължения, възникнали на базата на заеми и цесии между фирмата на Бисер Лазов „Евробилд 2003“ и „Ню кооп инвест“ АД (според публикации управителят на „Ню кооп“ Ненчо Трифонов е шурей на Бисер Лазов). Лазов, както е известно, е основният свидетел на прокуратурата по \"голямото\" дело за фалита на КТБ, което тече в спецсъда. А от миналата година всички вземания на въпросната фирма „Ню кооп“, правата и привилегиите по тях са прехвърлени на фалиралата Корпоративна търговска банка. Сред тях е и ипотеката на сградата на ул. „Граф Игнатиев“ 10 в София, където бе централата на КТБ. Така че сега тя се връща на банката, по-точно на синдиците, които се разпореждат с имуществото й. От своя страна фирмата на Лазов „Евробилд“ – самостоятелен длъжник на КТБ с 11 кредита за над 90 милиона лева, бе описвана в схеми за източване на банката, по които е разпродавала или залагала активи с цел после те да бъдат оформени като дълг срещу собственост. А в момента и тази фирма е в производство по фалит. Така че „Делото за 102 милиона лева“ стана известно след скандала, избухнал в САС заради заявлението на съдия Милен Василев, че търговският спор неправомерно му е отнет от председателя Даниела Дончева, която си е го е самовъзложила. Василев говореше за „скандални действия“, промъкваха се съмнения за корупция. Съдия към шефката на САС: Със здраве да си харчите честно спечелените пари Последваха общо събрание на САС и няколко проверки. Тази на Върховния касационен съд откри нарушения на принципа за случайно разпределение на делата в апелативния съд. Нарушения по разпределението, извършени от председателя Дончева, очевидно е открил и Инспекторатът, но засега оттам няма окончателно решение. Прокуратурата не откри никакви данни за извършени от съдия Даниела Дончева престъпления, но се произнесе спешно (и мълниеносно) - веднага след съобщението на Инспектората, в \"ущърб\" на Дончева. Самата Даниела Дончева си направи отвод от гледането на горещия казус и рулетката на случайния избор посочи за докладчик Мадлена Желева. В момента тя е командирована във ВКС, но трябваше да напише решението за 102-та милиона лева. Търговското дело бе за установяване на вземане на кредитор по чл. 694 от Търговския закон, неприето от съда по несъстоятелността. Първоначално страни бяха „Ню кооп инвест“ АД, подала иска да бъде призната за кредитор на фирмата на Бисер Лазов „Евробилд 2003“ в производство по несъстоятелност. То е открито с решение на Кюстендилския окръжен съд на 25 февруари 2016 г. с начална дата 30 ноември 2014 г. на основание свръхзадлъженост. Делото се води в Кюстендил, защото там е последната регистрация на „Евробилд“. Става дума за дълг от 102 229 519,75 лева на фирмата на Лазов към „Ню кооп“, изкупила вземания на други дружества към „Евробилд“, гарантирани включително със сградата на ул. „Граф Игнатиев“- 10 в София. Основание за иска на „Ню кооп“ са две споразумения от септември и ноември 2014 г. за изкупуване на задълженията на фирмата на Лазов и обезпеченията им с ипотеки, като на 13 ноември цялото задължение става предсрочно изискуемо. Въпреки съгласието между „Ню кооп“ и „Евробилд“ за наличието на вземания за над 102 милиона лева съдът по несъстоятелността отказва да впише „Ню кооп“ в списъка на кредиторите заради непредставяне на документи. После, в отделно дело именно по чл. 694 от Търговския закон, съдия Татяна Костадинова от ОС-Кюстендил също отхвърля иска, като обявява, че в това производство съдът трябва да установи дали вземанията действително са съществували преди откриването на производството по фалита и преценява, че такива доказателства няма. Според нея представените споразумения, договори за заеми и цесии между двете фирми са симулативни и нищожни. Именно това решение бе оспорено пред САС. На последното заседание в Софийския апелативен съд през февруари се оказа, че страна по спора вече е и КТБ. В края на 2017 г. „Ню кооп“ е прехвърлила вземанията си за 102 милиона от „Евробилд“ на фалиралата банка ведно с всички права и привилегии, включително ипотеката върху сградата на ул.“Граф Игнатиев“ 10. Тогава бе поискано да се одобри спогодба между „Евробилд“ и КТБ за пълно признаване на вземанията и прекратяване на делото. В поризводството по чл. 694 от Търговския закон това не е възможно, отсече обаче САС. Синдикът на „Евробилд“ Боривой Миланов настоя искът да се уважи, тъй като е доказано реалното постъпване на 102 милиона лева по сметките на фирмата на Лазов. А на въпрос на журналисти как прясно приетият закон „Пеевски“ за КТБ се отразява на този казус, синдикът отвърна – не се отразява. Защото законът обявявал за нищожни и недействителни прехвърлени от длъжници на банката акции и дялове, каквито в случая нямало. Щом страните са се договорили за вземанията и са сключили споразумение за това, останалото няма значение, приемат тримата от Софийския апелативен съд. Защото дори и нищожни договори (за заеми, цесии и т.н.) могат да са предмет на спогодба и не я опорочават. А сами по себе си въпросните договори не подлежат на проверка в това производство. От което се разбира, че дори и договорките между Лазов и „Ню кооп“ да са били само на хартия, подпечатването на едно споразумение изчиства тези „проблеми“. САС отменя решението на Окръжния съд в Кюстендил. Приема за установени задължения в размер на над 102 милиона лева и осъжда фирмата на Бисер Лазов да плати 1 708 732,37 лв. държавна такса.", "date": "2018.04.02", "title": "Делото \"102 милиона\": Фалиралата КТБ става кредитор на фалиралия Бисер Лазов"}
{"url": "http://clubz.bg/66183-novata_bnt_po_malko_politika_sutrin_tejkata_publicistika_vecher", "text": "По-малко политика сутрин, публицистика - само вечер и сваляне от екран на няколко предавания. Това са част от промените, които готви новото ръководство на БНТ, става ясно от интервю на генералния деиректор Константин Каменаров за в. Новата схема реално ще започне от днес, 2 април, въпреки че за старт се приема 1 април - с първото излъчване на култовото състезание \"Стани богат\".  БНТ2 става образователна и културна телевизия, спира дублиращите новини  Промените започват от сутрешния блок \"Денят започва\". Вероятно ще смени името си на \"Сутрешен блок\" и политическите теми и гости в него ще бъдат ограничени. Политиката в сутрешния блок ще остане половин час и ще е с различен водещ. А \"вероятно симпатична млада двойка момче и момиче ще водят останалата част от предаването, която ще е предимно със сервизна информация\". БНТ официално: „Стани богат“ тръгва на 1 април  пък ще се нарича вече \"Култура.бг\", както е \"История.бг\". Спират  , предаването за международна политика, което по думите на Каменаров е било \"лошо програмирано в петък в 17 ч. \"Неговата аудитория не е пред телевизора по това време\", посочва генералният директор на телевизията. То отпада от програмната схема, но на дирекция \"Информация\" ѝ е възложено да представи максимално бързо проект за качествено предаване за международна политика. То най-вероятно ще е в пояса за оригинална публицистика, който излъчваме в 21 ч и в който са \"История.бг\" и \"Референдум\".  от 2 април не фигурира в програмата. Предаването се рутинирало, станало еднообразно, не се променяло достатъчно, посочва каменаров. Екипът му обаче ще пише нов проект. \"Няма да останем без хумористично предаване. Докато им се роди по-добра идея или някой друг даде по-добра концепция, на това място ще излъчваме филм\", посочва Каменаров.  с Валя Ахчиева вече ще се излъчва в праймтайма в неделя след новините. Ще се редува с предаването за актуална документалистика \"В кадър\".  \"Това са неща, които заслужават да бъдат видени, а досега бяха понякога някъде\", казва още тв шефът. БНТ спира две предавания. Заради нисък рейтинг също вече ще е с фиксиран час - в петък след \"Панорама\". От програмата отпада съботното  на Георги Милков и Милена Цветанска. Вместо него Георги Любенов вече ще прави своето предаване  и в събота, и в неделя от 9 до 10,30 ч. През уикенда влиза и спортното предаване   на Люба Пашова, което се излъчваше по БНТ HD. Ще се излъчва в събота от 18,30 ч. Стартът му е на 7 април. Спира едното предаване на Мира Добрева -  вероятно това в събота. \"На негово място през септември ще пуснем младежко алтернативно предаване за онази аудитория, която в момента не е пред телевизора. Водеща ще е червенокосата Боряна Граматикова, която беше част от екипа на Мира Добрева\", дава заявка Каменаров. БНТ официално: „Стани богат“ тръгва на 1 април БНТ спира две предавания. Заради нисък рейтинг", "date": "2018.04.02", "title": "Новата БНТ: по-малко политика сутрин, тежката публицистика - вечер"}
{"url": "http://clubz.bg/66187-putin_v_turciq_za_pyrva_kopka_na_pyrva_aec", "text": "Президентът на Русия Владимир Путин ще присъства на първата копка на първата атомна електроцентрала в Турция, която ще се строи от руската държавна компания \"Росатом\". Путин е на двудневна визита в Турция, а през втория ден е планирана тристранна среща на държавния глава на Русия с президентите на Турция и на Иран - Реджеп Тайип Ердоган и Хасан Рохани, относно ситуацията в региона и продължаващия седма година конфликт в Сирия. Турската АЕЦ \"Аккую\" ще бъде построена в близост до пристанище Мерсин в Средиземно море. Капацитетът й е да произвежда 35 милиарда киловатчаса електроенергия - количество, достатъчно да задоволи нуждите на мегаполиса Истанбул от електричество. Стойността на проекта е около $20 милиарда. АЕЦ \"Аккую\" ще се състои от четири енергоблока с мощност от по 1200 мегавата всеки. Турски фирми ще участват с дял от 35-40% в проекта, чийто принос за турската икономика се изчислява на 6-8 милиарда долара. Централата ще покрива 10 на сто от нуждите на Турция от електричество и ще осигури постоянна заетост за неколкостотин души. Турция не действа срещу Русия - няма да гони руски дипломати Първият енергоблок на АЕЦ \"Аккую\" се очаква да започне да произвежда електроенергия през 2023 г., а останалите ще бъдат въведени в експлоатация през интервал от една година.  \n\tМеждуправителственото споразумение за изграждане на АЕЦ \"Аккую\" бе подписано от Турция и Русия през 2010 г., припомня Анадолската агенция. По време на президентската визита в Анкара ще се състои и седмото заседание на руско-турския Съвет за сътрудничество на високо равнище. Според официалното съобщение на Кремъл, на него: \"Ще бъде разгледано състоянието и перспективите на двустранното търговско-икономическо сътрудничество, хода на реализацията на стратегическите проекти, в частност в областта на енергетиката. Планира се да бъдат засегнати актуални регионални и международни теми, включително съвместната борба с тероризма и ситуацията в Сирия\". ", "date": "2018.04.02", "title": "Путин в Турция за първа копка на първа АЕЦ"}
{"url": "http://clubz.bg/66191-sled_skandal_kinodejcite_si_preizbraha_predsedatelq", "text": "След открити писма с призив за оставка към председателя Иван Павлов и обвинения в злоупотреба Съюзът на българските филмови дейци  го преизбра на ръководния пост, пише „Площад Славейков“, позовавайки се на свои източници. Това стана на извънредно заседание в събота, 31 март. Павлов ще изкара втория си мандат, след като с известно прекъсване преди време отново оглавяваше Съюза в продължение на два мандата. За Иван Павлов са гласували 2/3 от присъстващите, или около 120 души. Неколцината режисьори, поискали отстраняването му, са подали оставка от управителния съвет на СБФД и тя е била приета. През януари шестима кинаджии – Адела Пеева, Александър Донев, Ана Петкова, Боряна Пунчева, Васил Банов и Цветодар Марков – описаха в открито писмо редица злоупотреби на Иван Павлов и като цяло определят управлението му като на едноличен търговец. По думите им той се разпорежда еднолично както с имуществото на организацията, така и с финансовите ѝ средства. Между примерите, дадени в писмото, е сключването в тайна от УС на редица договори, включващи имоти на Съюза – например договора за наем на „Лидл“ в сграда на СБФД, подписан от Иван Павлов до 2031 г., в разрез с Устава. Сред най-срамните прояви на председателя на Съюза на кинодейците, посочени в писмото, са наградите на Българската филмова академия през 2017-а, когато Павлов получава най-много отличия и номинации:", "date": "2018.04.02", "title": "След скандал: кинодейците си преизбраха председателя"}
{"url": "http://clubz.bg/66192-zamestnik_na_daniel_mitov_shte_byde_syden_po_staro_novite_pravila", "text": "Делото срещу бившия зам.-министър на външните работи Христо Ангеличин вече може да започне в Специализирания наказателен съд, нищо че е по обвинителен акт на градската прокуратура. Това става ясно от решение на Апелативния специализиран наказателен съд, цитирано от  . Заместник на Даниел Митов получи обвинение от прокуратурата Става въпрос за разпореждането на бившия заместник на Даниел Митов от кабинета \"Борисов-2\": да бъдат купени без обществена поръчка телефонни централи за посолствата ни за над 800 000 лева. Ангеличин е обвиняем заедно с Митов и по друго дело - за пътувания на външното ни министерство, които са \"минати\" през фирма, с която е имало договор Министерството на земеделието. Прокуратурата прати на съд Даниел Митов и негов заместник През май м.г. т. нар. звено „Антикорупция“ към Софийската градска прокуратура прати Ангеличин на съд по обвинение в престъпление по служба. Разследването е по сигнал на депутата от БСП Кристиан Вигенин от есента на 2016 г., според който Ангеличин се разпоредил 12 посолства да купят телефонни централи от конкретна фирма, като ѝ преведат близо 430 000 евро. Централите в посолствата трябвало да бъдат подменени във връзка с подготовка за европредседателството на България, но това е трябвало да стане с обществена поръчка. Ангеличин: Кристиан Вигенин е правил същата поръчка, но аз отивам на прокурор Според прокуратурата обаче Ангеличин се е обадил на представителите на България в   и им наредил да платят незабавно парите на посочената от него фирма. Обвинението твърди още, че дружеството не е разполагало с тези централи и не е можело да ги достави, тъй като нямало сертификат. На всеки посланик обаче били изпратени оферти от фирмата, банковата сметка и проформа фактура с посочена сума. Целта на Ангеличин била да   но щети практически не са настъпили, тъй като след сезирането на прокуратурата започнала незабавна проверка от ДАНС и МВнР, в резултат на което част от ръководителите в посолствата не превели парите, а други си върнали платеното. През юни СГС, а след това и Софийският апелативен съд прекратиха делото и го върнаха на прокуратурата, защото   припомня правният сайт. В обвинителния акт не било посочено и времето, по което във всяко от посолствата е постъпило разпореждането на Ангеличин, с което според съдилищата е нарушено правото му на защита. В края на декември прокуратурата внесе делото вече в спецсъда, на който то стана подсъдно след промените в НПК, но обвинението на Христо Ангеличин  а не за престъпление по служба. На 15 март съдия Вилислава Ангелова от спецсъда също прекрати делото, като констатира няколко съществени нарушения. На първо място: че компетентна да внесе обвинителния акт е само Специализираната прокуратура, а не Софийската градска прокуратура. Подобен развой има и делото срещу Симеон Дянков, Трайчо Трайков, Иво Прокопев и др., което Спецсъдът прекрати и върна със същия мотив:  СпНС отчел като нарушение и това, че не е било прекратено обвинението за престъпление по служба, след като Ангеличин е обвинен в безстопанственост. Апелативните съдии обаче отхвърлят аргументите на спецсъда, като пишат в определението си, че  и затова градската прокуратура не е нарушила процесуалните правила, като е внесла делото в спецсъда. Според тях след последното прекратяване на делото през юни то е било в досъдебна фаза и затова са приложими преходните и заключителни разпоредби в НПК, според които градската прокуратура трябва да довърши разследването. Пак прекратиха делото срещу Дянков, Трайков и Прокопиев За различните обвинения апелативният спецсъд пише, че се касае само за ново привличане на същото лице за същото деяние. В определението си той посочва още, че фактите в новото обвинение в безстопанственост са същите, същото е и времето на извършване на престъплението. Съдът е потвърдил и мярката за неотклонение „подписка“, която Христо Ангеличин е обжалвал. Прокуратурата прати на съд Даниел Митов и негов заместник Ангеличин: Кристиан Вигенин е правил същата поръчка, но аз отивам на прокурор Пак прекратиха делото срещу Дянков, Трайков и Прокопиев", "date": "2018.04.02", "title": "Заместник на Даниел Митов ще бъде съден по старо-новите правила"}
{"url": "http://clubz.bg/66193-izrael_izprashta_nad_16_000_migranti_v_zapadni_strani", "text": "Израелските власти обявиха, че са отменили плана си да депортират африкански мигранти в Африка, а вместо това са се споразумели с Върховния комисариат на ООН за бежанците да изпратят над 16 000 от тях в западни страни, предаде Ройтерс, цитирана от БТА. На останалите мигранти, много от които са кандидати за убежище, ще им бъде позволено да останат в Израел поне още пет години, се казва в съобщение на кабинета на премиера Бенямин Нетаняху. Сред страните-приемнички са Канада, Италия и Германия.  Съдбата на около 37 000 африканци в Израел се превърна в морална дилема за държава като него, основана като убежище за евреите от преследвания и техен национален дом. Дясното правителство е под натиск от твърдото си ядро избиратели, които са националистически настроени и искат имигрантите да бъдат изгонени, докато други призовават те да бъдат оставени и приети, отбелязва Ройтерс. През февруари израелските власти започнаха да изпращат уведомления до 20 000 африкански мигранти мъже, че разполагат с два месеца да напуснат Израел или рискуват да бъдат вкарани в затвора. С парите за интеграция на мигранти ЕС плаща самолетните им билети за вкъщи Израелското правителство предложи на мигрантите, повечето от които са от Судан и Еритрея, по 3500 долара и самолетен билет към някоя сигурна дестинация в друга страна от Субсахарска Африка, която според израелски медии е Руанда. Правозащитни организации, които се застъпиха за мигрантите, обаче отстояват тезата, че много от тях са избягали от тормоз и военни конфликти и че депортирането им, било то в родината им, или в друга африканска страна, ще ги изложи на още по-голяма опасност. Организациите заведоха иск срещу депортацията във върховния съд на Израел, който на 15 март постанови временно изпълнението й да бъде спряно. Говорителка на ВКБООН потвърди, че действително има такова споразумение, но не даде подробности. Преди това комисариатът беше призовал израелските власти да преосмислят първоначалния си план, заявявайки, че мигрантите, които през последните две години са били прехвърляни в Субсахарска Африка, не са в безопасност и са се озовали по опасните трасета на миграцията към Европа, като някои били подложени на тормоз, изтезания и дори загинали по пътя. През последните повече от две години, в резултат на построената от израелските власти ограда по границата с Египет, притокът на мигранти от Африка, влизащи незаконно в Израел, почти спря. От 2005 г., докато границата все още беше доста пропусклива, в Израел влязоха общо 64 000 африканци, макар че хиляди от тях впоследствие си тръгнаха.", "date": "2018.04.02", "title": "Израел изпраща над 16 000 мигранти в западни страни"}
{"url": "http://clubz.bg/66177-trite_prevyplyshteniq_na_borisov_dotuk", "text": "Ще развия една реплика на Арман Бабикян. В трите си мандата Бойко Борисов ни се явява в три различни роли. В първия той беше вътрешен министър, ловеше престъпници и наказваше. Във втория го играеше министър на строителството, скромно сравняван със строителя хан Омуртаг. В сегашния трети той е преди всичко външен министър, загрижен за световните дела и леко дистанциран от дребнавите ни местни проблеми. Този трети ипостас на лидера непрекъснато се обсъжда и - ако трябва да сложим ръка на сърцето - буди одобрение и отляво и отдясно, и от власт и от опозиция. То и предишните два бяха така измислени, че да се харесват, но се чуваха все пак едни писъци тук-таме - къде заради несправедливо притиснати опоненти, къде заради отклонени по някакъв начин европари. За външната политика обаче консенсусът е максимален в нашенските реалности, където обичайно доминира караницата. Вземете акцента върху присъединяването на Западните Балкани, от които пиарите умело насочваха вниманието върху скъпата на сърцата ни Македония. Има ли нещо по-умилително от това да помогнеш на малкото братче, преглъщайки обидите? Ясно ни е, че България не може да направи много, за да убързи приемането на Скопие в ЕС. Затова пък успешно множи жестовете на церемониалната политика, като съвместно поклонение пред паметници и подписване на договор за добросъседство. Церемониите са за това - да произвеждат консенсус. Защо така малко говорим за много по-напредналата в преговорите Сърбия? Дали е защото тя ни е традиционен съперник в този регион? Как ще реагираме например на съвсем прясната заплаха от страна на Русия, че щяла да прелети със самолетите си нашата територия да помага на православните братя в Косово? („Ще свали ли самолетите ни България?“, подиграват се от Кремъл) Трудна тема, неподходяща за външната ни политика. Ротационното председателство на ЕС поднесе прекрасна възможност да станем важни без да правим нищо особено. Е, като изключим смяната на плочките и измитането пред НДК, разбира се. Ротационен дюшеш: идва ти редът да си важен, да покажеш рози, кукери и туристически рекламни клипове. Повече от година ни обработваха с това какви точно политики сме намислили и колко важни за България проблеми ще поставяме, после лека полека стана ясно, че тази работа с председателството е техническа и е нямало защо да очакваме нещо особено - даже било неприлично тъкмо домакинът да преследва свои интереси на такава среща, трябвало да умее да дава думата на другите, те да изразят позициите си. Хватката се състои в незабележима подмяна във времето на ТВ-говорителите – едните пламенно мислят, че трябва да имаме политики, другите са чели книги, където пишат какво точно прави ротационният председател. Нещо подобно беше срещата във Варна между Ердоган и европейските лидери, домакинствана от г-н Борисов. Значението ѝ е, разбира се, голямо, защото хвърли мост между партньори, които се бяха докарали до там да не могат да си говорят. И, разбира се, консенсусно браво за г-н Борисов, успял да я организира – заговори се даже за влизане в историята. И все пак дайте да се замислим какво точно направи възможно това тъкмо ние да сме в ролята на неутралния терен? Дали не е това, че нямаме своя ясна и принципна политика по отношение на проблемите с Турция? Връщаме предполагаеми гюленисти, нямаме мнение за военната операция на Анкара в Сирия, не се изказваме по теми като човешки права, задържаме с години взаимосвързаните проблеми на тракийските бежанци и на прогонените при Възродителния процес. Да, националпопулистите традиционно разгарят омразата към всичко турско, но тя си остава за вътрешна употреба дори сега, когато са в правителството. От друга страна обаче не сме и истински поддръжник на Турция – не подкрепяме нейното присъединяване към ЕС, каквито позиции обикновено имат съседни страни, стремящи се да не бъдат външна граница на Съюза, не се чува практически нищо за нашето съюзничество в НАТО. Нито на единия стол, нито на другия. В този ред на мисли ще си дадете сметка защо външната политика се превърна в новия, най-успешен ресурс на управлението ни: просто ние особена външна политика нямаме - нито имаме ресурса за това, нито волята. И понеже всички добре съзнаваме реалностите, радваме се, че в международен план България гледа да не шава много-много, според неувяхващата мъдрост на човека от народа Тодор Живков, подложен на натиск от Горбачов:  Какво правим по случая Скрипал? Ами поснижаваме се. Трябва да сме солидарни със Запада, от който зависим. От друга страна зависим и от руски капитали, притискат ни електорално наши вътрешни проруски партии. Вижте дилемата: в едната посока имаме серията от руски агресии, които Москва цинично отрича – анексията на Крим, убийството на Литвиненко, свалянето на малайзийския пътнически самолет, обявеното от Путин предизборно ядрено превъоръжаване; от другата страна контрират с аргумента „а вие защо биете негрите“ - изтъкват измамния повод за иракската война, нападението срещу Либия, мистериозно свързано с финансирането на президентската кампания на Саркози, липсата на доказателства по атентата срещу папата. Всичко това са политически съображения, а не юридически. Въпросът е на кого вярваш и на чия страна заставаш, не какво точно казва някакъв съдия (впрочем не съществува глобално правосъдие, нали сме наясно). Западните лъжи предизвикват разследвания на журналисти и опозиция, в последна сметка истината почти винаги излиза наяве и това струва кариерата на политици като Блеър, например. Руската е монументално мълчание, антизападно единство, отричане докрай, за да не стигаме до неразгадани убийства, като това на журналистката Политковская или опозиционера Немцов. На света остава да реши кое е по-убедително. Нашата позиция е да поизчакаме, да се поогледаме, да видим кое повече ни изнася. Не гоним дипломати, ама може би ще изгоним. Спазваме санкциите, наложени над Русия, ама ще работим за тяхното вдигане. Обиждаме се от разни руски изказвания, ама същевременно развяваме руски байряци. Министър Захариева казва едно, проруският коалиционен партньор – съвсем друго... Ето откъде идва популярността на г-н Борисов в ролята на външен министър: уловил е българските очаквания в сферата на външната политика. Ако се може да не взимаме страна, да минимизираме позицията си до някои ритуални жестове и да си караме по старому. Защото живковото „приземяване“ е вариант на поговорката „преклонена главица сабя не я сече“. Най-доброто на международната сцена е това, че е далеч - въздига естетически лидера, като същевременно отклонява вниманието от прозаичните проблеми на политическото всекидневие.", "date": "2018.04.02", "title": " Трите превъплъщения на Борисов. Дотук"}
{"url": "http://clubz.bg/66173-petq_slavova_vzema_banka_viktoriq", "text": "Единствената банка, която не издържа стрес-тестовете на банковата система в България през 2016 г., ще стане собственик на дъщерното дружество на фалиралата КТБ - търговска банка \"Виктория\". Инвестбанк на Петя Славова е избрана за купувач на ТБ \"Виктория\". След прегледа на активите и стрес-тестовете преди две години стана ясно, че Инвестбанк и ПИБ трябва да увеличат капиталовите си буфери - т.е. да бъдат налети свежи пари. Решението е взето на 26 март от управителния съвет на Фонда за гарантиране на влоговете на гражданите в банките (ФГВГБ), след като синдиците на КТБ са получили подобрените ценови оферти, съобщи  . Инвестбанк ще стане собственик на 100% от капитала на \"Виктория\", който е 34.7 милиона лева и 90 млн. лв. депозит на КТБ, направен малко преди ТБ \"Виктория\" да бъде придобита от трезора на Цветан Василев. Според неофициални източници от банковите среди Инвестбанк ще плати около 100 милиона лева, от които  При третия опит за продажба на трезора, дъщерно дружество на фалиралата КТБ, две банки бяха финалисти - Инвестбанк и Българо-американската кредитна банка (БАКБ) на Цветелина Бориславова. По съвпадение и в  . Според запознати Инвестбанк е предложила подобрена ценова оферта за \"Виктория\" и затова управителният съвет на ФГВГБ е изпратил договор за покупка. Бил е подписан и тристранен протокол между Инвестабанк, ТБ \"Виктория\" и синдиците на КТБ. Продажбата на \"Виктория\" бе сред важните задачи на синдиците на КТБ, тъй като целта е била да се постигне възможно най-висока цена и да постъпят сериозни суми в обявената в несъстоятелност КТБ, припомня \"24 часа\".", "date": "2018.04.02", "title": "Петя Славова взема банка \"Виктория\""}
{"url": "http://clubz.bg/66178-kitaj_nalaga_mita_za_3_miliarda_dolara_vyrhu_128_amerikanski_stoki%C2%A0", "text": "Следвайки принципа: \"Око за око, зъб за зъб!\", Пекин отвръща на Вашингтон, налагайки мита за $3 милиарда върху 128 американски стоки. Китай предвижда мита от 15 на сто за пресни и сушени плодове, ядки, женшен, вино и стоманени тръби, а също мита от 25 процента върху продукти от свинско месо и рециклиран алуминий, след като на 26 март т.г. САЩ отказа да отговори на китайското искане за постигане на търговско споразумение между двете държави. Новите налози са одобрени от комисията за митническите такси към Държавния съвет (правителството на Китай - бел.р.) и са китайският отговор на митата за $50 млрд., наложени от президента на САЩ Доналд Тръмп върху китайска стомана и алмуний по-рано през март. Тръмп отключи търговската война с Китай Ответните мерки нарушават поетия от Китай ангажимент да намали митата върху 120 американски стъпки. Според китайското министерство на търговията Пекин e в правото си да предприеме по-строги мерки срещу Вашингтон, тъй като САЩ редовно се противопоставя на принципите на недискриминация, които са задължени да спазват всички държави-членки на Световната търговска организация (СТО).  Министерството на финансите на Китай обяви, че новият митнически режим ще \"балансира загубите\", причинени от американските вносни мита, \"нанесли сериозни щети на нашите интереси\". Американските фермери са внесли продукция за близо $20 милиарда в Китай през 2017 г., припомня Асошиейтед прес, като само продуктите от свинско месо са за $1.1 милиарда, с което Китай става третият по значимост пазар за американско свинско. Вашингтон обвинява отдавна Пекин, че се възползва от системата на съвместни предприятия с чуждестранни фирми, които идват да развиват дейност в Китай, за да \"краде\" американски технологии. САЩ се оплакват и от колосален търговски дефицит с Пекин ($375.2 милиарда за м.г. по данни на китайските митници).", "date": "2018.04.02", "title": "Китай налага мита за 3 милиарда долара върху 128 американски стоки "}
{"url": "http://clubz.bg/66172-lqvo_na_bord_dqsno_na_bord_do_pylnoto_iztreblenie_na_ekipaja", "text": "Неусетно мина една година, откакто се проведоха последните избори в KLETA MAJKA BALGARIQ. За тази една година се случи следното: - едни хора се караха кой е по-автентичен; - след това започнаха да се събират заедно за коалиционни действия; - в резултат на тези въжделения се родиха няколко фундаментални структури - \"могъщите пет\", \"пакт за Европа\" а сега чакаме \"Демократична България\"; - междувременно се разбра, че \"могъщите пет\" май ще са \"могъщите четири\", защото неособено добрата концепция на една лява европейска фондация, проектирана в политически субект, май ще се разтури, вливайки се в \"могъщите четири\", разбирай \"пакт за Европа\", разбирай \"Демократична България\". - оказа се, че проектът \"Нова република\" е замразен, което значи, че \"Нова република\", която е ДСБ, които са с ДА БГ, които са в \"могъщите пет\", които вече са \"могъщите четири\", които са в \"пакт за Европа\", които са в \"Демократична България\", са замразени някъде и размразени другаде; - БЗНС беше част от РБ, който бе замразен отвътре и напуснат отвън (деликатно замълчавам) и се вляха в \"могъщите пет\", които са \"могъщите четири\", които са със замразената \"Нова република\", но с размразеното ДСБ, което е с Да БГ, които са в \"пакт за Европа\", който е в \"Демократична България\". Ако сте станали разногледи, да ви припомня, че следенето на процесите в дясното политическо пространство води до морска болест. Не толкова заради хилядите завъртания и силното вълнение, а поради простичката причина, че когато корабът потъва (справка - последните социологически проучвания), а суша и спасение не дебнат отникъде, човек се поболява... И те така... Ляво на борд, дясно на борд - до пълното изтребление на екипажа и пасажерите...  ", "date": "2018.04.02", "title": "Ляво на борд, дясно на борд - до пълното изтребление на екипажа"}
{"url": "http://clubz.bg/66180-honkongci_vyrnali_u_doma_s_dron_iphone_i_za_80_miliona", "text": "Китайските власти са арестували престъпна група, прекарвала контрабандни iPhone-и между Хонконг и континенталния град Шенжен, съобщи Ройтерс. Те ползвали два дрона, за да вържат два 200-метрови кабела между две високи сгради, и всяка нощ пращали по 15 000 смартфона от каталога на Apple. Хонконгците всъщност връщат телефоните в родината им - по-голямата част от производството на Apple е в Поднебесната империя. Както се разбира, поне единият от дроновете е модифициран DJI Phantom 4, който се произвежда не просто в Китай, а и в самия Шенжен. Градът е технологичен хъб на региона. За 6 месеца са пратени смартфони за около 500 милиона юана, или 79,8 милиона долара. Колко всъщност струва iPhone 7? Причината да има нужда от контрабанда в основния производител на iPhone-и се крие в тежките данъци и такси, които завишават сериозно цената им в страната - ако моделът X струва 1000 долара в САЩ, в Китай може да достигне 3000. Наскоро жена бе заловена на китайската граница с над 100 айфона и 75 луксозни часовника, залепени по тялото й. Това е и първи известен случай на контрабанда с дронове в Китай, споделиха местните власти. Подобни случаи обаче е имало в други държави - банда във Великобритания ползва квадкоптери, за да вкара продукти на затворници, от тези технологии се възползваха и престъпници в Охайо, САЩ, и Мексико. Китайската полиция взема мерки - ще ползва свои дронове, екипирани с камери с висока резолюция.", "date": "2018.04.02", "title": "Хонконгци \"върнали у дома\" с дрон iPhone-и за $80 милиона"}
{"url": "http://clubz.bg/66175-djoli_i_brad_se_razbrali_za_decata", "text": "Брад Пит и Анджелина Джоли финализират развода си, съобщава Контактюмзик. Двамата обявиха, че са се разделили през септември 2016 г. и след дълъг съдебен спор вече са се споразумели за съвместно попечителство над шестте си деца и по другите условия.  Основното е, че двамата са се разбрали за децата. Те са на възраст от 16 до 9 години. Най-голям е Мадокс. Пакс е на 14 години, Захара - на 13, Шайло - на 11, а близнаците Вивиен и Нокс - на 11 г. След раздялата с Анджелина Джоли   Той признавал след разпадането на брака му, че пиенето е станало проблем. Засега Брад Пит още не излиза много с децата, но би искал да прекарва повече време с тях.  И двамата вече имат връзки с други хора, пише в. \"Дейли мейл\". Тя излиза с агент за недвижими имоти -  . Връзката им \"не е сериозна\", а само \". Брад Пит също има \"дискретни\" връзки от време на време, но не търси нещо постоянно.  Американската преса упорито разпространява слухове за това, че Дженифър Анистън и Брад Пит отново са заедно. Двамата сравнително скоро се разделиха с бившите си половинки. Появиха се дори твърдения, че са сключили тайно брак в Париж. Пит и Анистън се ожениха на 29 юли 2000 г. и се разделиха около пет години по-късно. Феновете на двамата актьори не крият желанието си отново да ги видят като двойка. През февруари звездата от „Приятели” обяви, че се развежда с Джъстин Теру. Почитателите й веднага заляха акаунта й в Twitter с предложения да се върне при експоловинката на Анджелина Джоли, писа наскоро International Business Times.", "date": "2018.04.02", "title": "Джоли и Брад се разбрали за децата"}
{"url": "http://clubz.bg/66184-kmeticata_na_mladost_iska_prezidentsko_veto_za_zastroqvaneto_v_sofiq", "text": "Кметът на столичния район \"Младост\" Десислава Иванчев поиска президентът Румен Радев да наложи частично вето на Закона за устройство и застрояване на Столична община (ЗУЗСО) в частта на §28, който отваря възможност за застрояване на зелените площи в столицата. За целта днес е внесено писмо в президентската институция. Основания за искането са дали консултации на Иванчева с граждански организации и юристи, специализирани в градоустройството, според които цитираният параграф е в противоречие с гражданското право. Настоящото мнозинство в парламента за първи път от повече от 5 години си позволява да посегне на зелените площи и малките градинки в София, пише Иванчева, като се позовава на чл. 55 от Конституцията - за защита на правото на българските граждани на здравословна и благоприятна среда на живот. . Промените бяха по инициатива на Столичната община и главния архитект на София Здравко Здравков и обявената им цел беше да ограничи безразборното високо строителство, да бъдат определени места за небостъргачите и да бъдат въведени ограничения при строежите в ъглови парцели - вратичка, оставена в Закона за устройството на територията (ЗУТ), благодарение на която в София бяха одобрени много високи сгради. Никой не иска небостъргачи в София В писмото си Десислава Иванчева настоява президентът да упражни конституционните си правомощия, тъй като:  Кметицата на \"Младост\" - един от най-пострадалите от безразборно застрояване райони в София, посочва, че \"параграф 28 отваря възможност за застрояване на зелените площи в София, което категорично е срещу волята и интересите на гражданите на София\". Прокуратурата: НИКМИ е получила незаконно терена за небостъргач на бул. \"България\" Какво още пише в писмото: \"... Според предписанието на §28 дори да е реализирана на практика една зелена площ, тя ще бъде призната за “неприложена” по смисъла на § 28 от ЗУЗСО, когато не са налице документи за нейното реализиране или защото е реализирана преди десетилетия. Практиката по реституционни процедури, например, познава много случаи, когато съществуващи градски градини, малки паркове и междублокови пространства се приемат за „нереализирани“, въпреки наличието на паркова инфраструктура, алеи, пейки, детски площадки беседки и други. Нашите опасения са, че новоприетият § 28 позволява подобно злоумишлено тълкуване във вреда на градската среда и качеството на живот на гражданите на столицата. Добавката в края на новосъздадения § 28 от ПЗР на ЗУЗСО няма да предотврати погрома над градските зелени площи. Същата гласи: \"…за привеждането им в съответствие с предвижданията на действащия общ устройствен план\". Причината е, че ОУП създават само общи, генерални насоки за определени територии и зони, съгласно ЗУТ. По-конкретно, дори една територия да е предназначена за зелена площ или парк по ОУП, то в същата зона с ПУП е допустимо да се отреждат отделни имоти за друга дейност (спорт, рекреация, обществени заведения и други) и така да бъде допустимо застрояване. По този начин, по реда на § 28 от ПЗР на ЗУЗСО, ще бъде възможно с ПУП да се отнема статута на конкретни имоти като „озеленени площи за широко обществено ползване“ и да се преотреждат за други дейности, които впоследствие да бъдат застрояване със жилищни или офисни сгради, при заобикаляне на закона. Впрочем, това бе добре позната практика за злоупотреби преди приемането на ЗУЗСО, която ще се завърне като масово използвана вратичка за застрояване на последните останали зелени площи в столичните квартали. Забраната за промяна статута и застрояване на зелените площи в София бе от малкото консенсусни решения за градоустройството на Столична община. Съгласието по темата съществува повече от 10 години, като обхваща почти 100 % от всички софиянци, и беше отразено в измененията на ЗУЗСО през годините. Това съгласие беше отразено и при обсъждането на ОУП на София\". Прокуратурата: НИКМИ е получила незаконно терена за небостъргач на бул. \"България\"", "date": "2018.04.02", "title": "Кметицата на \"Младост\" иска президентско вето за застрояването в София"}
{"url": "http://clubz.bg/66181-kakvo_shte_e_vremeto_prez_strastnata_sedmica_i_za_velikden", "text": "Страстната седмица у нас започва с преобладаващо слънчево време. В понеделник все пак са възможни превалявания на отделни места в страната. Ще духа умерен, а в Северна България и силен северозападен вятър. Поривите му ще достигат до 80 км/ч. Максималните температури през първия ден от новата седмица ще бъдат между 11 и 17 градуса. Силният вятър обаче ще носи усещането за по-студено време. В планините ситуацията е подобна. Там ще има силни до бурни пориви на вятъра, слаби превалявания от дъжд на места, а на височина над 1800 метра - от сняг. Температурите в зимните ни курорти ще бъдат около 7 градуса. Във вторник сутринта ще е студено с температури от 0 до 5 градуса. След това обаче благодарение на южния вятър ще се затопля и през следващите няколко дни времето ще е перфектно за активности на открито. Ще бъде слънчево и спокойно, а живакът в термометрите ще скача до около 20 градуса. В четвъртък следобед в Западна България има вероятност за гръмотевични бури, а през празничните дни предстои захлаждане и понижение на температурите с около 6-7 градуса. В отделни райони ще бъде ветровито и дъждовно.", "date": "2018.04.02", "title": "Какво ще е времето през Страстната седмица и за Великден"}
{"url": "http://clubz.bg/66174-peta_evropejska_titla_za_daniel_asenov_tajsyna", "text": "Даниел Асенов спечели петата си европейска титла по бокс. Тайсъна, както го наричат в спортните среди, триумфира в категория до 52 кг на първенството на Стария континент до 22 г. в Румъния.  На финала Асенов победи Габриел Ескобар Маскунано с 5:0 съдийски гласа - 29:28, 30:27, 29:28, 29:28, 29:28. Това бе повторение на миналогодишния финал до 22 г., когато Асенов спечели с 4:1. През 2013 г. Даниел за пръв път стана шампион на Европа, но при юношите в кат. до 49 кг в Анапа (Русия). През 2015 г. той триумфира при мъжете в кат. до 52 кг на първенството в Самоков.  През 2017-а освен титлата от Браила до 22 г., Асенов спечели и тази при мъжете от шампионата в Харков (Украйна). Сега дублира тази до 22 г., която е общо пета в кариерата му. Мелис Йонузова спечели титлата при жените до 22 г. в кат. до 69 кг. С бронз от Румъния се прибира по-малкият брат на Даниел - Боян Асенов (56 кг).", "date": "2018.04.02", "title": "Пета европейска титла за Даниел Асенов-Тайсъна"}
{"url": "http://clubz.bg/66179-vedomstvenite_benzinostancii_na_zyrnarite_ostavat", "text": "След среща при премиера Бойко Борисов днес зърнопроизводителите се отказаха от планирания си за 3 април протест. Отказаха ги постигнатите договорености при разговорите, на които присъстваха земеделският министър Румен Порожанов и депутати: фермерите няма да бъдат третирани като търговци, а като крайни потребители на горива, което означава, че   без изискване да отговарят на Закона за устройство на територията, без да бъдат монтирани нивомери и без банкови гаранции. Държавата ще търси 1 млрд. лв. приходи с нови правила за търговци с горива Но все пак ведомствените бензиностанции ще трябва да посочат точен адрес, на който да бъдат проверявани от властите и при нарушения - санкционирани.  Председателят на управителния съвет на Националната асоциация на зърнопроизводителите Костадин Костадинов благодари на премиера и на Порожанов за разрешаването на проблема с думите: \"За момента е решен.\" На 26 март на извънредно заседание УС на Националната асоциация на зърнопроизводителите реши на 3 април да бъдат блокирани пътища в страната в знак на протест срещу проектозакона за горивата, изготвен от депутати от ГЕРБ и \"Обединените патриоти\" начело с Емил Димитров. От браншовата организация заявиха, че с измененията се поставят неприложими изисквания и се налага тежък финансов и бюрократичен режим на регистриране. Зърнопроизводителите настояха чрез декларация до парламента и правителството да бъдат изключени от обхвата на Закона за горивата и заплашиха, че ако това не се случи, са готови да докарат тежките машини в София. На 31 март след среща с министъра на земеделието Румен Порожанов и председателя на съюза на земеделските кооперации (НСЗКБ) управителният съвет на НАЗ реши да възложи на юристите на земеделския сектор, съвместно с юристите на МЗХГ, да разработят предложения за изменения на законопроекта за горивата, така че да не бъдат натоварени с излишни изисквания извън съществуващата регулация по Наредба № Н-18 от 2006 г. за регистриране и отчитане на продажби в търговските обекти чрез фискални устройства. \"Намерихме промени в Закона за горивата, чрез които да заложим земеделския производител като потребител, а не като търговец\", каза в Министерския съвет министърът на земеделието, храните и горите Румен Порожанов.  По думите му са се създавали предпоставки за допълнителна административна и финансова тежест, която в много случаи не е оправдана. От Нова година ще влязат в сила промените в Закона за горивата, премиерът пое ангажимент ГЕРБ да подкрепи законопроекта, заяви пък депутатът Емил Димитров след срещата.  На срещата е бил договорен и   - как да позиционират своите резервоари по вид, обем, местонахождение и как да се извършва контролът без нивомерни системи.", "date": "2018.04.02", "title": "Ведомствените бензиностанции на зърнарите остават"}
{"url": "http://clubz.bg/66171-siderov_evropa_chaka_da_j_posrednichim_s_rusiq_london_e_vinoven_za_otravqneto_na_skripal", "text": "България да организира среща ЕС - Русия подобно на тази между ЕС и Турция, предложи в ефира на БНТ лидерът на \"Атака\" и коалиционен партньор в управлението Волен Сидеров. Сидеров обвини и Великобритания в организирането на \"мероприятие\" срещу Москва, скалъпвайки случая \"Скрипал\". БСП опита да финтира кабинета с решение на парламента да не се гонят дипломати Изгонването на руски дипломати щеше да усложни отношенията ни, да попречи на икономически енергийни проекти, по които се работи, посочи още Сидеров. И за пореден път определи правителственото решение от миналия петък като добро. България взе решение: няма да гони руски дипломати (СНИМКИ) Лидерът на \"Атака\" можел и да се самополаскае за ролята на \"патриотите\" за вземането на това решение. Ако управляващата коалиция не била ГЕРБ - \"Обединени патриоти\", а ГЕРБ - Реформаторски блок, ситуацията вероятно щяла да е съвсем различна.  Много добре знаят всички, че \"вината\" на Русия за отравянето на бившия шпионин Сергей Скрипал и дъщеря му Юлия е само предположение, посочи още Сидеров. \"Ми с вероятности не се работи\", затвърди българската позиция той.  След което разясни геополитическата обстановка - за намаляващото влияние на САЩ, за петрола, станал причина и за нападението над Ирак, за Китай като новата икономическа сила, която ще измести Щатите и пр. От това обобщение Сидеров изведе извода, че Великобритания сама е отровила Скрипал. Русия от своя страна ставала все по-самостоятелна и това дразнело \"западния контрапункт\". Случаят \"Скрипал\" дори помогнал за мобилизацията да се гласува за преизбирането на Владимир Путин като президент, сподели още лидерът на \"Атака\". Имал предвид случаи на локална война, в които Русия щяла да бъде принудена да се намеси. На въпрос дали все пак, ако се установи, че дипломати в руските мисии у нас са шпиони и трябва да бъдат изгонени от страната, Сидеров посочи, че почти всички дипломати по света са агенти и това е дългогодишна практика. Нямало нужда да се променя нещо. Сидеров коментира и анексията на Крим - хората там я били пожелали, в т.ч. и нашите сънародници. \"В случая с Крим аз не виждам нарушение на международни норми\", посочи лидерът на \"Атака\". България взе решение: няма да гони руски дипломати (СНИМКИ)", "date": "2018.04.02", "title": "Сидеров: Европа чака да й посредничим с Русия. Лондон е виновен за отравянето на Скрипал"}
{"url": "http://clubz.bg/66165-dyshterqta_na_razstrelqn_pishe_do_cacarov_ne_potulvajte_sluchaq", "text": "Дъщерята на ресторантьора Наско Тонкев, който беше застрелян при мистериозни обстоятелства в заведението си във Виноградец преди 7 месеца, написа писмо до главния прокурор, съобщи Нова тв. Причината е бавещото се разследване на смъртта на баща й. Виноградец - всички стрелят, но виновно е детето Според първоначалната версия фаталният изстрел срещу Тонкев бил произведен от 6-годишно дете. Впоследствие по случая беше задържан председателят на общинския съвет в Септември Лазар Влайков, който е собственик на оръжието на убийството. Цацаров разкри: 126 гилзи на купона с... един изстрел от дете Както Клуб Z писа, след фаталния детски рожден ден в края на август във Виноградец  . А има всички данни, че са правени опити за \"замитане\" на следите. Тогава обвинител номер 1, който посети мястото, окачестви обстановката преди смъртта на Тонкев като:  Накрая замалко да излезе, че 6-годишният рожденик е прострелял собственика на ресторанта с огромен тежък \"Глок\" 45-и калибър. Разговори с прокурор да \"смачка\" случая с 6-годишното \"дете-стрелец\"? Близки на жертвата са категорични, че именно Влайков е убил ресторантьора. Освен това \"герберът\" провел поредица от разговори с районния прокурор Георги Кацаров, който го \"консултирал\" правно. В средата на ноември миналата година Влайков беше освободен под гаранция от 8000 лева. Дъщерята на убития Деница, иска от главния прокурор Сотир Цацаров само едно - \"да не се потулва\" случаят. Деница пише до главния прокурор, че освен това видният общинар    Тя казва, че е доволна от факта, че разследването на убийството е било преместено от Пазарджик в Пловдив. Моделът \"Септември\": затова нямат доверие на България От прокуратурата съобщават за Нова тв, че са извършени три огледа на местопрестъплението, разпитани са повече от 25-има свидетели по делото и са извършени редица експертизи. Обвинител номер 1 пък щял да разговаря с вътрешния министър Валентин Радев в търсене на информация защо се бави комплексната експертиза. Цацаров разкри: 126 гилзи на купона с... един изстрел от дете Разговори с прокурор да \"смачка\" случая с 6-годишното \"дете-стрелец\"? Моделът \"Септември\": затова нямат доверие на България", "date": "2018.04.02", "title": "Дъщерята на разстрелян пише до Цацаров: Не потулвайте случая"}
{"url": "http://clubz.bg/66159-tqngun_1_izgorq_nad_tihiq_okean", "text": "Китайската космическа станция \"Тянгун-1\" навлезе в земната атмосфера и изгоря над южната част на Тихия океан, предадоха световните агенции, като се позоваха на китайските космически власти. Модулът навлезе в атмосферата днес в 8,15 ч. пекинско време (3,15 ч. българско време) и до голяма степен изгоря, заяви Центърът за управление на пилотираните полети на Китай. Иде в понеделник, но не се знае къде ще падне По-рано китайските власти казаха, че е малко вероятно големи отломки да достигнат земята. Учени прогнозираха, че станцията до голяма степен ще изгори в атмосферата и почти няма да представлява опасност за хората. Китайският в. \"Глобал таймс\" заяви, че големият шум, който се е вдигнал в световните медии около падането на \"Тянгун-1\", е отразявал \"завистта\" в чужбина към космическата индустрия на Китай. БТА", "date": "2018.04.02", "title": "\"Тянгун-1\" изгоря над Tихия океан"}
{"url": "http://clubz.bg/66160-rusiq_s_13_vyprosa_kym_organizaciqta_za_zabrana_na_himicheskite_oryjiq", "text": "Русия е изпратила списък с 13 въпроса до Организацията за забрана на химическите оръжия (ОЗХО), свързани с отравянето на бившия руски двоен агент Сергей Скрипал и дъщеря му, предаде ТАСС, съобщи БНР. Агенцията се позовава на съобщение на външното министерство на страната, в което се посочва, че Русия иска да знае каква помощ е поискал Лондон от организацията, кой е оглавявал групата от експерти на ОЗХО, посетила Великобритания и в кои сертифицирани лаборатории ще бъдат извършени изследванията. Москва с въпроси към Лондон и Париж за Скрипал Москва очаква да научи и какви данни е поискала Великобритания за използването на веществото \"Новичок\". ", "date": "2018.04.02", "title": "Русия с 13 въпроса към Организацията за забрана на химическите оръжия"}
{"url": "http://clubz.bg/66166-ruskite_medii_idat_novi_sankcii_zaradi_skripal", "text": "Централните медии в Русия коментират ответните мерки на страната след експулсирането на руски дипломати от САЩ и Европа и последиците от новото напрежение между Москва и Запада.  След като бившият руски разузнавач Сергей Скрипал и дъщеря му бяха отровени на 4 март във Великобритания, Лондон обяви за виновник Москва, но Русия отхвърли обвиненията. Кралството изгони руски дипломати, последваха го САЩ и още 27 страни. Москва вече започна да експулсира в отговор техни дипломати, напомня електронното издание Дипломатическата война на Русия със САЩ и Великобритания още не е наближила върховата си точка, смята политологът Фьодор Лукянов. Експертът прогнозира, че европейските страни, демонстрирали солидарност с кралството, няма да продължат в същия дух. След дипломатическата, символична по думите му война, той обаче очаква и мерки в икономически план, например по-строги санкции като доскорошните санкции срещу Иран. Следващите действия на САЩ спрямо Русия ще бъдат на първо място политически, а не юридически, заявява за   аналитикът Андрей Кортунов. Освен нови експулсирания на дипломати Вашингтон може да засили натиска върху руските медии в Щатите, но като цяло възможностите за подобно въздействие намаляват, допълва той. За Русия остава възможността да изисква от САЩ паритет в броя на дипломатическите служители, смята наблюдателят. Струва ли си страните в конфликта да развъртат маховика на ескалацията, пита се в редакционен коментар в.  , който също предрича нови икономически санкции на Запада срещу Русия.  Доган: Да се съобразяваме с Русия. Ако някой ми посегне, ще отвърна За разлика от Москва Западът има според руския ежедневник \"предостатъчно\" подобни лостове - може, например, да бъде закрита търговската мисия на Москва в Лондон, смятана за   от кабинета на Тереза Мей според британския в.  . Може да бъдат замразени различните активи на руската държава, да се въведе забрана за инвестиции в руски книжа, да се запорира \"подозрителното имущество\" на свръхбогати руснаци и дори да се бойкотира тазгодишното световно първенство по футбол в Русия. В най-близко бъдеще обаче Русия едва ли ще се превърне в парий. Западът признава, че е необходимо и занапред да води диалог с Москва най-малкото в сферата на стратегическата стабилност и контрола върху оръжията. Взаимното изгонване на дипломати обаче показва, че полето за диалог стремително се стеснява, пише  Кога сме \"мост\" и кога \"Запад\"? Днес Европа има твърде голяма нужда от Руската федерация и просто не може да си позволи дълго да се прави на обидена, твърди онлайн изданието  . Далеч не става дума само за доставките на петрол и газ, за пазари и проекти за инвестиции. Скъсването на връзките с Русия автоматично ще засили влиянието върху Европа, което получиха след Втората световна война САЩ и Великобритания. По човешки и икономически потенциал ЕС превъзхожда САЩ и би могъл да стане самостоятелен силов център, но все така е в изцяло подчинено положение спрямо атлантическия проект за \"единен Запад\". Защото упорито не схваща собствената си идентичност, няма и държавен суверенитет, подкрепен с военна сила, се казва в материала. Ако Европа поддържа конфликта с Русия, ще е по-лесно освен това външни сили да скарат европейците с Китай, заявява електронният вестник. Същевременно изрежда \"много кризи, които Европа безспорно няма как да реши без Русия\". Без Русия ЕС не ще може примерно да влияе върху ситуацията в Близкия изток - от Либия до Афганистан. А това не включва само въпроса за война или мир край границите на Европа, но и проблема с бежанците, чието нашествие в ЕС, дори само от Африка с милиардното й население, все повече ще расте, пише \"Регионите на Русия\". (БТА) Кога сме \"мост\" и кога \"Запад\"?", "date": "2018.04.02", "title": "Руските медии: Идат нови санкции заради Скрипал"}
{"url": "http://clubz.bg/66169-djon_isnyr_vze_titlata_v_maqmi_grigor_otstypi_edno_mqsto_v_ranglistata", "text": "Джон Иснър (САЩ) спечели титлата на турнира от \"Мастърс 1000\" в Маями. На финала гигантът обърна Александър Зверев (Германия) с 6:7 (4), 6:4, 6:4 след битка, продължила два часа и половина. Това е първият триумф за Иснър в серията. На 32 г. и 11 месеца той стана най-възрастният тенинист, който печели за първи път надпревара от \"Мастърс 1000\". Американецът, истинска машина за асове, би на полуфинала Хуан Мартин дел Потро, като прекъсна серията му от 15 поредни победи. Аржентинецът бещше считан за фаворит № 1 за първото място във Флорида след ранното отпадане на Роджър Федерер и липсата на Рафаел Надал. Зверев беше на един сет от трети голям трофей на \"Мастърс 1000\". Той обаче допусна обрат, но съперникът му напълно заслужено стигна до успеха. Иснър не допусна нито един пробив, той беше много стабилен на своя сервис и успя да се възползва от грешките на руснака с германски паспорт в решителните моменти. Все пак Саша се изкачи с едно място в световната ранглиста и вече е четвърти, измествайки Григор Димитров. Както е известно, има рокада и на самия връх, където Роджър Федерер отстъпи на Рафаел Надал, тъй като не успя да защити точките си в Индиън Уелс и Маями. 1000-та точки във Флорида осигуриха влизане на Иснър в топ 10, американецът вече е 9-и.  Сега предстои сезонът на клей - започва в средата на април в Монте Карло. Очаква се завръщането на Надал, който е най-добър на тази настилка. Федерер пък обяви, че ще пропусне тази част от годината и ще се завърне на корта за турнирите на трева през юни. Така беше и през 2017-а.", "date": "2018.04.02", "title": "Джон Иснър взе титлата в Маями, Григор отстъпи едно място в ранглистата"}
{"url": "http://clubz.bg/66170-vashington_post_trymp_moje_da_ne_iska_da_zapochne_vojna_no_e_vyzmojno_da_se_ozove_v_takava", "text": "След като президентът на САЩ Доналд Тръмп събра правителство, което някои определят като военно, ще започне ли наистина война?, пише в. \"Вашингтон пост\".  Това е нещо, което се питат мнозина високопоставени дипломати във Вашингтон, особено след назначаването на Джон Болтън за съветник на Тръмп по националната сигурност. Той е известен с това, че често препоръчва превантивните бомбардировки, отбелязва американският всекидневник. Както Болтън, така и Майк Помпейо, който е изборът на Тръмп за държавен секретар, са на мнение, че . И двамата смятат, че  . Въпросът е способен ли е наистина Тръмп да започне война с една от тези страни - или и с двете?, пита се \"Вашингтон пост\". Може да се посочат аргументи, че не е. По време на първата си година като президент Тръмп продължи военните действия на САЩ в Сирия и Ирак, но изразяваше гръмко скептицизъм към военните начинания. Сега той обещава да се изтегли от Сирия. Освен това всякакви действия на Тръмп за непровокирано нападение срещу Иран или Северна Корея ще се натъкнат на съпротивата на американските съюзници, Конгреса, министъра на отбраната Джим Матис и върхушката в Пентагона - а най-вероятно и на собствените му избиратели, които свикнаха да аплодират неговите изказвания за прекалено скъпите войни. Тръмп: Изтегляме се от Сирия много скоро Войната би нарушила и оформящия се дипломатически модел на Тръмп - да заплашва и блъфира, а след това да сключи сделка. Това се случи с Южна Корея през миналата седмица, която стана свидетел, как   Той се опитва да постигне същото и с иранското споразумение, като го порицава, докато неговите дипломати дискретно убеждават европейските правителства да приемат поправки - процес, който изглеждаше потенциално успешен поне преди свалянето на Рекс Тилърсън от поста държавен секретар. , несвързани от ясна стратегия, коментира \"Вашингтон пост\". Тази пролет му предстоят две високорискови решения: дали да поднови санкциите срещу Иран и дали да сключи сделка със Северна Корея на срещата на върха с Ким Чен Ун в края на май. Ако Тръмп приеме споразумение с Иран или обещание на Ким да се откаже от ядрените оръжия, това ще противоречи на всичко, за което Болтън, пословичен с липсата си на гъвкавост, се е застъпвал в продължение на десетилетия. А това би повдигнало въпроса за какво Тръмп го включи в екипа си. От друга страна, ако Тръмп приеме съветите на новия си съветник, които той вече изложи по телевизията,  Тръмп отключи търговската война с Китай Особено доволни ще бъдат религиозните управляващи в Иран - ядреното споразумение предизвика голямо разочарование в Техеран. Очакваните инвестиции от западни компании като цяло не се появиха, а стагнацията на икономиката засилва общественото недоволство.  , като поиска от европейците нови отстъпки от нея в замяна на придържане към споразумението. Възможно е и Корпусът на гвардейците на Ислямската революция да нападне силите на САЩ в Ирак и Сирия, пряко или чрез контролираните от него милиции. Или върховният ирански лидер Али Хаменей може да реши да рискува и да поднови обогатяването на уран, залагайки, че Тръмп няма да посмее да го спре с военни действия. Като цяло е очевидно, че Тръмп не е обмислил какво ще стане, когато скъса споразумението - той се фокусира просто върху премахването на наследството на своя предшественик Барак Обама. Той няма стратегия за възпиране на агресивен ирански отговор. Болтън, управляващите принцове в . Черноморският флот на Русия е безсилен пред армадата на САЩ  Подобен сценарий е възможен и със Северна Корея. Ако Тръмп не удовлетвори исканията на Ким за отстъпки, може да се предвиди подновяване на изпитанията на ядрени бойни глави и балистични ракети. А тогава? Тръмп няма план, а Болтън вече обяви своя - едностранен удар на САЩ, последван от окупация на Северна Корея от американски войски. \n\tТръмп може да успее да избегне тези кризи и да запази вниманието на света върху себе си, ако приеме европейско предложение за Иран или обяви ново удължаване на споразумението, за да има време за повече преговори. Той може да обяви звучащо грандиозно, но без конкретика споразумение с Ким, чиято същност ще се изясни след години на трудни, но купуващи време преговори. Всичко това обаче е точно този вид протакане, който според Болтън е по-лош от започването на война. Но също като множество предишни помощници на президента на САЩ той може да научи, че  Тръмп отключи търговската война с Китай Черноморският флот на Русия е безсилен пред армадата на САЩ ", "date": "2018.04.02", "title": "\"Вашингтон пост\": Тръмп може да не иска да започне война, но е възможно да се озове в такава"}
{"url": "http://clubz.bg/66158-politiko_i_velikobritaniq_v_bitka_sreshtu_falshivite_novini_v_syrbiq", "text": "Великобритания се включва в битката за влияние на Балканите, пише европейското издание на POLITICO,цитирано от \"Фокус\". Западът се бори срещу Русия за влияние на Балканите и последната офанзива е водена от Великобритания. Седем години след затварянето си в Белград, Би Би Си в понеделник отново отвориха службата си за сръбски език, стартираха уебсайт и започнаха партньорство с местните медии. Този ход е част от една по-широка тиха борба за власт на Балканите, особено в Сърбия, където проруски медии фабрикуват фалшиви новини - като скорошен пример е подкрепяния от Кремъл Спутник, който пише, че НАТО се готви да проведе военни учения в Босна и Херцеговина, използвайки обеднен уран. Би Би Си също ще се изправи срещу националните медии, много от които имат малко или никакво критично отношение към правителството на Александър Вучич. И допълва: Връщането на Би Би Си в Сърбия се случва, когато Западът се фокусира към Балканите, притеснен, че Русия, Китай, Турция и страните от Персийския залив, които също се стремят да увеличат влиянието си в региона през последните години, биха могли да променят баланса между съперничещите си сили на югоизточния фланг на континента. ЕС стартира нова стратегия за Западните Балкани миналия месец и каза, че Сърбия и нейната съседка Черна гора могат да се присъединят към блока до 2025 г. Целта на Вучич е да вкара Сърбия в ЕС и той стартира политики, които спечелиха похвали от Брюксел. Но той поддържа и тесни връзки с Русия, традиционен съюзник на Белград, а критиците във Великобритания и в чужбина го обвиняват в авторитарно управление. Докато той говори положително за присъединяването към ЕС на Сърбия, много от неговите министри говорят ревностно срещу Запада. Руските инвестиции в Сърбия са само малка част в сравнение с инвестициите на ЕС в страната под различни форми. Но тези действия помагат на Москва да поддържа силно присъствие и влияние върху общественото мнение. Повече от 100 сръбски организации насърчават приятелските отношения с Русия, според проучване от 2016 г. на Центъра за евроатлантически проучвания - базиран в Белград мозъчен тръст. Сред тях са осем уеб портала, шест руски и 16 местни про-Кремълълски новинарски източници. Но предизвикателствата пред Би Би Си и другите, които поставят себе си на предната линия в усилията да предоставят безпристрастни новини идват не само от Русия, но и от самата Сърбия. Анализаторите отбелязаха рязък спад в свободата на медиите в страната. Според наблюдателите от Freedom House, тя е намаляла значително от 2011 г. насам, като най-резкият спад е след 2014 г., когато Александър Вучич стана премиер. От миналата година той вече е президент. Правителството отрича, че ограничава свободата на медиите. Но Вучич атакува и критични медии, като нарича някои \"измет\" и непрекъснато описва журналистите в една разследваща организация като \"лъжци\". Дори при управлението на диктатора Слободан Милошевич по време на балканските войни през 1990-те години, някои яростно независими медии процъфтяваха. „Радио Б92“, което излъчва в Белград, информационната агенция „Бета“ и телевизионната станция „Студио Б“ успяваха да запазят дистанция от режима. Но напоследък влиянието им намалява поради спорната приватизация, автоцензурата и зависимостта от правителствени агенции за приходите от реклама, каза Снежана Миливоевич, професор по журналистика в Белградския университет. Вместо това, големи екипи като правителствената телевизия „ТВ Пинк“ и „TV Happy“ се фокусират върху леките новини и развлеченията. Останалите независими гласове са подложени на опетняване онлайн и в проправителствените таблоиди. След като базираната в Белград НПО - Център за изследване на прозрачността и достоверността публикува доклад, в който посочва, че партията на Вучич се появява четири пъти по-често от опозицията по „ТВ Пинк“ преди местните избори в Белград на 4 март, журналистката Тамара Скроза бе наречена \"враг на държавата\" по държавния телевизионен канал. Сръбският медиен регулатор получи над 300 жалби по този повод, но заключи, че „ТВ Пинк“ не е нарушила никакви стандарти. Едно изследване, публикувано през февруари от Балканската мрежа за разследващи репортажи, водеща регионална журналистика НПО, установи, че 70 процента от репортажите на сръбските журналисти се осъществяват под натиск от властите, като този натиск произтича предимно от изпълнителната власт. Стеван Дойчинович, главен редактор на Мрежата за разкриване на престъпността и корупцията, независим местен разследващ център, заяви, че основните сръбски медии представляват по-голяма опасност за свободата на словото от руските такива. Дойчинович и неговата организация са подложени на продължителна клеветническа кампания от проправителствени таблоиди, нейните журналисти са били следени и апартамента на един от тях е бил обект на една зловещо нахлуване, при което нищо не е било откраднато. Медиите, които следват проправителствена и проруска линия, имат прост отговор на своите критици - те дават на обществеността това, което иска. Москва: Ако пратим самолети в Косово, да не би България да ги свали Драган Вучичевич, собственикът и главен редактор на водещия таблоид „Informer“, е съгласен да подкрепя Вучич и по-тесни връзки с Русия. Портретите на Путин висят в кабинета и конферентната зала. Но, казва той, тези възгледи също така носят и печалба.  „Всички вестници имат мнение. Винаги знаеш кого ще подкрепи \"Ню Йорк Таймс\" преди изборите. И нашата редакционна политика е ясна от първия ден: \"ЕС е неуспешен проект, който се разпада\", каза Вучичевич. Той защитава атаките на Информер срещу гласове като този на Дойчинович, когото таблоида му нарича чуждестранен агент и садомазохист. Той казва, че Дойчинович е публична личност, а обществеността има право да разбере, като прави препратки към Уотъргейт и новият филм \"Вестник на властта\" за \"Washington post\" и \"Досиетата от Пентагона\". За критиците Informer е единственият, който дава присъди - и не по добрия начин. В отговор на критиките на Вучич към други медии, американският посланикът в Сърбия Кейл Скот заявява миналата година, че \"Informer е обикновена измет\". Съветникът на Вучич пo медийните въпроси Сузана Василиевич казва, че много медийни организации, които се представят за независими се ръководят от стари противници на президента на страната. Самият Вучич вече заяви, че не определя новия играч на сръбския медиен пазар като безпристрастен. Но добавя:", "date": "2018.04.02", "title": "\"Политико\": И Великобритания в битка срещу фалшивите новини в Сърбия"}
{"url": "http://clubz.bg/66161-trymp_nqma_da_ima_sporazumenie_za_mechtatelite", "text": "Американският президент Доналд Тръмп заяви, че няма да има споразумение за легализиране на статута на т.н. мечтатели - нелегалните имигранти, дошли в страната като деца, предава БНР. В послание в Туитър Тръмп написа още, че границата с Мексико става все по-опасна и заплаши да прекрати Северноамериканското споразумение за свободна търговия - НАФТА. Президентът призова републиканците да приемат строги закони за борба с негалната имиграция, без да се опитват да получат подкрепата на демократите. Тръмп vs демократите: ще има ли стена по границата с Мексико? Доналд Тръмп също така смята, че мексиканските власти трябва да предприемат мерки за спиране на потока от хора през границата, в противен случай споразумението за НАФТА ще бъде развалено.", "date": "2018.04.02", "title": "Тръмп: Няма да има споразумение за \"мечтателите\""}
{"url": "http://clubz.bg/66163-testvat_sirenite_v_13_ch_dnes", "text": "Министерството на вътрешните работи уведомява жителите и пребиваващите в 12 района на страната да очакват планов тест на сирените днес. Става въпрос за областните центрове Бургас, Варна, Кърджали, Монтана, Пазарджик, Плевен, Пловдив, Русе, Смолян, София, Враца и населените места в 30-километровата зона около АЕЦ „Козлодуй“. Сигналите ще бъдат съпътствани от гласова информация. В тренировките ще участват и интегрираните локални системи за оповестяване, изградени в обекти, чиято дейност създава опасност от възникване на бедствия. Тренировката ще се извършва на населението.", "date": "2018.04.02", "title": "Тестват сирените в 13 ч днес"}
{"url": "http://clubz.bg/66162-karakachanov_nqma_koj_da_ni_pritiska_nito_ot_iztok_nito_ot_zapad", "text": "България е взела решението да не гони руски дипломати, както направиха по-голяма част от държавите в ЕС, самостоятелно, като суверенна държава. Нямало кой да ни притиска - нито от Изток, нито от Запад. Това се разбра от думите на вицепремиера и военен министър Красимир Каракачанов, който бе гост в студиото на Нова тв. Каракачанов бе подложен на серия от въпроси защо България не се солидаризира напълно с Великобритания, а зае неутрална позиция и какъв отзвук ще има това сред западните ни партньори. И повтори българската теза: \"ролята на Русия не е доказана, така че всяка страна взима решения на базата на своя преценка и на базата на политиката, която води\". Но ако има безспорни доказателства за вината на Москва за отравянето на шпионина Сергей Склрипал и дъщеря му Юлия, било \"напълно ясно\", че България ще вземе решение за по-строги дипломатически мерки. България взе решение: няма да гони руски дипломати (СНИМКИ) Каракачанов коментира и дали решението ни ще доведе до влошаване на отношенията със западните партньори и може да ни се \"разсърдят\". И допълни: Вицепремиерът, който е и председател на ВМРО, чеаст от Обединени патриоти, заяви още, че вътре в малката управляваща коалиция не е имало съвет, който да реши каква позиция трябва да заеме ОП. Такъв не е имало и във формат управляваща коалиция ГЕРБ-ОП. Този коментар Каракачанов направи след като беше попитан гледат ли някои от партньорите на Изток и не прокарват ли руски интереси у нас. Въпросът бе отправен най-вече заради \"Атака\", която от години защитава проруски тези. Фактът че председателят на парламентарната група на ГЕРБ и заместник на Бойко Борисов като лидер на ГЕРБ - Цветан Цветанов остана изненадан от решението на правителството (Цветанов призоваваше за по-сериознен ангажимент на България), Каракачанов коментира така: Москва: Ако пратим самолети в Косово, да не би България да ги свали Военният министър коментира и появилата се в белградското електронно издание Srbija Danas информация за проведен разговор между руския президент Владимир Путин и сръбския му колега Александър Вучич, при който Путин е дал заявка, че Руската федерация ще изпрати своевременно значителна военна помощ на Сърбия при конфликта в Косово, която военна помощ може да включи и самолети. Те обаче трябва да прелетят през българското въздушно пространство. Москва: Ако пратим самолети в Косово, да не би България да ги свали", "date": "2018.04.02", "title": "Каракачанов: Няма кой да ни притиска. Нито от Изток, нито от Запад"}
{"url": "http://clubz.bg/66164-antisemitizmyt_e_chast_ot_germaniq_i_ot_evropa", "text": "В германските дебати за исляма се забелязва интересна каузалност: винаги когато баварските политици оповестяват, че ислямът не бил част от Германия, в речите си те припомнят за \"еврейско-християнските\" корени или традиции на страната. Същевременно се премълчава, че християнско-еврейската традиция в немалка степен се изразява в това, че християни са преследвали, прогонвали и убивали евреи. И когато в европейските домове по Великден пъстрим яйца, това сякаш би трябвало да ни напомни на какво стъпва християнският антиюдаизъм: а именно - обвиняваме евреите, че са предали Христос. В продължение на близо 2000 години евреите са гонени от християните. През 1492 г. те са прогонени от днешна Испания по силата на Алхамбрийския декрет, след като в продължение на столетия преди това те са живели там под мюсюлманско управление. Много от тези евреи намират убежище в Османската империя по покана на султан Баязид Втори. На него се приписват следните думи: В османски градове като Солун и Сараево евреите живеят в продължение на векове - до идването на нацизма. Това са исторически факти, които може би се осъзнават, когато говорим за \"еврейско-христянски\" традиции и същевременно за мюсюлмани, които \"внасяли\" антисемитизъм. Не е нужно обаче човек да познава тези исторически зависимости, за да е наясно колко абсурдни са приказките за \"вносния антисемитизъм\". Трябва само да се знае, че нацистка Германия е извършила най-голямото престъпление в историята на човечеството - шоа (изтреблението на евреите). Германия, антисемитизъм, внос - да се състави интелигентно изречение, в което влизат тези три думи, просто е невъзможно. Освен може би следното: Антисемитизмът в Германия не е внесен. Антисемитизмът всъщност е най-големият експортен шлагер от Германия, много преди колите, бирата и сандалите \"Биркенщок\". Германците са народ, който успява да издигне до държавна политика сигурността на Израел и борбата срещу антисемитизма и същевременно обаче цяла година да чества реформатора Мартин Лутер, призовавал да се палят синагогите и да се пречи на равините да си вършат работата под страх от смъртно наказание. Антисемитизмът е част от Германия и от Европа. Ще го срещнем и при десните, и при левите, както и в  центъра. При професорите и при работниците, при Ханс и при Али. Да, има антисемитски нагласи при мюсюлманите в Европа и в Германия. Даже трябва да говорим за това не само защото 85-годишната Мирей Кнол, оцеляла в холокоста, беше убита в парижкото си жилище с антисемитски мотиви. И не само защото недалеч оттам преди една година еврейката Сара Халими беше блъсната от балкона от своята мюсюлманска съседка с викове: \"Аллах е велик!\" И защото недалеч от Бранденбургската врата в Берлин на антисемитска демонстрация беше запалено израелско знаме. Не, проблемът не е \"ислямът\" - защото ислямът не е единен. Има много мюсюлмански държави, в които антисемитизмът е издигнат в държавна политика. Има я Саудитска Арабия, която изнася салафизъм; и има Ислямска република Иран, която неведнъж е заплашвала да унищожи Израел. А сред мюсюлманите в Европа и Германия има и неколцина, които намират това за добре. Съществуват ислямистки съюзи, които толерират това проповедници на омразата да говорят в джамиите. Съществува \"политически ислям\", представян от някои от тези съюзи. Съществуват и видни политици, които сключват държавни договори с тези проповедници и участват в подиумни дискусии с хора, които оправдават нападенията срещу евреи. Трябва да говорим за това как ще се отнасяме занапред към този проблем - макар че сред левите и либералите има хора, които са против подобни дебати. Те подозират в тях \"ислямофобия\" и не забелязват, че предоставят на десните една много важна тема. Близкоизточният конфликт се води не само в Израел, Газа и палестинските автономни територии - този конфликт се води и в берлинския квартал Нойкьолн. През декември миналата година, когато Доналд Тръмп призна Йерусалим за столица на Израел и уж умерената палестинска партия Фатах оповести \"три дни на гнева\", аз разбрах за това не от медиите. Разбрах го от моите съседи на \"Зоненалее\" - може би най-арабската улица в цяла Германия. Има ли сблъсъци в Близкия изток, собствениците на малки магазинчета отрупват витрините със сувенири с палестинския флаг, който се развява над Израел. На тези карти Израел просто не съществува - заличен е.  На пропалестински демонстрации в Нойкьолн обикновено виждаме големи групи мъже, които скандират антисемитски лозунги.  Повечето антисемитски престъпления в Германия са извършвани обаче от десни екстремисти. И когато десните дрънкат за \"вносен антисемитизъм\", който идвал от мюсюлманите, най-добре е човек да им покаже среден пръст. Истина е обаче също, че не е препоръчително вечерно време да се разхождаш по \"Зоненалее\" с кипа. А годината е 2018-а. В Германия. И е крайно време да направим нещо срещу това.", "date": "2018.04.02", "title": "Антисемитизмът е част от Германия. И от Европа"}
