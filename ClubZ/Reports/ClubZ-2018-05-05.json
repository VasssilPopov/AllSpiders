{"url": "http://clubz.bg/67455-migvash_s_oko_i_smetkata_e_platena", "text": "Сафира Салех не пазарува за себе си и седемчленното си семейство в обикновен супермаркет. За да придружим дотам 41-годишната жена, седмици по-рано трябваше да бъдат изпратени редица имейли и направени телефонни обаждания. Супермаркетът е разположен в бежанския лагер \"Азрак\", на час и половина път с кола от йорданската столица Аман.  Освен журналисти и оторизирани сътрудници на хуманитарни организации никой друг няма право да влезе в лагера от съображения за сигурност. Сред близо 35 000-те бежанци, повечето идващи от Сирия, в крайна сметка има и такива, за които властите не изключват да имат връзка с тероризма. Както и хора, които имат нужда от защита.  Супермаркетът, насред прашното нищо на йорданската пустиня, предлага на хора като Салех, прогонена от бомбите от родния си град Хомс, оазис на нормалност. Магазинът обаче е необикновен по друга причина: Световната програма по прехраната (WFP) на ООН го е оборудвала с технологията блокчейн.  Сред краставиците, брашното и яйцата, преминаващи по лентата възможностите на този \"нов интернет\" стават видими.  Бежанците в лагера \"Азрак\", където Световната програма по прехраната за първи път изпробва технологията в мащабен пилотен проект с 10 000 бежанци през май 2017 година, плащат не с пари или чекове, а с поглед.  На касата е монтирано устройство, което сканира ириса (за момента най-надеждната форма на биометрия), и сравнява идентичността на бежанеца с блокчейна, където е отбелязано колко пари има на разположение всеки.  Мъж крещи нещо за специални оферти по мегафон. Тълпа и блъсканица, разправии и детски викове. Ръце посягат към патладжани и картофи. Салех и 12-годишният й син Зиад по-късно щастливо бутат количката си към касата. Тя е намерила, каквото е искала. Сред продуктите й са пет килограма ориз, които ще й стигнат за 20 дни, пет килограма булгур, колкото за цял месец.  Всеки месец Салех получава от Световната програма по прехраната 140 йордански динара по блокчейн-сметка. Това са приблизително 160 евро - по 20 евро за всеки член на семейството. Жената не иска да похарчи за деня повече от 40 йордански динара, което успява да постигне благодарение на намаленията. Салех и Зиад поставят пакетите с ориз и булгур на лентата. Следват домати, краставици и други зеленчуци.  Мъжът на касата маркира баркодовете с лазер, след което насочва скенер към лицето на Салех. Екран над касата сега показва дясното й око, което мигва веднъж, след това се появява сумата и секунди по-късно - надпис \"трансакция завършена\". За наблюдателя това е само кратък момент, но на заден план се случват много повече неща.  В централата на Световната програма по прехраната в Аман иранецът Хуман Хадад, който отговаря за финансите на организацията, разказва какви процеси протичат, след като скенерът е идентифицирал ириса на Салех. Хадад и сътрудниците му са направили блокчейн-сметка за всеки бежанец, включен в програмата - около 100 000 души в двата йордански лагера \"Азрак\" и \"Затари\". След като блокчейнът получи запитване от супермаркета, системата проверява дали има достатъчна наличност и разрешава или отказва плащането.  Световната програма по прехраната вече няма нужда от банка за отделните сметки и по този начин си спестява 98 % от таксите или към 140 000 долара месечно. Необходим е само един банков превод седмично, за да се прехвърлят общо сумите, запаметени в блокчейна, на собственика на супермаркета.  \"Заместихме банките като посредници\", разказва Хадад, обръщайки стола си към петно светлина, за да се постопли на последните слънчеви лъчи за деня. Световната програма по прехраната пести не само пари, но и подсигурява финансите си, най-вече даренията и данъците - в региони, обхванати от криза, банките могат да се сринат и тогава парите са загубени.  За бившия инвестиционен банкер Хадад блокчейнът е \"революция\", тъй като замества могъщи играчи като Google или банките, които гарантират достоверността на съдържанието. В този формат сътрудниците се доверяват, че Google показва на всекиго един и същи резултат. Благодарение на блокчейна не е необходимо да се минава през Google като централна база данни.  Според Хадад не трябва да се спира до сметките, тъй като блокчейнът предлага още много други възможности. Ако се включат и други хуманитарни организации, то в тази огромна база данни биха могли да се съхраняват и други процеси и по тях да се работи съвместно. Вместо множество малки парчета данни, чието съдържание е известно само на отделни организации, тогава би имало единен информационен масив и помощта би могла да се оказва по-ефективно и по-бързо.  Световната програма по прехраната иска да разшири използването на технологията до 500 000 бежанци. Целта е иновацията да се изпробва заедно с други неправителствени организации и агенции на ООН и да се разпространи до повече страни.  Салех не знае какво точно се случва на касата, но и не я интересува. В началото се е притеснявала, че скенерът може да повреди очите й, но вече възприема този начин на плащане като \"практичен и много удобен\", казва жената.  За покупките си тя е платила 44,61 йордански динара - малко повече от планираното, но не твърде много. Синът й окача две напълнени торби на дръжките на колелото си. Малки момчета с дървени колички предлагат да отнесат останалите й покупки срещу няколко монети до ламаринената барака, където живее семейството. Тя обаче предпочита да спести парите за следващото пазаруване в свръхмодерния супермаркет. Сбогува се любезно и понася сама торбите през прашната пустиня на Йордания.", "date": "2018.05.05", "title": "Мигваш с око и сметката е платена"}
{"url": "http://clubz.bg/67473-rusiq_gotvi_nova_studena_vojna_tozi_pyt_v_afrika", "text": "Русия организира първата африканска мисия в съвременната си история, пише в. \"Ел Мундо\". Тя е в Централноафриканската република (ЦАР). Там вече са доставени 900 пистолета \"Макаров\", 5200 автомата \"Калашников\", 840 картечници, 140 снайперистки винтовки и 270 гранатомета. Според работещи в страната хуманитарни организации предстои Москва да прати там и тежки въоръжения. В момента те са складирани в съседен Судан, където руски инструктори ще обучават войници от ЦАР. Намиращите се в страната военнослужещи от Франция, Испания и Португалия се ядосват, че информацията за видовете на това въоръжение се укрива. Те умуват дали става дума за танкове, хеликоптери или противовъздушни оръдия. Русия спешно разпродава 167 500 карата диаманти Пред Съвета за сигурност на ООН обяснението от руска страна бе следното: С други думи, руснаците не казаха нищо, отбелязва \"Ел Мундо\". Всичко това става на фона на усилията на ЕС, чиито военнослужещи обучават армията на тази африканска държава. Усилията срещат сериозна спънка заради международното ембарго за износ на оръжие за нея. Европейските разузнавания обаче са убедени, че истинските намерения на Москва в ЦАР са съвсем други. Според него по този начин руският президент Владимир Путин си гарантира въоръжено присъствие в сърцето на Африка и изгодни договори за експлоатация на природните богатства. А португалски военни източници очакват следваща Студена война в африканските джунгли. Защото, според тях, руското присъствие в ЦАР ще повлече след себе си по-активна намеса от страна на САЩ.", "date": "2018.05.05", "title": "Русия готви нова Студена война. Този път в Африка"}
{"url": "http://clubz.bg/67501-doktor_ahmed_dogan_orientira_cqla_bylgariq_kym_es_i_nato", "text": "\"Доктор Ахмед Доган, създавайки ДПС и българския етнически модел, ориентира цяла България към НАТО и ЕС, защото от тях зависи нашата сигурност\". Това заяви днес депутатът от ДПС Йордан Цонев на митинг-концерт годишнината от т. нар. Десетомайски събития в село Караманци, община Минерални бани, по време на насилствената смяна на имената на българските турци през 1984 г. Цонев подчерта пред събралите се, че няма да допуснат управление, при което ксенофобията е ежедневна практика, а правата на човека са под въпрос. Ръководството на партията в лицето на председателя Мустафа Карадайъ, депутати, кметове, лидери на Движението от различни структури и нива, гости от региона и чужбина присъстваха на митинга. Лидерът на ДПС Мустафа Карадайъ каза, че партията му ще продължава да защитава европейските ценности:  На този ден през 1984 г. са арестувани 60 души след общоселско събрание в читалището на Караманци. По-късно шестима от тях са осъдени и изпратени в различни затвори за по 4-5 г. А 130 от участниците в събранието минават през репресиите на Държавна сигурност. Близо 120 семейства от селото са насилствено изселени в Турция през 1989 г. по време на т.нар. голяма екскурзия. Само малка част от тях се връщат тук след падането на тоталитарния режим. Карадайъ добави, че в онези години потъпкването по най-безобразния начин на изконните човешки права е преминало всякакви човешки граници и определи \"възродителния процес\" като една от най-позорните страници в българската история. \n\t\"Платихме висока цена, но си научихме урока от платената висока цена\", посочи лидерът на ДПС. \"Знаем и никога няма да забравим колко сме силни, когато сме заедно и единни\", каза той. Карадайъ изтъкна още, че ДПС получава голямо признание в международен и европейски план. По негови думи Движението е заслужило много висока оценка за балансиращата си роля на Балканите на форума на Съвета на Алианса на либералите и демократите в Европа в столицата миналата седмица.", "date": "2018.05.05", "title": "\"Доктор Ахмед Доган ориентира цяла България към ЕС и НАТО\""}
{"url": "http://clubz.bg/67500-svatba_pesni_i_kupon_za_70_godini_cska_snimki_video", "text": "Хиляди запалянковци си направиха голямо празненство на стадион \"Българска армия\" по случай 70-годишнината на ЦСКА. Феновете започнаха да се стичат още от сутринта, а вратите на арената бяха отворени преди 9 часа. \"Червените\" се забавляваха, пяха песни, гледаха турнири за деца и ветерани, някои играха шах, наблюдаваха волейбол, баскетбол и други спортове... Имаше хора, дошли от цяла България. Някои си бяха направили срещи на Армията. Изпи се много бира - марка \"ЦСКА\", разбира се. Беше наистина празнично и весело, а хубавото време помогна. По сценарий (но извън обявената публично програма) имаше и сватба на стадиона. Диана и Вализар Драгомирови сключиха граждански брак на пистата, като за целта бяха направили наистина сериозна организация всичко да се случи в комплекса на любимия им отбор. Има защо. Те разказаха, че преди 8 години се запознали на мач на ЦСКА. На 5 май миналата година Велизар поискал ръката на Диана, тя казала \"да\" и двамата решили да сключат брак на мястото, където съдбата ги е събрала. Освен \"да\" и \"горчиво\" се чуваше и \"Само ЦСКА\" на церемонията им. А двамата почти не изпускат мач на \"червените\". Още сутринта на Армията дойде пратеник на президента Румен Радев - съветникът му младежта и спорта Георги Александров. Той връчи специален почетен медал и грамота на клуба за приноса му за развитието на българския спорт. Отличията прие един от най-големите спортисти в историята на ЦСКА - олимпийският, многократен световен и европейски шампион по свободна борба Валентин Йорданов. Любопитно е, че Георги Александров мина и през тържеството на алтернативния ЦСКА 1948 във Военния клуб. Радев соломоновски е решил да почете и двата клуба. Шефове на \"Левски\" и \"Лудогорец\" отидоха при ЦСКА 1948 Отбор с ветерани на ЦСКА спечели турнир на малки врати, в който се включиха фенове и журналисти. В тима личаха Велизар Димитров, Светослав Петров, Стойко Сакалиев, Ивайло Иванов, Красимир Чомаков, авторът на може би най-бързия гол за \"червените\" във вратата на \"Левски\" Димитър Иванов... Надпреварата предизвика много емоции и вдигна настроението. Изненадващо за мнозина се появи вратарят на \"Лудогорец\" и националния отбор Владислав Стоянов, който е юноша на ЦСКА. Владо още се възстановява от тежка травма, а в един момент даже беше отписан, но иска да се върне на терена. И той попя с феновете.  Децата на \"Дунав\" (Русе), родени 2008 г., пък станаха №1 в турнир на подрастващи. Награди ги спортният директор на ЦСКА-София Пламен Марков. В разгара на празненството на Армията се появи Гриша Ганчев. Феновете скандираха името му, той не отказа снимки и селфита. В един момент хиляди излязоха на терена на стадиона, където попяха и повикаха - като генерална репетиция за мача с \"Лудогорец\" от 20 часа. А още преди това тържеството се пренесе на стадион \"Васил Левски\". Там ще бъдат Христо Стоичков, Димитър Бербатов и още към 400 велики спортисти на ЦСКА.  ", "date": "2018.05.05", "title": "Сватба, песни и купон за 70 години ЦСКА (СНИМКИ, ВИДЕО)"}
{"url": "http://clubz.bg/67502-helikopter_spusna_dimityr_penev_kamata_i_berbo_na_vasil_levski", "text": "Трима от най-големите в историята на ЦСКА и родния футбол - Димитър Пенев, Христо Стоичков и Димитър Бербатов, стигнаха до националния стадион \"Васил Левски\" за мача ЦСКА-София - \"Лудогорец\" от Първа лига по въздуха с хеликоптер, който ги спусна на терена. Двубоят е кулминацията на празниците по случай 70 г. на \"червения\" клуб. Така Камата поднесе топката, с която започна срещата - без значение за класирането, тъй като \"Лудогорец\" стана шампион още миналата седмица, а ЦСКА-София е втори. Бербатов за пореден път - както на юбилея на Стоичков и в благотворителния мач с Луиш Фиго миналата година, направи живо предаване във фейсбук от целия полет до арената в центъра на София. Сватба, песни и купон за 70 години ЦСКА (СНИМКИ, ВИДЕО) Хеликоптерът дори не се приземи напълно на терена. Чичо Митко, Камата и Бербо поздравиха и двата отбора, след което седнаха в ложата. Там вече бяха президентът Румен Радев, спортният министър Красен Кралев и министърът на отбраната Красимир Каракачанов, който предизвика полемика с разрешението военни машини да участват в празника на ЦСКА-София. Но след това стана ясно, че клубът на Гриша Ганчев ще поеме разходите. Шоуто на стадион \"Васил Левски\" започна в 18 часа с награждаване на най-големите в историята на ЦСКА - по спортове, някои посмъртно. Зрителите видяха светила на българския спорт, олимпийски, световни и европейски шампиони, звезди на отборни игри като баскетбол, волейбол, хокей на лед, водна топка и т.н. Футболните асове дефилираха последни. Шефове на \"Левски\" и \"Лудогорец\" отидоха при ЦСКА 1948 На полувремето имаше заря над стадион \"Васил Левски\". А рок химнът \"Ние сме шампионите\" на \"Куин\" забави началото на второто полувреме, прекъснато в началото заради димна завеса от сектор \"Г\". Стадионът не е пълен за жалост - има към 25 хиляди зрители. От това пострада и замислената хореография. Шефове на \"Левски\" и \"Лудогорец\" отидоха при ЦСКА 1948", "date": "2018.05.05", "title": "Хеликоптер спусна Димитър Пенев, Камата и Бербо на \"Васил Левски\""}
{"url": "http://clubz.bg/67497-borisov_iska_i_struma_da_napravim_i_skaptopara_da_zapazim", "text": "Премиерът Бойко Борисов даде срок от месец и половина на археолозите и инженерите да измислят решение как хем да бъде завършена в срок магистрала \"Струма\", хем да бъде запазено древното римско селище Скаптопара. Той покани на среща идната седмица кмета на Благоевград Атанас Камбитов и представители на инициативния комитет за запазването на разкопките. Магистралите \"Хемус\" и \"Струма\" са приоритет за правителството Към настоящия момент вариантите са трасето на магистралата да бъде преместено, което ще струва около 50 милиона лева допълнително и още четири години за завършване на \"Струма\", която е част от Европейския транспортен коридор №4 и от трансевропейския път Север-Юг. Когато бъде приключена, от София до плажовете на Халкидики ще се пътува много по-бързо. \"Струма\" готова до 2023 г., движението към Солун остава в дефилето Искаме да направим магистрала \"Струма“, както и да запазим „Скаптопара\", археолозите и инженерите да ми дадат решение, заяви пред журналисти Борисов, след като инспектира участъка от магистрала \"Струма“ при откритите останки от древно селище до село Покровник. Изпълнител на лот 3.1 - отсечката между Благоевград и Крупник от 12.6 км, струва малко над 139 милиона лева без ДДС и се финансира от Оперативна програма \"Транспорт и транспортна инфраструктура\" 2014-2020 г. Малко над 732 милиона лева без ДДС струва магистрала \"Струма\" в участъка между Крупник и Кресна. Отделно са средствата, платени за строителен надзор. Борисов и придружаващите го транспортен министър Ивайло Московски и пътни шефове бяха посрещнати от десетки протестиращи граждани, които настояват за запазване на археологическите разкопки. Община Благоевград вече излезе с официална позиция в защита на древното селище, предшественик на днешния град, а местните хора настояват за референдум по темата. Мъж се обърна към Борисов и попита какво следва, предаде агенция Фокус. \"Ние не по-малко от вас искаме това да се запази. Искам археолозите и инженерите да ми дадат решение. В пожарната едно време не сме учили как да местим магистрали\", поясни Борисов. По думите му комунистите от БКП са знаели за древното селище Скаптопара, трактористите са го орали и нищо не са направили.   По-късно в Петрич Борисов обяви, че идната сряда, на 9 май, Министерски съвет ще разгледа отпускането на 100 000 лева за археологическите проучвания на античен град Хераклея Синтика. Към момента обектът се проучва от трима археолози и 15 работници. В разговор с директора на НАИМ към БАН и ръководител на проучванията доц. д-р Людмил Вагалински, министър-председателят заяви, че обектът може да се развие, така че да привлича още повече туристи заради близостта, която има до местността Рупите и комплекс Ванга. \"Струма\" готова до 2023 г., движението към Солун остава в дефилето", "date": "2018.05.05", "title": "Борисов иска и \"Струма\" да направим, и Скаптопара да запазим"}
{"url": "http://clubz.bg/67499-nad_hilqda_protestirashti_sreshtu_putin_arestuvani_v_rusiq", "text": "Стотици противници на режима на президента Путин са арестувани в Русия по време на демонстрациите под наслов \"Той не ни е цар\" (\"Он нам не царь\"), които се провеждат в десетки градове в страната. Путин е във властта от 18 години. Първоначално агенциите съобщиха за над 350 задържани демонстранти, но броят им бързо надхвърли хиляда. Акцията е по инициатива на един от най-големите критици на Путин - опозиционера Алексей Навални, и е по повод предстоящата инаугурация на руския президент, който спечели четвъртия си мандат като държавен глава на изборите през март. Самият Навални също бе арестуван в Москва. Алчност, корупция и безотговорност - другото име на Кемерово По данни на руското интернет издание Meduza, най-много протестиращи са задържани в Москва - 574 души, в Челябинск - 164, в Якутск - 75, в Толиати - 63, в Санкт Петербург - 53, в Краснодар - 49 човека. Арестувани има и в Красноярск, Новокузнецк, Калуга, Самара, Барнаул, Пенза, Кемерово, Воронеж, Твер, Курган, Екатеринбург, Благовещенске, Томск. Арести в Русия преди протеста \"Той не ни е цар\" Арести в Русия преди протеста \"Той не ни е цар\"", "date": "2018.05.05", "title": "Над хиляда протестиращи срещу Путин арестувани в Русия"}
{"url": "http://clubz.bg/67496-federika_mogerini_sreshtata_es_zapadni_balkani_pokazva_che_celiqt_region_e_evropa", "text": "Върховният представител на ЕС по външните работи и политиката за сигурност Федерика Могерини заяви днес в София, че срещата на високо равнище ЕС-Западни Балкани, насрочена за 17 май, няма да се отнася до разширяването на Съюза, но ще подчертае, че целият регион е Европа и има европейска перспектива. Испания блокира софийската декларация за Западните Балкани Според нея предстоящата среща на лидерите на ЕС и на страните от Западните Балкани (т.нар. формат 28+6) ще се превърне в наистина важно събитие. \"Това ще бъде политически знак, че ЕС и партньорите му от Западните Балкани споделят не само географско пространство, но и политически цели и обща съдба. Вярвам, че срещата ще бъде наистина важна и успешна\", смята Могерини. Юнкер: Ако искаме стабилност в ЕС, трябва да предвидим средства за Западните Балкани Могерини, която е и заместник-председател на Еврокомисията, съобщи, че на форума днес е информирала министрите на отбраната, че до средата на юни ще представи детайлно предложение за новия извънбюджетен инструмент на ЕС - Европейския инструмент за мир. Еврокомисията предлага за следващия период 2021-2027 година средствата за отбрана, сигурност и отговор при кризи да се увеличат в пъти и да са 27.5 милиарда евро. Брюксел предлага и петкратно увеличаване на персонала на Европейската агенция за гранична и брегова охрана \"Фронтекс\". От около 1200 служители сега, те ще бъдат увеличени до близо 6000 след 2020 г. Затова и предложението за по-добро управление на външните граници е за драстично увеличаване на средствата за защитата им - от 4 млрд. евро сега на 150 млрд. евро след 2020 г. Комисията предлага още по-голяма гъвкавост на бюджета, така че да може да се реагира бързо при кризи. Заложено е увеличаване на средствата за инструментите за управление на кризи и създаването на нов резерв на съюза, предназначен за справяне с непредвидени събития и за реагиране на извънредни ситуации в области като сигурността и миграцията. Първият бюджет на ЕС след Brexit: €1.279 трилиона, повече за иновации и сигурност Могерини оцени като много продуктивна неформалната среща на военните министри на ЕС. \"Ние сме се фокусирали специално върху сътрудничеството между ЕС и НАТО във военната мобилност, където имаме за цел да позволим ефективно придвижване на военни части на територията на ЕС и извън него. Премахваме наличните процедурни и регулаторни препятствия, но и засилваме европейската инфраструктура за транспортирането на военна екипировка- нещо много практично и прагматично“, уточни тя. Юнкер: Ако искаме стабилност в ЕС, трябва да предвидим средства за Западните Балкани Първият бюджет на ЕС след Brexit: €1.279 трилиона, повече за иновации и сигурност", "date": "2018.05.05", "title": "Федерика Могерини: Срещата ЕС-Западни Балкани показва, че целият регион е Европа"}
{"url": "http://clubz.bg/67492-evropejski_doklad_nasilie_i_nechoveshki_usloviq_za_psihichnobolnite_v_bylgariq", "text": "Насилие срещу пациенти в български психиатрични болници. Обитатели на домове за хора с умствени увреждания, \"лежащи на леглата си, покрити от мухи, а подът - наводнен от урина и покрит с изпражнения\". Задържани без достъп до адвокат и лекарска помощ. Това е видял  , който е посетил психиатрични болници, домове за хора с умствени увреждания и арести в България през септември и октомври миналата година. Последни сме в Европа по грижи за психично болните В психиатричните болници в Раднево и Севлиево делегацията на комитета е видяла и \"разнебитени\" болнични отделения.  Много от пациентите и в двете болници имат много ограничен достъп до чист въздух и понякога не са пускани да излизат навън в продължение на седмици, пише в доклада. Получени са сигнали от пациентите в Раднево за изключително лошо отношение от страна на персонала: Работещите в болницата са инструктирани да носят палки, за да сплашват пациентите. Посетени са били и домовете за хора с умствена изостаналост в Батошево, Качулка и Твърдица, както и обекти за хора с психиатрични заболявания в Твърдица и Радовец. И за петте места е имало информация за насилие над настанените лица, като в Твърдица и Радовец е установено и че санитарите носят палки. Авторите на доклада отбелязват, че всички посетени обекти са били ремонтирани в една или друга степен, но \"голямата част от базата остава мръсна, бедна и лишена от лично пространство особено за хората с по-тежки увреждания\". \n\tВ Радовец точно за тези хора са били предвидени само две спални помещения, в които условията са изключително лоши: В Качулка и отново в Радовец са открити и изолатори, които противоречат на българското законодателство. Констатирано е, че персоналът е недостатъчен във всички посетени институции. Същата препоръка се отнася и до домовете за хора с умствена изостаналост в Батошево, Качулка и Твърдица и обектите за хора с психиатрични заболявания в Твърдица и Радовец Съветът на Европа докладва за изтезания в България В доклада се отбелязва, че в обектите за лишаване от свобода условията постепенно се подобряват, но все още материалната база е на лошо равнище (напр. с дървеници даже в наскоро ремонтирани килии и отговор на властите, че решение може да се очаква чак през лятото на 2018 г.). Корупцията остава голям проблем, също както и насилието между затворници – особено в следствения арест на \"Г.М.Димитров\" и в затворите в София и Варна. Експертите са получили много сигнали за лошо отношение на работещите в арестите спрямо затворниците, включително и непълнолетни лица. В повечето случаи става дума за използване на сила при задържане, но са получени сигнали и за заплахи и насилие по време на разпити. Авторите на доклада отчитат липса на какъвто и да е напредък при защитата на задържани лица от полицейски произвол. Често не им се позволява да съобщят на никого за задържането си, не получават достъп до адвокат и не биват информирани за правата си. Освен това достъпът на задържаните до лекарска помощ е силно ограничен. Съветът на Европа: България държи мигранти до месец в ареста Това е седмото посещение на експерти от Комитета против изтезанията към Съвета на Европа в България. Като ключова цел на проведеното между 25 септември и 6 октомври 2017 г. наблюдение в доклада е отбелязана проверката на това дали българските власти са изпълнили препоръките от 2015 г. Съветът на Европа докладва за изтезания в България Съветът на Европа: България държи мигранти до месец в ареста", "date": "2018.05.05", "title": "Европейски доклад: Насилие и нечовешки условия за психичноболните в България"}
{"url": "http://clubz.bg/67488-fondaciq_%E2%80%9Edimityr_berbatov%E2%80%9C_nagrajdava_uspelite_deca_na_bylgariq_v_denq_na_evropa", "text": "Фондация „Димитър Бербатов“ ще връчи в Деня на Европа за десети път годишните „Награди за успелите деца на България“. Събитието е под патронажа на министъра за Българското председателство Лиляна Павлова и ще се състои в Народния театър. По традиция фондацията на известния български футболист раздава отличия на талантливи ученици с постижения в областите „Изкуства“, „Наука“ и „Спорт“. Тази година обаче церемонията минава под егидата на първото Българско ротационно председателство на Съвета на ЕС, сред чиито основни приоритети е европейската перспектива и свързаност на Западните Балкани. Затова в събитието ще участва по едно изявено и талантливо дете от държавите от Западните Балкани като всяко от тях ще е „посланик“ на страната, която представя. По този начин ще бъде показана културата свързаност в региона, която вече е осъществена. Категориите, в които ще бъдат наградени успелите деца на България за 2017 г., са три: от 1 до 4 клас, от 5 до 8 клас и от 9 до 12 клас. По този начин отличие ще получат 9 деца с постижения в изкуствата, науката и спорта. Церемонията ще бъде излъчвана на живо на сайта на Българското председателство от 18,30 ч на 9 май ( ). Второто събитие с акцент върху Западните Балкани, което ще се проведе в Деня на Европа, е най-новият културен фестивал „SoFest 2018“-Западни Балкани, чиято цел е да стане традиционен и ежегоден. За да бъде представена част от богатата духовна палитра на народите, живеещи на Балканите и по покана на организаторите на фестивала, виртуозният изпълнител на кавал Теодосий Спасов специално създаде джаз формацията Western Balkans Band BG. В нея се включват световно известни музиканти от Албания, Босна и Херцеговина, Сърбия, Черна Гора и Македония. Влатко Стефановски, познат с песента „Бел кон“, Васил Хаджиманов, Йелена Йовович, Амар Чесляр и Дритан Хекурани ще открият фестивала със специален концерт на сцената на Sofia Live Club от 20 ч на 9 май. „SoFest 2018“-Западни Балкани ще продължи до 13-и май на няколко локации в София като Централния военен клуб и градинката „Кристал“. Още три събития ще се проведат в София в Деня на Европа. Министърът за Българското председателство на Съвета на ЕС Лиляна Павлова, еврокомисарят по цифрова икономика и цифрово общество Мария Габриел и председателят на Комисията по регионално развитие в Европейския парламент Искра Михайлова ще провокират младите хора на 9 май с въпроса – как виждат бъдещето на Европа и своето участие в създаването му. Това ще се случи по време на гражданския диалог „Бъдещето на младите в дигитална Европа“, който ще се проведе в Аулата на Софийския университет. Студенти, учени, представители на неправителствения сектор, будни българи и съпричастни с дигиталното бъдеще на ЕС граждани ще могат да питат Павлова, Габриел и Михайлова по всички теми, сързани с европейската интеграция и работата им в трите европейски институции, които представляват. Гражданският диалог, чиято тема са приоритетите на Българското председателство – бъдещето на Европа, младите хора и дигиталните умения, ще се предава на живо в социалните мрежи. Информационна изложба, посветена на първото Българско председателство на Съвета на ЕС, организират в Деня на Европа евродепутатът Ева Майдел, Министерството за Българското председателство в лицето на министър Павлова и Столична община. Идеята на проекта е чрез инфографики, диаграми и изображения на големите пана да дава информация за самата институция – Съвет на ЕС, за ролята на България като негов председател и за дейностите, приоритетите и политиките, които са в европейския дневен ред в периода 1 януари – 30 юни 2018 г. Изложбата за първи път бе открита и представена от министър Павлова и евродепутата Ева Майдел на 3 ноември 2017 г. в Стара Загора. А на 9 май всички столичани и гости на София ще могат да я видят след 14,15 ч до фонтаните пред НДК като в събитието ще участват организаторите му - министър Павлова, евродепутатът Ева Майдел и столичният кмет Йорданка Фандъкова. Очаква се да присъства и еврокомисарят Мария Габриел. Денят на Европа ще приключи с впечатляващо 3D мапинг шоу. То ще се разкрие пред очите на зрителите, дошли на Ларгото в София. Те ще станат свидетели на светлинна и звукова 3D мапинг феерия, при която на фасадата на Министерския съвет ще се прожектира кратък филм за 2018-а - Европейската година на културното наследство. Представителството на ЕК в България организира също от 9 ч на 13 май първия по рода си полумаратон в София, в рамките на който ще се проведе и първото издание на „RUN4EU“ - безплатна щафета за ученици. Стартът и финалът са площад „Александър Невски“, където е предвидено да се проведат още игри и атлетически предизвикателства за деца. Организатори на събитията за Деня на Европа са Министерството за Българското председателство, Представителството на ЕК в България, Бюрото за връзка на Европейския парламент и Столична община. 9 май става специална дата за Европа с прочетената на 9 май 1950 г. от френския външен министър Робер Шуман историческа декларация за обединение в Европа. А през 1985 г. ръководителите на страните от ЕС решават на заседание в Милано 9 май да бъде честван като Ден на Европа. Оттогава до днес тази дата символизира стремежа към единство, мир и просперитет в Европа. У нас Денят на Европа е обявен за отбелязване с Постановление № 54 на Министерския съвет от 29 март 2005 г.  ", "date": "2018.05.05", "title": "Фондация „Димитър Бербатов“ награждава успелите деца на България в Деня на Европа"}
{"url": "http://clubz.bg/67498-kakvo_pravi_facebook_s_35_mlrd_snimki_ot_instagram", "text": "За какво може една социална мрежа да използва милиардите снимки, качени от потребителите в друга? Развиване на системи за дълбоко учене на изкуствен интелект, стана ясно тази седмица на събитието на разработчиците на Facebook F8. Компанията на Зукърбърг разкри, че е използвала 3.5 млрд. изображения от друга своя социална мрежа - Instagram - за да обучи по-добре своите модели за разпознаване на изображения. Това става с помощта на хаштаговете, които потребителите постват с почти всяка снимка или картинка в сайта Instagram. Facebook става и сайт за запознанства Стотици процесори са работили денонощно, за да анализират данните от тези изображения, и сега инструментите на Facebook постигат впечатляваща точно на разпознаване - 82.5% в ImageNet - непостижима досега от никой в индустрията. Да се ползват хаштаговете към изображенията не е точен процес на изследване. Ако някога сте слагали такива, знаете, че може да опишете една снимка по всякакъв начин. #куче информира добре изкуствения интелект, но #прекрасенден не дава реална информация да изображението. Така че хората на Зукърбърг е трябвало да намерят начин и да изчистят излишната информация. Но при 3.5 млрд. изображения дори подобни грешки са нещо преодолимо. Изследванията преди обучението са били фокусирани върху разработването на системи за намиране на конкретни хаштагове, което означава да се види кои са синоними, съответно и да се научи изкуственият ителект на това кои специфични хаштагове са с приоритет пред по-общите. Това в крайна сметка води до \"мащабен модел за предвиждане на хаштагове\". Важно е да се отбележи, че за целта Facebook са ползвали само публични снимки - без тези в затворени профили. Но наясно ли е потребителят, че когато публикува снимка в Instagram, допринася за развиването на подобна база данни? Макар в момента тя да е неспособна да прави предвиждания и анализи за самия потребител, тъй като това не е целта на заданието, събраните данни могат да бъдат ползвани по най-разнообразен начин. Засега може просто по-добре да разпознае куче, котка, растение или храна на базата на снимки на вашето куче, котка, цвете или ястие.", "date": "2018.05.05", "title": "Какво прави Facebook с 3.5 млрд. снимки от Instagram"}
{"url": "http://clubz.bg/63706-turciq_odobri_55_proekta_v_otbranata_za_94_miliarda", "text": "Турция ще реализира 55 проекта в областта на отбраната на обща стойност $9.4 милиарда. Решението е било взето от Изпълнителния борд на отбранителната индустрия в началото на годината.  Турция е 18-ата държава в света, която харчи най-много за отбрана и военни цели с разходи от 14.8 млрд. долара съгласно Stockholm International Peace Research Institute’s (SIPRI)  . За 2018 г. бюджетът на Министерството на отбраната беше повишен с 41% до $12 милиарда. Извън тях са парите за отбранителните проекти, които са на близо два пъти по-голяма стойност от одобрените миналата есен $5 млрд. \n\tЗа сравнение бюджетът на България, който Министерството на отбраната разпределя, за 2018 г. беше повишен със 113.052 млн. лeва до 1 193 319 лева (около $760.2 милиона).  Заседанието в началото на годината е било председателствано за първи път от президента Ердоган - в резултат на приетия указ за извънредно положение, според който комисията за отбранителната индустрия минава под пълния контрол на президента, а не на Министерството на отбраната. Преди въвеждането на този режим, комисията бе председателствана от премиера на Турция. Турция очаква бързо да смаже подкрепяните от САЩ кюрди в Сирия Проектите обхващат развитието на ракетните системи за противовъздушна отбрана, боеприпаси и оръжейни системи, както и модернизацията и масовото производство на танкове, бойни хеликоптери и дронове. Страните от ЕС са вложили в Турция €3.6 млрд. за 11 месеца Бордът на отбранителната индустрия реши да включи \"допълнителни местни и национални системи\", в помощ на военните заради операцията \"Маслинова клонка\" в сирийския анклав Африн. Анкара стартира военната операция на 20 януари. Нейната цел е да ликвидира отрядите на Силите за народна защита (YPG) от северозападния район на Сирия, които Турция смята за военни крила на забранената Кюрдска работническа партия (ПКК). Освен тях в района действат и въоръжени формирования на Партията на демократичния съюз (PYD). На 18 март турските въоръжени сили обявиха пълен контрол над Африн. Турция ще остане в провинция Африн, докато не бъде гарантирана сигурността й, заяви днес президентът на Турция Реджеп Тайип Ердоган. Страните от ЕС са вложили в Турция €3.6 млрд. за 11 месеца", "date": "2018.05.05", "title": "Турция одобри 55 проекта в отбраната за $9.4 милиарда"}
{"url": "http://clubz.bg/67483-sydyt_sreshtu_pik_zasqgate_choveshkoto_dostojnstvo_i_nezavisimostta", "text": "Ръководството на най-големия съд в страната - Софийския районен, излезе с безпрецедентна декларация срещу \"Пик Нюз\" ЕАД. Става въпрос за дело на историка и общественик Емил Джасим срещу т. нар. медия, по което съдия от СРС се произнесла неудовлетворително за т. нар. агенцияга, която Пеевски често избира за своите изяви и действа в невероятен синхрон с прокуратурата. С две думи - съдия Силвия Хазърбасанова ги осъдила (макар и на първа инстания). Това, което следва, е повече от красноречиво, заглавията говорят сами за себе си - в познатите \"високи стандарти\" на този тип медии с канонада срещу съдията и СРС: И още В знаковия стил канонадата е след произнасянето едва на първа инстация, поименно срещу съдията, който е дръзнал да присъди в ущърб на на Недялко-Недялковата агенция. - т.е. решението не е влязло в сила. Но дали така не се влияе на следващите съдии, които биха си причинили подобна кафява красота... В декларацията си съдиите отбелязват: От СРС, който поне при новото си ръководство не е излизал с подобна декларация досега, напомнят за отговорността, която - според тях - медиите носят. Противопоставят се на използваните изрази и квалификации и казват, че чрез тях се засяга ДЕКЛАРАЦИЯ По искова молба с вх. № 2004898/08.03.2017 г. от Емил Джауд Джасим срещу „ПИК НЮЗ“ ЕООД в Софийски районен съд е образувано гражданско дело № 14025/2017 г. с докладчик съдия Силвия Хазърбасанова. На 23.04.2018 г. по делото е постановено съдебно решение, което към момента не е влязло в сила. На 03.05.2018 г. на електронния сайт pik.bg е публикувана статия със заглавие „СКАНДАЛ В ПИК! Столична съдийка в комбина с хулителя на Левски - лекето Емил Джасим! Съдия Хазърбасанова, Левски лайно ли е?“. На същата дата е публикувана и статия със заглавие „САМО В ПИК! Красимир Каракачанов с остър коментар за осъдителната присъда срещу медията ни от хулителя на Левски - Емил Джасим (ВИДЕО)“. В статиите не се излагат конкретни факти, анализ или оценка на съдебния акт, а по недопустим начин се атакува вътрешното убеждение и личността на съдията-докладчик. Досега ВСС не е реагирал на писаниците.", "date": "2018.05.05", "title": "Съдът срещу \"Пик\": Засягате човешкото достойнство и независимостта"}
{"url": "http://clubz.bg/67471-kolkoto_po_hubavo_tolkova_po_losho", "text": "Да започнем от основния страх на последните десетилетия: има твърде много хора. В краткия ми живот населението на планетата се увеличи двойно, родиха се толкова Хомо сапиенси, колкото за всичките 250 хиляди години развитие преди това. Нещо повече, все по-голяма част от предишния Трети свят днес консумира така, както Първия: китайците започнаха да ядат месо, индийците да купуват автомобили и дори в джунглата на Амазония айфонът ви има покритие. Инстинктивно приемаме, че ресурсите и територията са ограничени, откъдето и клаустрофобичното чувство. Преподобният Малтус навремето писа, че увеличаването на популацията непременно води до обедняване, откъдето болести и войни обратно намаляват твърде много нарасналото население. Днес знаем, че тази игра с нулев сбор не отчита нито научно-техническата революция, която увеличава производителността с невиждани темпове, нито пък съзнателния контрол на раждаемостта вследствие на секуларизацията на обществата. Този контрол днес навсякъде (с изключение на Африка) предизвиква онова, което наричат демографски преход: например в Иран фертилността от 6,5 през 70-те днес е паднала на под 2 деца за една жена. Но в ужаса от многото хора има нещо древно, предрационално. Майка ми, която е много стара и вече не напуска стаята си, онзи ден ми каза, че по телевизията давали днес много повече хора, отколкото преди. От самия вид на агломерации като Мексико сити или Рур на човек му прималява; обратно, представата за райско кътче, където да почиваш, обикновено е свързано с безлюдни оазиси сред дивата природа, каквито днес трудно се намират. Усещането, че хората са много, се проявява най-силно в страха от мигранти, който заля света през последното десетилетие, подплатен с нови форми на расизъм. Тълпите неминуемо ще дойдат тук, ще ни вземат ресурсите – мисли съвременният тв зрител. Тази нагласа е коренно различна през времето на 30-те славни, когато мигрантите са ресурс, който западните икономики експлоатират. Странната идея пък, че мигрантът, тъпкан и дискриминиран, има някакво привилегировано положение в обществото, е специфична за посткомунистическите страни, където всички завиждаха на „невъзвращенците“. Нали забелязвате, че винаги мигрантската тематика се завърта около секс? Епизодични случаи на изнасилване се раздуват до апокалиптични размери, непрекъснато се изтъква, че тръгват да мигрират повече млади мъже в детеродна възраст, развиват се науковидни тези за това колко застрашено е автохтонното ДНК. Страхът от другия е защото подозираме, че той е сексуално по-активен от нас, ще ни вземе жените, ще прави повече деца. Но има и едно по-социално измерение на страха. Усещаме, че съвременният свят ни прави излишни – умните машини заменят вече и квалифицирани работници, производствата се променят шеметно, старите дипломи не служат за нищо, а от нас, хората, се очаква все по-бързо да се адаптираме под страх да ни изхвърлят. Страхът от многото хора всъщност идва от това, че ние се чувстваме излишни; зад омразата към мигрантите стои ужасът от настъплението на роботите. Но хората стават застрашителни не само заради несъзнавани нагласи: човешкият материал се моделира от медиите. Историята в нейната телевизионна версия тук играе главната роля. Нейните метафори превръщат тези отчаяни хора, които пълзят под телени мрежи или се опитват да преплуват морето с надуваеми лодки, в потомци на войнствените народи от времето на Великото преселение. Дълго се търсеше кой ще изпълнява ролята на Атила, Аспарух или Аларик и ето ти късмет – явиха се Бен Ладен, Ал Багдади. За жалост те само временно стабилизират несигурността на Запада. \n\tСтрахът все повече затяга гайките на сигурността; парадоксът обаче е, че колкото повече затягаме, толкова по-несигурни се чувстваме. Статистиките навсякъде в развития свят са надолу от 60-те насам, престъпността спада успоредно с повишаването на средната възраст заради демографския преход (в България тя вече наближава 44 години). Въпреки това обаче все по-масирано ни бомбардират образи на ужасяващи престъпления, къде реално случили се из 7,6-милиардното човечество, къде драматизирани от телевизионни сериали. В другата посока ни обработва външнополитическата сцена; от няколко десетилетия тя добива все по-голяма власт върху въображенията. Военният конфликт днес изглежда неминуем, мени се само злодеят, който ще го разпали – ту Ердоган „пуска“ няколко милиона бежанци (човек си представя, че там те са в клетка и той отваря вратичката), ту няколко бандити от „Даеш“ погребват завинаги Европейския съюз, ту Путин ни изпържва с атомните си бомби. За човек, живял във времето на студената война, когато в училище решавахме задачки за това колко пионери ще умрат в първите 10 минути на ядреното поразяване, тази паника днес изглежда странна. Разбира се, г-н Путин е доста агресивен политик и трябва да сме нащрек, но все пак нали не забравяме, че днес парите на руските олигарси са в британски банки? Откъде идва това кресчендо в дискусията на всяка една тема днес? Вземете екологията. Метафорично казано, много хора много дишат, не остава въздух. Да, някои глобални тенденции наистина изискват сериозна мобилизация, но не точно нивото на въглеводородите или количеството пластмаса в океаните ражда апокалиптичните страхове. Чувстваме се застрашени от фините прахови частици – същите, за които в детството си дори не подозирахме, докато тъпчехме пернишката печка с кюмюр. Веднъж годишно някакво населено място открива уран във водата, под тревога се вдигат поделения, които рапортуват, че в техните боеприпаси няма такова вещество. Разбира се, причина е не обективното увеличение на някакви рискове, а субективната ни способност да ги идентифицираме. Само че кой знае защо наместо оптимизъм, че сме се научили да контролираме нещата, това увеличава страховете. Ако погледнете назад, ще видите, че почти всяка година има една глобална паника – отровени яйца, диоксин в свинското, гигантски клади, на които се изгарят ритуално луди крави за успокояване на общественото мнение. Всеки път някой мъдрец коментира, че ето на, тава е краят на ЕС, западната цивилизация се провали. Това, че в глобалния свят не знаеш откъде идва продуктът, който слагаш в корема си, кара някои да търсят персонализирани снабдители в съседното село. Е да, ама как да съм сигурен, че бабата, от която купувам, не пои пилетата с уранова вода? Страхът е перпетум мобиле. За апокалиптичните настроения на гражданството работят индустриите на популярната култура, където творчески колективи се надпреварват да измислят нови и нови катастрофи: изплъзнал се от лабораторията вирус, внезапен астероид, побъркан компютър, който изстрелва ядрени глави по свое усмотрение. Страховете обаче следват и класически жанрове. Например: поколенията затъпяват. Това го има още от времето на Хезиод, когато старите с ужас гледат на младите, които не изглеждат достойни да поемат кормилото на обществото. Един смешен филм на име „Идиокрация“ обследва подобна хипотеза: ами ако се каже, че човечеството наместо да прогресира, всъщност дегенерира? Един замразен американски войник попада 200 години напред в бъдещето, където хората са станали толкова тъпи, че изхвърлят боклука през прозорците и поливат растенията с някаква газирана напитка, която им продава една мощна корпорация, президентът пък е дивашки рокер, който подсилва речите си, стреляйки с автомат. Хипотезата на дегенерацията днес има своето научно обяснение: поколенията У и Z са отраснали на екрана, не в реалността. Оттук всякакви психо-апокалиптични хипотези: разпад на вниманието, неспособност за емоционален контакт с реални хора, притеснителност, пасивност. В страни като Япония има сериозен страх от това, че виртуалният свят намалява желанието за реален секс; в САЩ установяват, че младите започват сексуален живот с година по-късно от родителите си. И ако тук няма кой да ражда, значи онези хиперактивни сексуално (защото нямат екрани?) варвари непременно ще ни залеят. В една велика карикатура на „Ню Йоркър“ е своеобразното обобщение на темата. Възрастен съпруг към съпругата си: „Всичко беше по-хубаво едно време, когато всичко беше по-лошо.“ Не е излишно да сме подозрителни към новите неща, които ни се случват, да поддържаме критична дистанция към света. Но че се отдаваме на все по-парализиращи волята ни страхове, в това има някаква патология. Всяко хубаво нещо, което се появява в живота ни, крие опасности: заедно със самолета идва страхът от самолетна катастрофа. Знаем, че да умрем в нея е много пъти по-малко вероятно, отколкото в собствения си автомобил, но въпреки това се страхуваме много повече. Вероятността да умрем от терористична атака е много по-малка от тази да бъдем смазани от гардероба си вкъщи, но от кое се страхуваме повече? В единия случай имаме разказ, злодей, потрес, медии, филми; в другия – някаква скучна мебел. Дали пък не трябва да започнем да контролираме образите, с които живеем? Наместо случки – повече статистики, анализи, разбиране. А страховете да оставим на художествените произведения.", "date": "2018.05.05", "title": "Колкото по-хубаво, толкова по-лошо"}
{"url": "http://clubz.bg/67490-cvetanov_zapasva_dva_noja_za_cheverme_v_zlatograd", "text": "Зам.-председателят на управляващата партия ГЕРБ Цветан Цветанов отново запаса пояс, нахлузи калпак и затъкна ножове в пояса, този път за да отиде на празника на чевермето в Златоград. По думите на Цветанов, в пояса му, освен нож от Жеравна, имало и друг, подарък от човек от Батак. И други видни гербери и герберки придружаваха Цветанов в тази народно-патриотична мисия - председателят на парламента Цвета Караянчева, депутатът от Смолян и председател на комисията по здравеопазване Даниела Дариткова, кметът на Смолян Николай Мелемов и др. Всички до един облечени в подходящия за целта дрескод. 150 чевермета са се завъртели в Златоград от петък вечер. Караянчева заяви, че родопското й помага. \"Оптимизмът, силният дух и родолюбието, защото родопчани са работливи, много позитивни и истински хора, затова винаги всяка събота и неделя се прибирам в Кърджали, за да мога да почерпя сили от Родопите\".", "date": "2018.05.05", "title": "Цветанов запасва два ножа за чеверме в Златоград"}
{"url": "http://clubz.bg/67489-gerb_bsp_i_dps_s_obsht_proekt_pari_za_veroizpovedaniqta_po_modela_na_partiite_spored_broq", "text": "Безпрецедентен консенсус на 44-ия парламент между управляващи и опозиция - ГЕРБ, БСП и ДПС ще променят заедно Закона за вероизповеданията.  Забрана регистрираните религиозни общности и институции да получават чуждестранни дарения за възнаграждения на свещенослужители и служители на религиозни институции, а всяко дарение с произход от друга държава за други цели да подлежи на разрешение от дирекция \"Вероизповедания\" към Министерския съвет. Държавна субсидия за вероизповеданията да се изчислява по механизъм, подобен на този, по който това се прави за партиите. Нови правила за заплатите във вероизповеданията и нова отчетност за разходите, както и изискване капиталови разходи - например за ремонти на храмове, да се правят по план, а изпълнителите да се избират с обществена поръчка, обявена от Министерския съвет.  Чужди граждани да нямат право да бъдат свещенослужители или служители в религиозни институции, като изключения ще могат да се допускат само след изрично разрешение от държавата и при определени условия. Това са част от новите текстове в Закона за вероизповеданията, внесени в Народното събрание от председателя на депутатите от ГЕРБ Цветан Цветанов, председателката на БСП Корнелия Нинова и председателя на ДПС Мустафа Карадайъ. Право на държавна субсидия да имат вероизповеданията, към които принадлежи поне 1% от населението на България според данните от последното национално преброяване - това е едно от предложенията на управляващи и опозиция. Общата годишна сума за вероизповеданията, както и сумата, която ще \"върви\" с всеки, определил се като последовател на дадена религия, ще се записват всяка година в Закона за държавния бюджет. Годишната субсидия за едно вероизповедание , пише в законопроекта.  Субсидиите ще се изчисляват по механизма, по който това се прави за политическите партии. При тях парите се пресмятат според тежестта им сред общия брой избиратели и според броя валидни бюлетини, получени на последните парламентарни избори. При вероизповеданията критерият ще е наличие на над 1% от населението граждани, опрелили се като изповядващи дадена вяра по данните на НСИ. За партиите обаче няма \"таван\" на държавните пари. За 2018 г. парите на глас за политическа формация са 11 лв. и сумата не се променяла в последните години. Последното преброяване на населението у нас е от 2011 г. Според него броят на българите на територията на страната е 7 364 000 души. Така излиза, че към момента право на държавна субсидия ще имат регистрирани вероизповедания с над 73 364 души. Ето как изглежда таблицата от 2011 г. Както се вижда - към днешна дата право на държавна субсидия ще имат Българската православна църква и мюсюлманското вероизповедание, ако промените в закона бъдат приети.  Предлага се и конкретно разпределение на пари за остатъка от 2018 г. - а именно за всеки свой последовател имащите право на субсидия вероизповедания да получат по 10 лв. Така Българската православна църква ще има право на субсидия в размер на заложения таван от 15 млн. лв. за годината, а мюсюлманското вероизповедание - на около 5,7 млн. лв.  В бюджет 2018 г. към момента са предвидени субсидии за вероизповеданията общо 5 млн. лв. От тях За 2018 г. общо 280 000 лв. са предвидени за строеж и ремонти на храмове на католическата, арменската и еврейската религиозна общност - по 60 000 лв., както и общо 100 000 лв за други регистрирани по закон вероизповедания.   Законопроектът предвижда и спациални правила как ще се харчи държавната субсидия за вероизповеданията. До края на януари на текущата година централното ръководство на вероизповеданието ще трябва да разпредели разходите на текущи и капиталови. Текущите разходи ще са целеви за заплати на свещенослужители и служители в религиозните институции, за образователни дейности и поддръжка на гробищни паркове. Изразходването на парите ще се контролира от Министерския съвет, дирекция \"Вероизповедания\". Въвеждат се и правила за заплатите и техния размер. Сега това се определя от съответните вероизповедания. Капиталовите разходи - за ремонти и строителство на храмове, учебни институции, поддръжка на гробищни паркове и т.н., също ще са по предварителен план а всяка година, като парите за тях ще се отпускат според плана от Министерския съвет. Освен това Министерският съвет ще провежда обществени поръчки за   избор на изпълнител на съответните проекти за ремонти и строителство, става ясно още от проекта за промени в закона.  Въвежда се и строга рамка за финансов контрол на вероизповеданията от Сметната палата и НАП. Освен това 4 пъти в годината религиозните институции ще трябва да декларират всяко едно получено дарение над определен размер, направено от юридическо или физическо лице. Размерът, над който ще се декларира дарението още не е определен - на това място в законопроекта стои многоточие.  По искане на вероизповеданията - но само на тези с последователи над 1% от населението на страната, ще могат да се откриват и духовни училища по правилата в Закона за предучилищното и училищното образование, пише още в законопроекта. Сега право за поиска разкриване на духовно училище имаше всяко регистрирано вероизповедание в страната.  Вероизповеданията ще могат да разкриват и висши учебни заведения, ако отговарят на Закона за висше образование. Темата е актуална от години заради невъзможността да Мюфтийството да построи свой висш институт - тъй като едно от изискванията за акредитация е да има своя сграда. А такава не може да се построи, защото Столичната община не дава разрешения. На този казус в законопроекта не се вижда да има решение.  Съз законопроекта на ГЕРБ, БСП и ДПС държавата ще се намеси и в начина, по който вероизповеданията избират ръководни ограни на религиозните си институции. Нововъведението гласи, че при изтекъл мандат на ръковоството и ако в продължение на 6 месеца след това не е започнала процедура по избор на ново ръководство, по искане на1/3 от регистрираните местни представителства на вероизповеданието могат да вземат решение за провеждане на избор на ново централно ръководство. Самият избор пък ще трябва да се състои от 1 до 6 месеца след взимането на решението за провеждането на вот, гласят текстовете, написани от ГЕРБ, БСП и ДПС.  По закон обаче регистрирането на местни представителства на вероизповеданията е пожелателна, а не задължителна опция. Така излиза, че държавата въвежда регламент за избор на централно ръководство само за тези вероизповедания, в чийто устав са предвидени такива представителства.  Освен това за разлика от представителите на Светия синод, при които няма мандатност, в мюсюлманското вероизповедание такава има - главният мюфтия и председателят на Висшия мюсюлмански съвет се избират от Национална конференция на вероизповеданието. Мандатът на водача на мюсюлманите у нас е 4-годишен.  В мотивите на Цветанов, Нинова и Карадайъ към законопроекта обяснение кое налага последната описана промяна в закона липсва.  Основният мотив на тримата парламентарни лидери на ГЕРБ, БСП и ДПС за внесените промени в Закона за вероизповеданията са свързани със \"защита на националната сигурност\", става ясно от документа,  И забраната за дарения от чужди държави, граждани и организации, и забраната лица, които не са български граждани да участват в богослужения или да работят в религиозните институции са мотивирани с пресичане на възможността Контролът от страна на държавата за всички дарения (защото такива се допускат за ремонти и строежи на храмове, например - б.р.) е обяснен с подобни аргументи. Промените са базирани на това, че   се налага Финансирането на регистрираните вероизповедания, към които принадлежност са заявили под 1% от българските граждани по данните на НСИ, остава по досегашния ред, пише още в законопроекта.  Управляващи и опозиция са записали и текст, с който на вероизповеданията се дава право (не, че сега има изрична забрана - б.р.) да предоставят на Народното събрание и други институции мнения, предложения, доклади и проучвания, свързани с въпроси, засягащи вероизповеданията. Според вносителите това щяло да допринесе за \"по-голяма ангажираност\" на религиозните общности към обществения живот в страната. Осъвременяване на Закона за вероизповеданията бе едно от решенията на последния Консултативен съвет за национална сигурност (КСНС) при президента Румен Радев на 19 април т.г. Срокът за това е до септември.", "date": "2018.05.05", "title": "ГЕРБ, БСП и ДПС с общ проект: Пари за вероизповеданията по модела на партиите - според броя вярващи"}
{"url": "http://clubz.bg/67495-za_tanztheater_wuppertal_ima_jivot_sled_pina", "text": "На 12 май на сцената на Tanztheater Wuppertal ще има ново представление. Звучи като нещо обичайно, но това е театърът на Пина Бауш и за първи път от 45 години някой друг представя цялостен спектакъл там - това е гръцкият хореограф Димитрис Папайоану, който ще бъде последван от друга премиера на 2 юни от норвежкия хореограф Алън Лусиен Ойен. Кой е Папайоану? Хореограф, режисьор и визуаен артист. Впрочем именно той режисира церемониите по откриването и закриването на олимпийските игри в Атина през 2004 г. \n\t След внезапната смърт на Пина през 2009 г. мнозина предричаха края на трупата без невероятната Пина, но нищо подобно не се случи и фантасмагориите на Бауш, дали на света нов жанр - танц-театър, продължават да се играят.  След смъртта й всички бяхме в шок, целият ни живот беше свързан с този човек, а сега имахме този невероятен репортоар и никаква визия за бъдещето, казва пред The New York Times една от танцьорките от трупата. \n\t Сега театърът на Пина Бауш има четвърти режисьор - 49-годишната румънка Адолф Биндер, и фактът, че в края на сезона тя пуска две премиери - на Папайоану и Ойен, показва, че си поставя и други цели, освен да запази близо 50-те спектакъла в репертоара, завещани от ерата \"Бауш\". Преди да поеме този пост, Биндер е оглавява танцовата трупа при Националната опера в Гьотеборг, която напусна през май миналата година. Тя не е първата, която смята, че трябва да има нови постановки на Tanztheater Wuppertal, но е вероятно единствената, осмелила се да го направи и покани нови артисти след епохата на Пина Бауш. Но времената се променят. През 2015 г. трупата работи с четирима млади хореографи, за да създаде няколко кратки продукции. Но сега цялостните спектакли (все още неназовани), които ще представят Папайоану и Ойен ще се присъединят към репертоара на Бауш и ще бъдат представени и на сцени извън Германия догодина. Папайоану започва да танцува още в колежа, а после проектира костюмите, осветлението и всичко, свързано със спектакъла.  Папайоану казва, че обикновено му отнема пет месеца, за да създаде спектакъл, но се е съгласил на много по-кратък период за театъра на Пина. Как беше? - Ужасно - казва той. \"Беше кошмарно, но аз го знаех\".", "date": "2018.05.05", "title": "За Tanztheater Wuppertal има живот след Пина"}
{"url": "http://clubz.bg/67388-bezsyrdechno_plashtane_v_broj_svoboda_na_tyrgoviqta_bezdushna_eksploataciq", "text": "Историята на всички досегашни общества е история на класови борби. Свободен и роб, патриций и плебей, феодал и крепостен селянин, цехов майстор и калфа, накъсо - потисници и потиснати, са се намирали в постоянен антагонизъм един спрямо друг, водили са непрекъсната ту скрита, ту открита борба, която винаги е свършвала с революционно преустройство на цялото общество или с обща гибел на борещите се класи... Но нашата епоха, епохата на буржоазията, се отличава с това, че тя опрости класовите противоречия. Цялото общество се разпада все повече и повече на два големи враждебни лагера, на две големи, изправени открито една срещу друга класи - буржоазия и пролетариат. ...съвременната буржоазия сама е продукт на дълго развитие, на редица преврати в начина на производство и размяна. Всяко от тези стъпала в развитието на буржоазията се придружаваше от съответен политически напредък. Потиснато съсловие при господството на феодалите, въоръжена и самоуправляваща се асоциация в комуната. тук - независима градска република, там - трето, данъкоплатно съсловие на монархията,, през време на манифактурата - противовес на аристокрацията в съсловната или в абсолютната монархия, главна основа на големите монархии въобще - буржоазията, най-сетне, след създаването на едрата индустрия и на световния пазар, си извоюва изключителното политическо господство в съвременната представителна държава. Съвременната държавна власт е само комитет, който управлява общите работи на цялата буржоазна класа. Буржоазията изигра в историята извънредно революционна роля. Навсякъде, където извоюва господство, буржоазията разруши всички феодални, патриархални, идилични отношения. Тя безмилостно разкъса пъстрите феодални окови, които връзваха човека за неговите \"естествени повелители\", и не остави никаква друга връзка между хората освен голия интерес, безсърдечното \"плащане в брой\". Тя удави в ледената вода на егоистичната сметка свещения трепет на религиозния екстаз, на рицарското въодушевление, на еснафската сантименталност. Тя превърна личното достойнство в разменна стойност и на мястото на безбройните, гарантирани и придобити свободи постави само една свобода - безсъвестната свобода на търговията. С една дума, забулената с религиозни и политически илюзии експлоатация тя замени с откритата, безсрамна пряка, бездушна експлоатация. Буржоазията лиши от свещения ореол всички видове дейности, смятани досега за почетни и гледани с благоговеен трепет. Тя превърна лекаря, юриста, попа, поета, човека на науката в свои платени наемни работници. Буржоазията смъкна трогателно-сантименталното було на семейните отношения и ги сведе до чисто парични отношения. Буржоазията показа, че бруталната проява на сила в средните векове, от която реакцията толкова много се възхищава, е намирала своето естествено допълнение в леността и неподвижността. Едва буржоазията показа какво може да постигне дейността на човека. Тя сътвори чудеса, съвсем различни от египетските пирамиди, римските водопроводи и готическите катедрали; тя извърши походи, съвсем различни от преселението на народите и кръстоносните походи... Чрез експлоатацията на световния пазар буржоазията превърна производството и потреблението на всички страни в космополитически. За голямо огорчение на реакционерите тя изтръгна изпод нозете на промишлеността националната почва. Старинните национални отрасли на промишлеността са унищожени и биват унищожавани с всеки изминал ден. Изтикват ги нови индустрии, чието въвеждане е въпрос на живот за всички цивилизовани нации - индустрии, които вече не преработват местни суровини, а суровини от най-далечни земи, и чиито фабрикати се употребяват не само в дадената страна, но и във всички части на света. На мястото на старите потребности, задоволявани с местни продукти, възникват нови, за задоволяването на които са необходими продуктите на най-далечни страни и най-различни климати. На мястото на старото местно и национално самозадоволяване и затвореност идват всестранна размяна и всестранна зависимост на нациите една от друга. Това еднакво важи както за материалното, така и за духовното производство. Духовните произведения на отделните нации стават общо достояние. Националната едностранчивост и ограниченост стават все повече невъзможни и от многото национални и местни литератури се образува една световна литература. С бързото усъвършенстване на всички средства за производство, с безкрайно улеснените съобщения буржоазията въвлича в цивилизацията всички народи, включително и най-варварските. По-ниските цени на нейните стоки са тежката артилерия, с която тя събаря всички китайски стени, принуждава да капитулира и най-упоритата омраза на варварите към чужденците. Тя принуждава всички нации да усвоят буржоазния начин на производство, ако не искат да загинат; тя ги принуждава да въведат у себе си така наречената цивилизация, т.е. да станат буржоа. С една дума, тя си създава своя по свой образ и подобие. Буржоазията подчини селото на господството на града. Тя създаде огромни градове, във висока степен увеличи броя на градското население в сравнение със селското и по този начин изтръгна значителна част от населението от идиотизма на селския живот. Както направи селото зависимо от града, така тя постави варварските и полуварварските страни в зависимост от цивилизованите, селските народи - в зависимост  от буржоазните народи, Изтока - в зависимост от Запада... От десетилетия насам историята на индустрията и на търговията е само история на бунта на съвременните производителни сили против съвременните производствени отношения, против отношенията на собствеността, които са жизнени условия за буржоазията и нейното господство. Достатъчно е да споменем търговските кризи, които със своето периодическо повтаряне все по-заплашително поставят под въпрос съществуването на цялото буржоазно общество. През време на търговските кризи редовно се унищожава голяма част не само от произведените продукти, но дори и от вече създадените производителни сили. През време на кризите избухва обществена епидемия, която на всички по-раншни епохи би се сторила абсурдна - епидемията на свръхпроизводството. Обществото изведнъж се оказва върнато назад, в състояние на внезапно настъпило варварство; сякаш глад, всеобща унищожителна война са му отнели всички средства за живот; индустрията, търговията изглеждат унищожени - и защо? Защото обществото притежава твърде много цивилизация, твърде много средства за живот, твърде много индустрия, твърде много търговия. Производителните сили, които се намират в негово разположение, вече не служат за развитие на буржоазната цивилизация и на буржоазните имуществени отношения; напротив, те са станали прекомерно огромни за тия отношения и биват спъвани от тях; а когато производителните сили преодолеят тази спънка, те разстройват цялото буржоазно общество, поставят под заплаха съществуването на буржоазната собственост. Буржоазните отношения са станали твърде тесни, за да поберат създаденото от тях богатство. Как буржоазията преодолява кризите? От една страна, с принудителното унищожаване на маса производителни сили; от друга страна, със завладяването на нови пазари и с по-основно експлоатиране на старите пазари. А как? Като подготвя по-всестранни  и по-съкрушителни кризи и намалява средствата за предотвратяване на кризите... Съвременната индустрия превърна малката работилница на патриархалния майстор в голямата фабрика на индустриалния капиталист. Натъпканите във фабриката работнически маси са организирали по войнишки. Като редници на индустриалната армия те са поставени под надзора на цяла йерархия от подофицери и офицери. Те са роби не само на буржоазната класа, на буржоазната държава, но и всеки ден, и всеки час ги поробва машината, надзирателят и преди всичко самият отделен буржоа фабрикант. Този деспотизъм е толкова по-дребнав, по-омразен и по-ожесточаващ, колкото по-открито прокламира за своя цел печалбата... Когато експлоатирането на работника от фабриканта дойде дотам, че работникът получи в брой своята работна заплата, тогава върху него се нахвърлят другите части на буржоазията - домопритежателят, бакалинът, заложният кредитор и т.н. Низшите слоеве на средното съсловие: дребните индустриалци, търговци и рентиери, занаятчиите и селяните - всички тези класи изпадат в редовете на пролетариата отчасти затова, че малкият им капитал е недостатъчен за едра индустрия и не издържа конкуренцията с по-едрите капиталисти, отчасти за това, че  тяхната професионална сръчност се обезценява от новите начини на производство... Тази организация на пролетариите в класа, а с това и в политическа партия всекиминутно наново се руши от конкуренцията между самите работници. Но тя възниква отново и отново - по-силна, по-здрава, по-могъща. Като използва раздорите сред самата буржоазия, тя налага признаването по законодателен път на отделни интереси на работниците... Лумпенпролетариатът, този пасивен продукт на загниването на най-низшите слоеве на старото общество, при една пролетарска революция може на места да бъде въвлечен в движението, но по силата на цялото си жизнено положение той е много по-склонен да се продава за реакционни машинации... Всички досегашни общества са почивали, както видяхме, на антагонизма между потискащи и потиснати класи. Но за да може една класа да бъде потискана, трябва да й бъдат осигурени условия, при които тя да може да влачи поне своето робско съществуване. При крепостничеството крепостният селянин се добра до положение на член на комуната, както дребният буржоа под игото на феодалния абсолютизъм се добра до положението на буржоа. Съвременният работник, напротив, не се издига с напредъка на индустрията,  а пада все по-ниско под условията за съществуване на своята собствена класа.", "date": "2018.05.05", "title": "Безсърдечно плащане в брой, свобода на търговията, бездушна експлоатация"}
{"url": "http://clubz.bg/67487-shte_praznuvame_li_skoro_novoto_ime_na_makedoniq", "text": "Министрите на външните работи на Македония и Гърция Никола Димитров и Никос Кодзиас потвърдиха, че е постигнат известен напредък по някои въпроси, свързани с 27-годишния спор за името на бившата югорепублика. Двамата ще възобновят преговорите, които се водят под егидата на ООН, на 12 май в София. Зоран Заев: Невъзможно е Македония да влезе в НАТО с името БЮРМ Двамата разговаряха в кулоарите на четиристранната среща Гърция-България-Албания-Македония в Солун тази седмица. Представителите на четирите държави се изказаха за по-бърза интеграция на Западните Балкани в ЕС, но една от основните пречки - гръцко-македонският спор за името на Македония, остава засега нерешен. Спорът за името на Македония се решава през юли Според публикации в гръцки медии, на журналистически въпрос относно напредъка на преговорите Кодзиас заявил, че е готов да организира празненство след окончателното откриване на решение и: Той допълни, че и македонската страна е на мнение, че е крайно време въпросът да бъде решен. Радев даде от Скопие указания за името на Македония \"Двете страни са наясно, че те не трябва да гледат краткосрочно, трябва да се съсредоточим върху смисъла на проблема. Сега трябва да се постигне компромис, мисля, че хората са с добра воля и могат да демонстрират политическо лидерство“, убеден е Кодзиас. Основните разногласия остават по въпроса за внасянето на промени в конституцията на Македония, за което настоява гръцката страна, и по въпроса за обсега на употреба на името, което ще бъде договорено.  Република Вардарска Македония или Република Нова Македония Спорът за името на Македония се решава през юли Радев даде от Скопие указания за името на Македония Република Вардарска Македония или Република Нова Македония", "date": "2018.05.05", "title": "Ще празнуваме ли скоро новото име на Македония"}
{"url": "http://clubz.bg/67485-sobstvenichkata_na_avanti_podozira_che_pojaryt_e_umishlen", "text": "Собственичката на изгорелия напълно склад в столичния квартал \"Красна поляна\" има съмнения, че пожарът е умишлен. В склада за алкохол, цигари и захарни изделия на популярната търговска верига \"Аванти\" е имало стока за 3.9 милиона лева, стана ясно днес от интервюто на Татяна Павлова пред Нова телевизия. \"Предстои екипи да установяват причините за пожара. Пожарът не беше лесен\", заяви пред Нова телевизия директорът на столичната пожарна старши комисар Валентин Гетов. Той заяви, че са реагирали общо 16 екипа, а първите пожарникари са пристигнали на мястото на третата минута след подаване на сигнала. Пожарът се е разгорял на площ от 2 декара и половина и е бил изцяло изгасен в 3 часа през нощта, като в потушаването му са участвали над 100 човека. Пожарът избухна снощи, като леко пострадаха двама души. Сигналът е подаден минути след 20.00 часа в петък. При възникването на пожара в склада не е имало хора. В близост до склада обаче се е намирал 34-годишен охранител на съседна фирма, приет в \"Пирогов\" с леко обгазяване и след преглед изписан от лечебното заведение. Вторият пострадал е един от пристигналите на място пожарникари, който също е бил откаран в \"Пирогов\". В близост до горящия склад се намира болница \"Надежда\", в която при избухването на пожара са били настанени 67 пациенти, от които 29 новородени. Всички те са били временно евакуирани в северната част на сградата, която е най-далеч от огъня. 17 противопожарни автомобила, 5 водоноски на аварийното звено към Столична община и около 100 пожарникари участваха в борбата с огъня. Органите на реда си съдействаха и с екипи на ВиК, ЧЕЗ и \"Овергаз\", тъй като наблизо се намира и бензиностанция. Движението в района беше отцепено от полицията. Към 22.00 часа пожарът бе напълно овладян, но гасенето му продължи цяла нощ. Направените замервания не са установили влошаване на качеството на въздуха в района на пожара. Всички евакуирани пациенти в болница \"Надежда\" са се върнали по стаите и са спокойни, увериха от болничното заведение.", "date": "2018.05.05", "title": "Собственичката на \"Аванти\" подозира, че пожарът е умишлен"}
{"url": "http://clubz.bg/67484-bylgariq_treta_v_es_po_vredni_emisii", "text": "България е трета сред 28-те страни-членки на Европейския съюз по производство на вредни емисии на въглероден двуокис, показва анализ на Евростат за 2017 г. за екологичната оценка на тези емисии.  Миналата година в България са били произведени в повече над 8% вредни емисии на въглероден двуокис - над 27 милиона тона от веществото, следствие от производството на топлоенергия и битовото отопление.  На първа позиция по производство на емисии от въглероден двуокис е Малта, следвана от Естония.Най-голямо намаление на вредните емисии е регистрирано в Дания и Финландия. България не се отказва от вредните емисии, помагали на растежа Въпреки това България се присъедини към Полша и обжалва решението на Европейската комисия за ниските нива на емисиите от ТЕЦ, които трябва да бъдат достигнати до 2021 г. Мотивът е да предпази добива на въглища и работни места -  топлоцентралите на въглища произвеждат близо 41% от електроенергията у нас. ЕК ще глобява с до €30 000 на кола за вредни емисии Приетият от ЕК регламент през април 2017 г. въвежда много по-високи изисквания към големите горивни инсталации, каквито са ТЕЦ \"Марица Изток 2\", двете американски централи (ТЕЦ \"ЕЙ И ЕС Гълъбово\" и ТЕЦ \"Контур Глобал Марица Изток 3\") и ТЕЦ \"Брикел\". Затова от тяхно име българското правителство ще иска дерогация, предвидена по чл.15(4) от Директива 2010/75/ ЕС, за по-либерални норми на вредните емисии. България срещу ЕК: против затварянето на мръсни тецове ЕК ще глобява с до €30 000 на кола за вредни емисии България срещу ЕК: против затварянето на мръсни тецове", "date": "2018.05.05", "title": "България трета в ЕС по вредни емисии"}
{"url": "http://clubz.bg/67486-borisov_ne_iska_da_harchim_2_ot_bvp_za_otbrana_a_po_razcheti_za_prioriteti", "text": "Премиерът Бойко Борисов смята, че изискването всяка страна-член на НАТО да заделя по 2% от БВП за отбрана годишно трябва да се прецизира спрямо съответната държава, за да е по-ефективно. Министър-председателят пристигна на неформалната среща на министрите на отбраната на страните от ЕС, където държа реч. Решено: РСК-МиГ ще ремонтира съветските ни изтребители \"Общата европейска отбрана и фондовете, които се заделиха, и огромните усилия на Европейския съвет са положителна стъпка напред. Но далече не са всичко, което можем да постигнем - във военната индустрия, в кооперирането между отделните държави, коопериране на родовете войски и техниката, необходима за тях“, заяви премиерът.  На заседанието на Консултативния съвет по национална сигурност при президента на 20 април, едно от приетите решения бе: \"Актуализиране на средносрочната бюджетна прогноза за периода 2019 - 2021 г. в съответствие с поетите ангажименти в \"Национален план за повишаване на разходите за отбрана на 2% от БВП на Република България до 2024 г.\" Срокът за изпълнението й е до октомври 2018 г. В момента средствата, предвидени в прогнозата, са по-малко от тези в Националния план.  България харчи за отбрана 1.53% от БВП за 2017 г. при цел от 2% от БВП, която да бъде достигната през 2020 г. Ръководеното от Борисов правителство обаче води противоречива политика по отношение на проектите за модернизация на армията и най-важните от тях - за закупуване на изтребители и нова супохътна техника, за около 3 млрд. лева. Въпреки че и в предишни средносрочни рамки имаше уж предвидено финансиране, в последния момент премиерът се отмяташе с аргумента, че има други приоритети. Решено: РСК-МиГ ще ремонтира съветските ни изтребители \"Предизвикателствата налагат истински да се борим и да отчитаме колко и какви са рисковете, както и за колко кратко време могат да се развият на Балканите“, изтъкна премиерът.  \"Искам да помоля за подкрепата ви, защото никой по-добре от вас не познава опасността от война на Балканите. Когато обсъждате темата с правителствата си ви моля да не я подценявате“, обърна се Борисов към военните министри от ЕС. Решено: тръгва втори опит за купуване на изтребители и бойна техника Турция одобри 55 проекта в отбраната за $9.4 милиарда 14 журналисти осъдени на затвор в Турция Решено: РСК-МиГ ще ремонтира съветските ни изтребители Решено: тръгва втори опит за купуване на изтребители и бойна техника Турция одобри 55 проекта в отбраната за $9.4 милиарда 14 журналисти осъдени на затвор в Турция", "date": "2018.05.05", "title": "Борисов не иска да харчим 2% от БВП за отбрана, а по разчети за приоритети"}
{"url": "http://clubz.bg/67453-naj_golemiqt_plyus_na_evrofondovete_e_che_mogat_da_bydat_spirani", "text": "Предложението за възможност за спиране на еврофондове за държави с проблемни съдебни системи е изключително добра новина за България и нашата икономика. Исторически е доказано, че нашите правителства имат нужда от външен стимул, за да извършат някакви позитивни реформи в интерес на бизнеса и цялото общество. Това беше и причината за сравнително добрия растеж на икономиката до приемането ни в Европейския съюз през 2007 година. Не че тогава са ни управлявали някакви гении, същите корумпирани като сегашните си бяха. Но имахме национална цел и консенсус, че правим-струваме, трябва да направим възможното за еврочленството. И приемахме директиви на килограм, бизнесът и потребителите бяха с бляскави очаквания за бъдещето, чуждестранните инвеститори се стичаха на талази и оживлението си беше реален факт. ЕС ще може да отказва еврофондове на членки без върховенство на закона Всичко се промени тотално с изпълнението на тази върховна цел. Вярно, периодът съвпадна и с глобалната икономическа криза. Но също е вярно и че инвестиционните обеми в съседни на нас държави се възстановиха, докато при нас останаха на точката на замръзване. Масово правителствата в страните, които са нетни получатели на европейско финансиране, решиха, че единствената функция на Съюза е да плаща, нещо като прасенце касичка. Особено в нашия случай, усвояването на пари се превърна в център на политиката на Бойко Борисов. А по правило безплатното финансиране е най-неефективното, защото никой не придиря за възвращаемост, дивиденти или други коефиценти от нормалния бизнес свят. Тук единственият коефицент е броят срязани лентички месечно. Реално учим предприемачите, дори и не толкова свързаните с властта, че лесният начин да спечелиш много пари е да реализираш европроект, като обикновено той е такъв, за който няма и да се замислиш да осъществиш, ако ги няма безплатните пари. Така се роди и класата на усвояващите фондове, в общия случай професионалисти с голям потенциал, които обаче, по силата на най-слабото съпротивление, са решили да го насочат към средствата от Брюксел. Лесно е, а и се търси от достатъчно разваления от безплатен обяд пазар. България - пак от грешната страна на битката за реформирането на ЕС Това е много грешна политика, която - доказано от изминалите години, води до катастрофални резултати. Гърция и Португалия поеха по този път още от 80-те години на XX век и виждаме докъде стигнаха. И нашата съдба няма да е по-различна, ако продължаваме така. Както се казваше за Тодор Живков, това което той построи, сегашните не могат да го боядисат. Същото в бъдеще време може да се говори и за сегашния строител. Само дето и в двата случая следва финансов катаклизъм, просто защото усвоените пари са отишли за нискокачествени проекти с отрицателна добавена стойност. Та, както се изрази един приятел, най-големият плюс на еврофондовете е, че могат да бъдат спирани. Че ако предложението за новата бюджетна рамка мине успешно, пред кабинета ще има изисквания, на които ще му е много важно да отговори, за да продължи сегашната фондова вакханалия. И тъй като наистина ще става въпрос за милиарди лева, от които в джобовете на \"нашата\" клиентела заминава солиден процент, шансовете за качествена съдебна реформа, например, нарастват значително. Ако пък правителството се окаже достатъчно упорито в пазенето на интересите на съдебните феодали, тогава ще бъде пометено от финансови несгоди. Малко като менгеме, от което нашите управляващи имат нужда, за да свършат каквото и да било. България - пак от грешната страна на битката за реформирането на ЕС", "date": "2018.05.05", "title": "Най-големият плюс на еврофондовете е, че могат да бъдат спирани"}
{"url": "http://clubz.bg/67493-shefove_na_levski_i_ludogorec_otidoha_pri_cska_1948", "text": "Изпълнителните директори на \"Левски\" и \"Лудогорец\", съответно Красимир Иванов и Ангел Петричев, присъстваха на празненството на ЦСКА 1948 в столичния Военен клуб по случай 70-годишнината на ЦСКА. Основаният преди близо 2 г. клуб играе във \"В\" група и е напът да влезе в професионалния футбол - Втора лига, от лятото. По-късно Иванов добави, че ЦСКА 1948 е   да поздрави \"Левски\" за 75-годишния юбилей на Георги Аспарухов вчера. Той се дистанцира от въпроси, свързани с идентичността на двете ЦСКА-та, за разлика от Ангел Петричев. Как гледа шефът на \"Лудогорец\" на ЦСКА-София? Той завърши с това, че тази вечер \"Лудогорец\" ще играе срещу ЦСКА-София  В една от залите на Военния клуб бяха също президентите на \"Локомотив\" (София) и \"Локомотив\" (Пловдив) - Иван Василев и Христо Крушарски, а също така административният бос на \"Ботев\" (Пловдив) Иван Йотков. Личаха и други футболни функционери, бивши шефове на ЦСКА... Присъстваха низвергнатите от ЦСКА-София клубни величия Спас Джевизов, Радослав Здравков и Методи Томанов (не попаднаха в юбилеен албум на клуба на Гриша Ганчев, най-вероятно защото работят в \"Лудогорец\"). По същото време на стадион \"Българска армия\" още от сутринта започна празникът на ЦСКА-София. Имаше турнир с участието на ветерани и фенове, могат да се практикуват няколко вида спорт на \"червения\" клуб, вървят демонстрации... Стекоха се стотици запалянковци, някои от които дошли със семействата си. Голямото шоу ще започе в 18:00 часа на ст. \"Васил Левски\", на който от 20 ч ЦСКА-София приема \"Лудогорец\". По-рано през деня пък ЦСКА 48 играе срещу \"Чавдар\" (Етрополе) в двубой от \"В\" група.", "date": "2018.05.05", "title": "Шефове на \"Левски\" и \"Лудогорец\" отидоха при ЦСКА 1948"}
{"url": "http://clubz.bg/67482-iranci_kupuvat_bijuto_na_nyu_jork_hotel_plaza", "text": "Нюйоркският хотел \"Плаза\" да бъде продаден за 600 милиона долара, съобщиха американските медии, цитирани от ДПА. След години на преговори двама инвеститори се готвят до 25 юни да финализират сделката за купуване на хотела. В САЩ хотелът, който се намира край Сентръл парк в Манхатън, е историческа забележителност от национално значение. \"Ню Йорк таймс\" се позовава в съобщението си на един от директорите на компанията продавач, групата \"Сахара\". За кандидат-купувачи се сочат инвеститорът от Ню Йорк Шахал Хан и Камран Хаким, по произход иранци и едни от най-едрите частни собственици в Ню Йорк в сферата на недвижимите имоти. \"Плаза\" отваря врати през 1907 г. Построяването му е струвало 12,5 милиона долара. Това е единственият американски хотел, обявен за историческа забележителност от национално значение. Появява се в няколко филма, сред които \"Сам вкъщи-2\" и \"Север-северозапад\". През 1988 г. като строителен предприемач Доналд Тръмп купува сградата, която е с 19 етажа и 282 стаи. Впоследствие я губи след процедура по обявяване на фалит през 1992 г. През 2005 г. хотелът е ремонтиран и част от него е превърната в луксозна жилищна сграда. Оригиналният вход, лобито и ресторантът \"Палм корт\" остават непроменени. Нощувка в обикновена стая струва 800 долара, а в най-луксозната около 30 000 долара.", "date": "2018.05.05", "title": "Иранци купуват бижуто на Ню Йорк - хотел \"Плаза\""}
{"url": "http://clubz.bg/67458-69_po_rihter_raztrese_havaite_sled_vulkana_video", "text": "Мощно земетресение с магнитут от 6.9 по скалата на Рихтер разтресе в ранните часове на 5 май Хавайските острови, предаде Си Ен Ен. Все още няма съобщения за жертви и щети. Природното бедствие връхлетя островите след като вчера вулканът Килауеа изригна и посипа с пепел и лава огромни площи, предаде Си Ен Ен. Около 10 000 жители бяха евакуирани заради природното бедствие. Изригването на лава и пепел от вулкана бе предшествано от земетресение, но далеч по-слабо от сегашното - с магнитуд 5 в района. Регистрирани са още стотици трусове с по-слаба степен.  Вчера нямаше съобщения за жертви и ранени, предаде \"Ню Йорк таймс\". В района на Леилани бе измерена изключително висока и опасна концентрация на тиксичен газ.      ", "date": "2018.05.05", "title": "6.9 по Рихтер разтресе Хаваите след вулкана (ВИДЕО)"}
{"url": "http://clubz.bg/67481-25_000_poiskaha_predsrochni_izbori_v_slovakiq", "text": "Хиляди словаци се включиха вчера в протести в няколко града, на които настояха за предсрочни избори и свобода на медиите, и отдадоха почит на журналиста Ян Куциак, автор на статии за свързана с мафията корупцията, убит пред февруари заедно с годеницата си, предаде Франс прес. Според в. \"Денник Н\" в демонстрация в столицата Братислава са участвали 25 000 души. Протестните шествия в другите градове са били по-малки. Протестните прояви бяха организирани в навечерието на деня, за който беше насрочена сватбата на убитата двойка. Демонстрантите носеха транспаранти с текст:  . Множеството, събрало се пред централата на словашката обществена компания за радио и телевизия, сред което имаше и журналисти, настоя за независими радио и телевизия. Над 200 журналисти от словашки медии подписаха наскоро писмо, в което изразиха тревогата си от работата на общественото радио и телевизия, след като няколко журналисти и редактори бяха уволнени или напуснаха компанията.", "date": "2018.05.05", "title": "25 000 поискаха предсрочни избори в Словакия"}
{"url": "http://clubz.bg/67461-alice_chains_da_vyzkrysnesh_sled_smyrtta_na_geniq_video", "text": "Според най-запалените гръндж маниаци Лейн Стейли бе гений. За други - Джери Кантрел е такъв. А за трети истински чудното е тандемът между двамата. Той съществува активно от 1987 до 1996 г. и със сигурност прави групата безкрайно сред другите 3 в Голямата четворка на грънджа - \"Нирвана\", \"Пърл Джем\", и \"Саундгардън\".   Независимо дали знаете, че Стейли първо е барабанист, койт плахо пропява \"от нямане къде\", а Кантрел е просто китарист чак до някоя си година, факт е, че двугласията им пренаписват историята на рока.   За сравнение - позабавлявайте се как дори Негово Траш Величество   стои абсолютно нелепо в Would:   Тук обаче се чува повече соло гласът на Лейн.   В началото на 1990-те сиатълският звук помита света, с успеха освен първите места в Билборд, наградите \"Грами\" и платинените (по 4 пъти като Dirt) албуми идват милионите и... хероинът. Всичко за сцената свършва след концерт като предгрупа на преродените Kiss на 3 юли 1996 г., в Канзас, Мисури.   Стейли така и повече на се завръща пред публика. Групата е в мъчителна \"будна кома\" цели 6 години - от 1996 г. до смъртта на Лейн Стейли през 2002 г. Просто така - стоят и чакат дали няма \"да се случи нещо\" и да се оправи. Е, не се оправя.  За целия този период записват едва 2 песни с Лейн през 1998 г. - Get Born Again и Died. С ръка на сърцето трябва да кажем, че те са повече мрачни, отколокто добри...   През февруари 1996 Стейли дава интервю, в което казва:  През 2011 г. бандата загубва и - макар и вече бивш - оригиналния си басист Майк Стар.  е подобна като при Стейли След смъртта на вокалиста изтичат още 4 мъчителни години, докато на хоризонта се появява Уилям Дювал. Дювал има банда, която се казва Comes With The Fall и се познава с Кантрел, когато замалко му е бил съпорт, още от 2000 г. Групата на Дювал е... абе, общо взето, занимава се с глупости.   Забавен детайл е, че той идва от хардкор пънк сцената в Атланта, Джорджия, където е предимно китарист в бандата Neon Christ. Alice... го показват пред \"истинска\" публика от 67 000 души на полувремето на мача между Сиатъл и Сан Франциско на 14 септември 2008 г. Тъмнокожото момче от Атланта си избира да пее пред вилнеещата в обожание тълпа... Kashmir на \"Лед Зепелин\"! За съжаление, от това знаменателно представяне за свободно ползване има само любителски кадри:   През 2009 г. Alice in Chains наистина възкръсва. Нещо, което освен AC/DC или \"Юрая Хийп\" (донякъде), са правили наистина твърде малко банди... След студийно мълчание от 1995 г. се появяват 54-те минути и 11 песни на албума  Check My Brain  - първият сингъл от него, оглявява Билборд-класациите   и  а групата за пръв път в историята си влиза в \"големия\" Билборд Топ 100, като освен това печели номинация на 52-ите \"Грами\".   Кантрел пее в повечето песни, като например титулната, която написва за покойния си приятел. В нея подрънкващото пиано е изпалнение на небезизвестния... Елтън Джон.     Уил е основен вокал единствено в Last Of My Kind:   Сигурно си ги спомняте и от юни 2010 г. в София със същия лайнъп?   Вижте новото видео на Alice In Chains Само преди дни бандата обнародва новия си клип -  от дълго чакания шести албум. В него има толкова много Alice in Chains! Особено този припев...   Не ни остава нищо друго, освен да изчакаме албума.", "date": "2018.05.05", "title": "Alice in Chains... Да възкръснеш след смъртта на гения (ВИДЕО)"}
{"url": "http://clubz.bg/67466-i_oshte_nqkoi_idei_za_masoviq_hazart", "text": "Анонсираните от вицепремиера Валери Симеонов изменения в Закона за хазарта още не са видели бял свят, но вече са обект на дебат сред народните представители, които трябва да ги гласуват.  Както Клуб Z писа, с предложените от Симеонов изменения се забранява масовото разпространение на билети, фишове, талони и пр. като се ограничава само до обектите с издаден лиценз от Държавната комисия по хазарта - т.е. игрални зали, пунктове за залагане, казина, бинго зали и пр. Ако текстът се приеме, това означава, че познатите ни талончета от т.нар. моментна лотария ще изчезнат от будките за цигари и вестници, хранителните магазини, бензиностанциите - търговските обекти изобщо. Предвижда се също така ограничаване на рекламата на хазартните игри, които сега масово показват новоизлюпени милионери с голям чек в ръка и които според Симеонов дават илюзия, че човек може да успее в живота само ако \"търка талончета\". В сегашния закон е разрешено и съобщаването на резултатите от игрите и спечелените печалби. С промените на Симеонов, това също ще бъде забранено. Или иначе казано, в медиите, най-вече на екран, няма да се появяват новоизлюпените милионери с голям чек в ръка. Валери Симеонов се срещнал с Васил Божков. И го разочаровал Според народни представители от ГЕРБ обаче  . Решението било в ограничаването на масовите тв реклами. Трябвало обаче  . Народни представители и от ГЕРБ, и от Обединени патриоти смятат, че може  , като изрично се упоменава, както е в някои страни от Западна Европа, че хазартът не е пътят към щастието и няма да разреши финансовите проблеми на този, който \"търка талончета\". Въпреки че проектът на Симеонов не съдържа други изменения в Закона за хазарта, има и депутати от ОП, готови да предложат промяна в отчисленията, които организаторите на игри на щастието правят в момента към държавата. Но на по-късен етап. Така например за организиране на хазартни игри - традиционна лотария, томбола, моментна лотария, тото, лото, бинго, кено и техните разновидности, с изключение на онлайн залаганията, се събира държавна такса в размер на 15 на сто върху стойността на направените залози за всяка игра. Изследване: 57 на сто от българите играят хазарт, харчат по половин милиард на година Можело обаче да се помисли за по-високи годишни вноски за т.нар. социално отговорно поведение - сумите, които постъпват в бюджета на Министерство на младежта и спорта, извън тези от тотализатора. Сега организаторите на хазартни игри се отчитат по следния начин:  Според доклада на Държавната комисия по хазарта   В сравнение с предишната 2016 г. (приходите от такси – 124 817 975 лв.), събраните приходи през 2017 г. са с 10 % увеличение, а именно в размер на 13 497 039,94 лв. Това увеличение е свързано с регулацията на онлайн залаганията, с големия брой подадени искания, както и с издадените на български и чуждестранни компании лицензи. Във връзка с това, следва да се отбележи, че  посочват от комисията. Оказва се, в самите Обединени патриоти няма единодушие по така направените предложения за законови изменения. Единодушие няма и в ГЕРБ. Възможни били  . Той е представен в групата на Обединени патриоти във вторник, от ГЕРБ също са се запознали с него, но признават, че не са се събирали \"на група\", за да го обсъдят. Формалн  проектрът все още не е внесен в деловодството на Народното събрание и не е разпределен в комисии за разглеждане. Изследване: 57 на сто от българите играят хазарт, харчат по половин милиард на година", "date": "2018.05.05", "title": "И още някои идеи за масовия хазарт"}
