{"url": "https://clubz.bg/91808-zaev_i_borisov_obsyjdat_vyprosa_za_makedonskiq_ezik_prez_qnuari", "text": "Премиерът на Северна Македония Зоран Заев обяви, че в началото на януари догодина ще се срещне с българския премиер Бойко Борисов, за да разговарят по въпроса за съществуването на македонски език, съобщи БТА, позовавайки се на Радио \"Свободна Европа\". По думите на премиера на западната ни съседка очакванията са за открит и приятелски разговор, а не за спорове кой какво е казал първи. БАН: Официалният език в Северна Македония е регионална норма на българския език Председателят на ВМРО-ДПМНЕ Християн Мицкоски на свой ред поиска парламентът в Скопие да приеме резолюция за защита и потвърждаване на спецификата на македонския език. Заев каза, че е недопустимо през 21 век да говорим за езика, за въпросите на идентичността, тъй като, както подчерта, това са приключени въпроси. Мицкоси на свой ред заявява във фейсбук: Темата за езика на западната ни съседка пак е на дневен ред, след като вчера президентът на Северна Македония заяви, че \"македонският език и македонската нация са факт, македонският език е лингвистичен факт от десетилетия и това е потвърдено и на международно ниво\".  Той обърна внимание, че и Преспанският договор се позовава на Конференцията на ООН от 1979 г., по време на която македонският език е номиниран като един от езиците от южнославянската група и е международно признат. Борисов към страни от Балканите: Или си в НАТО и ЕС, или не си Преди това учени в Северна Македония излязоха с позиция, на която пък БАН отвърна. В резултат Пендаровски бе цитиран да казва от в. \"Свободен печат\", че \"позицията на българските академици, че не съществува македонски език, е анахронизъм за ХХ и ХХI в. По-рано днес пък Бойко Борисов, на форум за Западните Балкани в София, каза, че се надява  Борисов към страни от Балканите: Или си в НАТО и ЕС, или не си", "date": "2019.12.14", "title": "Заев и Борисов обсъждат въпроса за македонския език през януари"}
{"url": "https://clubz.bg/91796-sydyt_ekoministerstvoto_da_razkrie_firmite_koito_vnasqt_otpadyci", "text": "Министерството на околната среда и водите е задължено да предостави информация и достъп до всички формуляри за внос на отпадъци в България през 2017 и 2018 г. Това става ясно от решение на столичния административен съд по дело за отказ на достъп до обществена информация, извършен от главния секретар на Изпълнителната агенция за околна среда и водите (ИАОС). \"Грийнпийс - България\" оспорва разрешително за горене на отпадъци в ТЕЦ \"Бобов дол\" Искането на данните по Закона за достъп до обществена информация е внесено през миналата година от   То е било до министър Нено Димов - с искане за достъп до всички \"приложения VІІ, съдържащи информацията придружаваща превозите на отпадъци съгласно чл. 3, пар. 2 и 4 от Регламент 1013/2006, за внос на отпадъци в България през 2017 и 2018 година\". От въпросните документи може да се разбере не само кой е вносителят, но и кой е генераторът на внесения боклук, както и как и от кого той се оползотворява.  Нено Димов за протестите за въздуха: България гори само 3% боклуци Министърът препраща искането на Изпълнителната агенция по околна среда (ИАОС). Оттам обаче отказват да предоставят документите - информацията не била обществена. \"Капитал\", заедно с \"Програма достъп до информация\", завеждат дело. Печелят го в Административния съд - София-град. Решението е окончателно, а информацията трябва да бъде предоставена в срок от 14 дни.  В съдебния акт се казва още, че и конституцията гарантира \"право на гражданите на здравословна и благоприятна околна среда в съответствие с установените стандарти и нормативи, което право включва и правото на информация за околната среда\". \n\t \n\tТемата с вноса и горенето на отпадъци пак е актуална, след като преди дни в Италия бе спряна нелегална пратка на над 800 т смесен отпадък във влак край Милано. Крайната дестинация е била България, а документите - фалшифицирани. По случая тече разследване.  През септември 2019 г. пък прокуратурата съобщи, че е получила сигнал от ДАНС, че в няколко ТЕЦ, свързани с Христо Ковачки, се изгарят неправомерно отпадъци и започва проверка. Досега развитие по случая - поне публично - няма.  Нено Димов за протестите за въздуха: България гори само 3% боклуци", "date": "2019.12.14", "title": "Съдът: Екоминистерството да разкрие фирмите, които внасят отпадъци "}
{"url": "https://clubz.bg/91757-oon_si_haresa_pesen_na_leni_kravic_protiv_rasizma", "text": "Лени Кравиц отбеляза Деня на човешките права (10 декември) с новото си видео – Here To Love, част от актуалния му албум   съобщава Z Rock.     Изпълнителят обедини усилия с Отдела по чoвешките права на Обединените нации за издаването на песента, избрана от отдела за тематична песен на кампанията им срещу расизма от 2020 нататък. Посланието на песента за споделена човечност ще се използва, за да се помогне на борбата срещу глобалното разпространение на речта на омразата и расизма, с акцент върху човешките права. Лени Кравиц с концерт в \"Арена Армеец\" Мултиталантът ще се завърне на път през март, когато има концертни дати в Нова Зеландия и Австралия преди лятното му европейско турне.", "date": "2019.12.14", "title": "ООН си хареса песен на Лени Кравиц против расизма "}
{"url": "https://clubz.bg/91795-velislav_minekov_nov_rektor_na_hudojestvenata_akademiq_obnovena", "text": "Скулпторът Велислав Минеков е новият ректор на Националната художествена академия. Такива съобщения се появиха по-рано, след като преди ден стана ясно, че проф. Николай Дражев подава оставка. Причината за нея - протест и липса на пари за заплати, каквито близо 200 преподаватели и служители на Академията не са получавали от 2 месеца. Проф. Драчев твърдеше, че причината е в малкия бюджет на учебното заведение и многото разходи. Просветният министър Красимир Вълчев отговори, че парите за заплати са отишли за ремонти и че министерството не може да отпусне още средства. В профила си във фейсбук Минеков написа: По-късно обаче сам уточни, че не е избран, а номиниран за ректор. Изборът ще е след месец - след като първото му съобщение е било погрешно разбрано. И   опроверга първоначалните съобщения.  Не е гласуван нов ректор на НХА, нито е избиран временно изпълняващ длъжността, съобщи изданието, позовавайки се на членове на Академичния съвет. До заседанието на Общото събрание на ректорския пост остава проф. Николай Драчев. Заседанието пък ще е на 15 януари 2020 г. Документи се подават до 20 декември. Оперативната ръководна работа дотогава временно ще бъде изпълнявана от доц. Бойка Доневска, заместник-ректор на НХА. По-рано пред журналисти премиерът Бойко Борисов заяви, че чува за случващото се в Академията от медиите. Даде да се разбере обаче, че ако пари за заплати са харчени за други неща - това е било нарушение. Но не каза повече.  Самият Минеков, освен като преподавател и скулптор, е популярен и със силно критичните си позиции срещу настоящото управление на държавата. ", "date": "2019.12.14", "title": "Велислав Минеков - нов ректор на Художествената академия? (ОБНОВЕНА)"}
{"url": "https://clubz.bg/91793-phenqn_tvyrdi_che_e_napraven_klyuchov_uspeshen_test_za_raketi_s_golqm_obseg", "text": "Северна Корея обяви, че е извършила нов тест на полигона си за изстрелване на сателити и ракети с голям обсег Сохе. Севернокорейската държавна информационна агенция КЦТА определи изпитанието като ключово важен тест, предадоха световните агенции, цитирани от БТА. Изпитанието било е проведено вчера с цел засилване на \"стратегическите ядрени възпиращи способности\" на страната, твърди КЦТА. Не се уточнява обаче за какъв тест става дума.  Преди време американски представители казаха, че Пхенян е обещал да закрие полигона Сохе, припомня Ройтерс. Новината, съобщена сега от Северна Корея, навежда на мисълта, че страната се подготвя да направи нещо, за да провокира САЩ, ако Вашингтон не направи отстъпки, за да се излезе от безизходицата в преговорите по севернокорейската ядрена програма, отбелязва Асошиейтед прес. Според южнокорейския министър на отбраната Джон Кьон-ду новото изпитание е било на двигател, предаде Ройтерс. Северна Корея извърши от Сохе изстрелвания на сателити в последните години, както и изпитания на ракетни двигатели с течно гориво, припомня АП. \n\tНовият тест дойде в момент, в който постоянният представител на САЩ в ООН Кели Крафт разкритикува севернокорейските балистични изпитания и ги определи като дълбоко контрапродуктивни и рискуващи да затворят вратата пред перспективите за договаряне на мир. Тя направи тези изявление на заседание на Съвета за сигурност на ООН, припомня АП. Крафт припомни и севернокорейските намеци за подновяване на сериозните провокации, които според нея биха могли да означават, че Пхенян може да изстреля космически апарати посредством технологията на балистични ракети с голям обсег или да изпита междуконтинентални балистични ракети, които са проектирани, за да атакуват САЩ с ядрени оръжия. По думите й администрацията на президента Доналд Тръмп е готова да бъде гъвкава и да предприеме конкретни, паралелни стъпки към споразумение за подновяване на преговорите, но Северна Корея определи изказванията й като враждебна провокация и предупреди, че Вашингтон може да пропилее шансовете си да спаси крехката си ядрена дипломация.  ", "date": "2019.12.14", "title": "Пхенян твърди, че е направен \"ключов, успешен тест\" за ракети с голям обсег"}
{"url": "https://clubz.bg/91791-borisov_kym_strani_ot_balkanite_ili_si_v_nato_i_es_ili_ne_si", "text": "Това заяви премиерът Бойко Борисов по време на реч пред Годишния форум за устойчивост на Западните Балкани с фокус върху борбата с насилствения екстремизъм. Събитието е организирано от Международния републикански институт на САЩ (IRI) и се подкрепя от Бюрото за конфликти и стабилизиращи операции към Държавния департамент на САЩ, в сътрудничество с българското Министерство на вътрешните работи. По думите му \"всеки иска военен неутралитет и мощна банкова система, само че невинаги зависи от нас\", давайки пример с позициите на държави като Швейцария, \"но това са договорености след войните\".  Борисов подчерта важността на темата за интеграция на Западните Балкани към ЕС и НАТО и обяви, че вече има дата за среща на върха на ЕС по темата по време на предстоящото европредседателството на Хърватия. Припомни още, че България ще постави темата още два пъти през годината - първо на срещата на Берлинския процес, където участват освен водачите на страните от Балканите, и премиерът на Великобритания, и канцлерите на Германия, на Австрия, премиерът на Италия и др.  Борисов използва случая да рекламира и договореното с края на Йордания домакинство на София на среща от процеса \"Акаба\" - нещо, с което се похвали и по време на посещението си в САЩ. Тази среща ке е на 27 и 28 май в София.  Говорейки за контраекстремизъм той подчерта важността на това службите и вътрешните министерства на отделните държави да работя заедно, бързо да обменят информация и за това да бъдат създадени условия. Сам си спомни времето, когато бе главен секретар на МВР и как бил работил със службите на други страни по операции.  Сътрудничеството по думите му е важно и защото  . Бойко Борисов дори заяви, че именно държавите, за чиито служби светът знае, че са най-подготвени  . Подчерта и това, че в България \"си живеем мирно и толерантно\", когато става дума за религия, а за това заслуга имали почти всички партии в последните 30 години. Без да се прави политика от катастрофата с автомобил на НСО би трябвало, ако може, да се подобри дейността на службата, каза по-късно пред журналисти Борисов.  След поредния инцидент с кола на НСО: обмисля се видеонаблюдение Той добави, че предпочита да не коментира темата с катастрофата, при която пострада 14-годишно момче, за да не звучи като упрек и заяждане със службата. По думите на премиера трябва да се възпитава постоянно поведение на пътя, защото не може до всеки да има полицай. А мерките като видеонаблюдение са успешни, но са постфактум.  ", "date": "2019.12.14", "title": "Борисов към страни от Балканите: Или си в НАТО и ЕС, или не си"}
{"url": "https://clubz.bg/91792-severen_potok_2_ne_sbyrka_li_berlin", "text": "Американците санкции срещу \"Северен поток-2\" имат различни аспекти, които трябва да бъдат оценявани различно. Единият от тях е подходът на Вашингтон: по принципни съображения Германия и ЕС трябва да се бранят срещу подобна намеса в техните суверенни решения. Със съюзници не се постъпва по този начин.  Санкциите са още един удар по европейско-американските отношения. Те задълбочават пукнатините в трансатлантическите отношения – при това във време, когато западните съюзници имат нужда да са единни предвид на глобалните предизвикателства. Санкции срещу \"Турски поток\" и \"Северен поток 2\" заложени в бюджета на САЩ за 2020 г. В случая обаче САЩ имат право. \"Северен поток-2\" е политически проект на руското ръководство, който вреди на европейската сигурност. Изграждането на газопровода подкопава успешните усилия, които ЕС предприе след като в руско-украинския газов спор в края на 2005/2006 година Кремъл демонстрира как използва енергийните си ресурси като политическо оръжие. Газопроводът по дъното на Балтийско море отслабва позицията на Украйна спрямо Русия. За Киев въпросът не опира само до приходите от транзита на газ - става дума и за това, че икономическата зависимост на Русия от този газопровод е един вид гаранция за сигурността на Украйна. След срещата на върха на Нормандската четворка в началото на седмицата руският президент Владимир Путин даде ясно да се разбере, че няма интерес от политическо решение на конфликта, което да е приемливо за Украйна. Лавров: САЩ не могат да спрат „Турски поток“ и „Северен поток 2“ От второстепенно значение за оценката на руския проект е дали със санкциите срещу \"Северен поток-2\" САЩ искат да подобрят шансовете си да продават на Европа американски втечнен газ, както твърдят редица наблюдатели. Европейската комисия и източноевропейските страни от ЕС, чиито интереси, свързани със сигурността, този проект застрашава, от години изразяват несъгласието си с него. И Берлин трябваше да послуша тях, а не германските мениджъри, които Путин награждава с ордени за приятелство.   Лавров: САЩ не могат да спрат „Турски поток“ и „Северен поток 2“", "date": "2019.12.14", "title": "\"Северен поток-2\": не сбърка ли Берлин?"}
{"url": "https://clubz.bg/91797-georgi_markov_da_se_zabrani_da_bylgariq_tq_e_prokurorska_partiq", "text": "\"Да, България\" да бъде забранена, защото била \"прокурорска\" партия. Радан Кънев да бъде изключен от Европейската народна партия, защото си позволявал да критикува премиера и лидер на ГЕРБ Бойко Борисов. Неправителствените организации, които задават въпроси при изслушването на кандидата за главен прокурор (вече избран за такъв и в очакване да встъпи предсрочно в дръжност на 18 декември) Иван Гешев, са противоконституционни. А председателят на Върховния касационен съд (ВКС) Лозан Панов бил лидерът на неолибералите в България. Тези свои мисли сподели в ефира на БНТ депутатът от ГЕРБ и бивш конституционен съдия Георги Марков, който бе поканен в ефира на националната телевизия по повод студентското шествие от 14 декември 1989-а. След като разказа спомените си за тази паметна дата, разговорът се прехвърли на теми от злободневието. Първата от които - президентът Румен Радев и опозиционното му говорене срещу властта.  След което разказа, че покрай местните избори обикалял на терен и видял \"бодра смяна\" от ГЕРБ-ерки – красиви и кадърни жени на различни позиции в местната власт в момента. - Аз ви питам за президента, а вие говорите за БСП, прекъсна го водещият Георги Любенов. И получи в отговор: По думите му догодина имало футболни първенства, от които хората щели да се вълнуват, а не избори, от което следвал изводът: Като юрист бе помолен да коментира и идеите на президента за дебат за мястото на прокуратурата, което минава през изменения в Конституцията. По думите му Бе попитан и за обществената съпротива срещу избора на Гешев - който бе единственият кандидат за наследник на Сотир Цацаров. И атакува конкретно \"Да, България\", част от коалицията \"Демократична България\", непонятно защо, определяйки я като \"прокурорска\" партия. По пътя го отнесе и евродепутатът на ДБ Радан Кънев: Марков продължи с коментар по процедурата, определена от ВСС, за избор на обвинител номер едно: На контравъпрос за признанието на Борисов, че е имал пряко отношение в избора на Панов, Марков отвърна, че не бил питал премиера. Но пък изрази становище за Панов: Георги Марков е депутат от Великото народно събрание, тогава от СДС. Става конституционен съдия и е сред гласовете, спрели текстове от закона за разкриване на досиетата на тоталитарните служби, приет от кабинета \"Костов\" (въпросното решение на КС е взето с минимално мнозинство - тоест 1 глас е бил решаващ - б.р.). По-късно Марков бе обявен за агент \"Николай\" на Държавна сигурност от действащата комисия по досиетата. Беше част от партията на Яне Янев - \"Ред, законност и справедлиност\" - дори неин първи председател. Политическата му кариера в последствие продължи в ГЕРБ и в момента е народен представител от партията на Бойко Борисов. ", "date": "2019.12.14", "title": "Георги Марков: Да се забрани \"Да, България\"! Тя е \"прокурорска\" партия"}
{"url": "https://clubz.bg/91789-pisma_ot_tuve", "text": "  \n\tМоя любима мамо! Днес е сиво и студено – сигурно и тази година ще вали на Разпети петък. Не отидох при Оли, за да успея да подготвя платната за Държавния конкурс. Току-що слязох да си купя закуска за 4 франка - pain blanc, масло, кашкавал, варен фасул. Сега, въпреки че днес е „предпразничен ден“, а аз не знам къде да си дяна ръцете и зъбите (както казва Самю ) от нервност заради полуизсъхналите tableau, не мога да се сдържа да не напиша малко по-дълъг отговор на двете ти възхитителни писма. Или дали може би не са дори три? Толкова ми е приятно да разговарям с теб за всичко, което ми хрумва; вече почти не става въпрос за писма – не се старая да напиша елегантен завършек, а ти просто си тук при мен за кратко, докато пуша цигарата си след ядене. Въздържанието трая само една седмица, затова няма да се сдобия с шапка. Или може би само с някоя мъничка. Имаш право, че засега мога да карам без, въпреки че не е много шик, но на чужденците им е позволено. Сега поне запалвам първата цигара едва след закуска и пуша много по-малко от преди – освен това вече знам, че мога да спра, ако искам. Представи си, след известно време ще стана първа красавица, защото в радостта си от „успеха“ в Залата на изкуствата  (едва сега започвам да го осъзнавам наистина!) си поръчах сив костюм за разходки! Това май е истинско безумие! Но купих толкова евтино плата в един gros  магазин за мъжко облекло на rue du Temple . Отидох там и казах, че купувам за един шивач (което донякъде беше истина). Тук човек придобива дързост – необходимо е, иначе безпомощността и самотата те заливат като големи вълни. Представи си, с черни ръкавици, шапка и найлонови чорапи и с обувките, които би могла да изпратиш по татко, и нещичко синьо или розово на врата! Вече бях на една проба и ще стане красиво! Ето така. Московските олигарси и питерските либерали Освен това се накъдрих. Трябваше да направя всичко това, защото известно време бях унила заради рисуването, Фери и самата мен. Нали знаеш, тези неща могат да помогнат – доста е смешно, но е истина. През последните дни пръскам маслени бои около себе си като обезумяла. Оли е на село и рисува дървета, преди навсякъде да засадят „спанак“, освен това имат един модел, който на мен категорично не ми допада, защото прекалено много прилича на една жена, от която ме беше страх като дете, затова няма голямо значение, че ще работя у дома тази седмица. Следващата ще рисуват приятен натюрморт с миди. Не, не, няма да се върна в Beaux Arts. Но както казах, опитът си струваше онези 300. А когато се върна у дома, ще изкарам пари от това, ще пиша за школата. Сега искам само да рисувам, а през останалото време да разглеждам и „да съществувам“. Едва сега усещам, че мога да започна да работя сериозно и спокойно. Сигурно ще остана при Оли поне до 15-и май, а след това много ми се иска да отида в Бретан. Някъде, където има море, вятър и нисък бряг с всички възможни бодливи, любопитни растения, и с местно население с красиви носии и много лодки с боядисани платна. Нали знаеш, човек понякога си създава такава красива представа за някое място, което никога не е виждал, и е напълно убеден, че трябва да съвпада с действителността. Сигурно ще замина сама, защото така се чувствам най-добре. Всички тук обещават, планират и казват толкова много, но не държат на обещанията си. А аз започвам да се уча да се забавлявам съвсем сама. Карлстет ми даде един адрес, където казва, че има всичко, което искам. Той наскоро се върна от Африка, където изхабил 50 литра одеколон, за да се предпази от епидемията от тиф, направил 400 скици и купил брокат и украшения в обезпокоителни количества. Сега обмисля да вземе със себе си няколко пауна във Финландия и през ден ходим на битпазара, за да търсим леопардова кожа! Утре изпращам платната си, може би още тази вечер, ако успеят да изсъхнат (сега рисувам почти единствено с „Мастикс“), препоръчано и с тегло точно 2 кг. Тъй като излиза много скъпо, бях принудена да направя подбор и затова изпращам: 1. „Жената до огледалото“ (същата, която Ирина ще изложи), 4. Натюрморта с куклата, 2. Натюрморта с бутилката с вино, 8. анемоните, 3. Реката край Женвил, 5. апашката изба, 7. Ателието на Оли, 6. моята хотелска стая и едно платно (9) с момиче с лилиуми, която нахвърлих за два дни с най-безумната предизложбена припряност. Може би е по-разумно все пак да изпратя изложените в момента картини, те поне заемат определена сигурна позиция в благоразположението на силните на деня. Вие ще видите, ти и татко. Във всички случаи съм убедена, че и автопортретът, и прозорецът на ателието са по-добри от Това, което направих сега. Музата ми е свидетел за това, между другото. Зарадвах се да чуя, че според Ирина съм постигнала напредък, но въпреки неоспоримия си талант, тя все пак не е безапелационен авторитет. Не се притеснявайте да пишете, че не ви харесват картините ми. Мислех да ги изпратя заедно със зимните дрехи, но когато се обадих на ФОА, те казаха, че ще отнеме поне 15 дни да се изпрати куфарът у дома. Затова той ще пристигне по-късно, съдържащ също останалите картини и графиките. […] Знаеш ли, страшно приятно ми стана да чуя, че хората харесват творбите ми. Известно време бях толкова потисната, че си представих бързото си падение до посредствена художничка, която кара предците си да се срамуват от нея. Но вече пак вярвам в себе си. Сега, след като, поне в близките четири седмици, няма да пътувам, в това отношение е все едно кога ще пристигне татко. Знам, че никак не обича да взима решения предварително. Само ми пиши няколко дни по-рано и кажи дали да търся стая за него. Ирина с основание държи високи цени. (Или по-точно баща й.) Аз съм доволна от моите, не искам да ги повишавам, поне засега. Това между другото би било глупаво – кой тъпак ще купи платна над 2500, ако не е някой като Серлакиус ! Между другото той беше тук и купуваше френски творби като обезумял. Така Финландия се издигна значително в очите на френските художници. Богата страна, която държи да подкрепя културата! Не е ли по-хитро да взема целия си багаж в Бретан и после да отпътувам направо от там за вкъщи? Но по-късно ще реша. Всъщност знаеш ли, обмислям една „мързелива седмица“ за мен някъде. Така човек може да научи доста. Фери планираше “en ce temps là ” една седмица по Великден във Фонтенбльо, където да живеем и рисуваме заедно, до голяма степен всичко се провали, защото аз надуших нещо гнило и отказах. Нямам много доверие на младежи, които искат да ме отведат „на малко, самотно местенце, където ще бъдем на спокойствие в някоя идилична страноприемница, за да рисуваме.“ Може би ако поне разнообразяваха формулировката, но съм я чувала вече три пъти един след друг. Страховит роман за тайнственото царство на Северна Корея А, да, сега тук по улиците е спокойно. Мисля, че финландските вестници значително преувеличават. Колко се радвам, че празненството се е получило толкова весело! Беше ми тъжно, че ти често се чувстваше някак встрани. И е прекрасно, че си пяла в Сдружението на графиците! Няма да им се отрази зле, там всички до един са напълно склерозирали духовно. Ирина има право, че творците ни са мрачни и не изпитват радост от работата. Тук радостта понякога е едва ли не прекалено голяма. Имам предвид Beaux Arts (в сравнение с „Атенеум“). Да, можех да ходя там, „за да се забавлявам“, но картините сигурно нямаше да станат толкова хубави, само кафяво-върху-кафяво. Жалко за баба. Нищо сериозно не се е случило с крака й, надявам се, но знаеш, че тя винаги толкова се разстройва, когато се разболее от нещо. Разбира се, че ще й пиша. Веднага, щом изпратя платната си. Знаех си, че Ирина ще ти допадне. Значи баща й вече я е затворил при статива. Това момиче е ненормално хрисимо. Торщен писа и на мен, по-скоро вдигна тревога, защото не се бях обаждала няколко седмици. Питаше дали целта ми е той „да изчезне позорно от погледа ми“. Толкова е глупаво да се чувстваш забравен и в немилост, ако другият не е писал известно време! Вчера получих първото писмо от Карин Клеве. Но това не е причина да й се разсърдя. Било й е трудно, горката, сега напуска Шьолд  и се опитва да влезе в Академията. Няма да идва тук тази пролет. Сега пак ще се захвана с платното си. Писмото стана малко объркано, но до врата съм се омацала с боя. Всичко най-добро, прегърни татко и момчетата. Голяма прегръдка от твоята Нопе П. П. Сега седя и чакам „Мастиксът“ да изсъхне до 7 часа, когато затварят пощата. Ако има някое червено или зелено петно, което например е прекалено ярко, нищо не пречи да го посмекчиш с малко маслена боя. Аз самата вече наистина не виждам кое става и кое е отишло по дяволите, само се радвам да се отърва от цялата тази цапаница! Можеш да задържиш снимките на Фери. Когато пълня куфара, може би ще изпратя и тези на Зоме, за да видиш как изглеждаше той. Благодаря за сините съсънки! Тук има само теменужки. ЦЕЛУВКА! Туве Страховит роман за тайнственото царство на Северна Корея", "date": "2019.12.14", "title": "\"Писма от Туве\""}
{"url": "https://clubz.bg/91800-bsp_glasuva_za_pyrvi_pyt_prqko_za_lider_na_tomina_nedelq_26_april", "text": "Първият пряк избор на председател на БСП от членовете на партията ще се проведе на 26 април. Датата е седмица след Великден през 2020 г., а денят се нарича Томина неделя - кръстен на Тома неверни. Националният съвет на социалистите взе решението, обсъди и правилата за новия вид избор на председател.  Отсега са ясни двама от претендентите за гласовете на социалистите партийци - настоящата лидерка Корнелия Нинова и опозиционерът и депутат Красимир Янков, който вече заяви, че ще се кандидатира за поста. Ако има балотаж за соцлидер - той би се провел на 3 май. Така има вероятност традиционното шествие на левицата по случай 1 май да се окаже насред вътрешната изборна кампания. Правилата предвиждат още право на глас да имат около 100 партийни членове. За избран ще се смята кандидатът за лидер, получил поне половината плюс един от гласовете. Специални комисии ще провеждат избора, а централният орган, който ще отговаря за провеждането на вота, ще се води от Емил Войнов. Той в момента е в националната ЦИК.  Прекият вот, по думите й, е популярна практика в европейската левица, затова при изработването на правилата за него в БСП бил черпен и европейски опит.  Вотът ще се проведе в рамките на 1 ден (с опция за балотаж при липса на 50% плюс 1 гласа за някой от кандидатите за председател на 1-ия тур) Въпреки че в последните дни - след сряда - се очакваше напрежение по време на пленума заради разцепването на вота на парламентарната група при избора на Сотир Цацаров за председател на КПКОНПИ, този сюжет е бил неглижиран днес, казаха присъствали социалисти. И Златева заяви, че темата нито е била в дневния ред на Националния съвет, нито е била повдигната от залата.  Искаше ли наистина Нинова БСП да не подкрепи Цацаров за КПКОНПИ  ", "date": "2019.12.14", "title": "БСП гласува за първи път пряко за лидер на Томина неделя - 26 април"}
{"url": "https://clubz.bg/91802-nato_ne_moje_da_si_pozvoli_strani_chlenki_paraziti", "text": "Така Еспър защити драстичното повишаване на разходите за отбрана на държавите от Алианса, за което настоява президентът Доналд Тръмп. Радев казал на НАТО, че не искаме само да сме клиенти, но и партньори Той подчерта, че  Столтенберг: НАТО е жива, активна и адаптираща се. Не е в мозъчна смърт  Президентът на Съвета за външни отношения, бившият американски дипломат Ричард Хаас, отбеляза, че за някои страни от НАТО съюзът със САЩ все повече се основава на трансакции и че те все повече се съмняват в желанието на САЩ да ги защити при агресия, ако не са платили достатъчно. , отвърна Еспър. Той припомни, че \"САЩ отделят 3,5 процента от БВП, за да защитават (себе си), своите съюзници и партньори. Много страни отделят доста по-малко от 1% от БВП за своята отбрана. Шефът на Пентагона заключи, че САЩ  не искат прекалено много.  , подчерта той. През 2014 г. съюзниците се ангажираха разходите им за отбрана да достигнат 2 процента от БВП през 2024 г. Само девет страни от НАТО изпълниха тази цел тази година, след тях и България, но благодарение на сделката със САЩ за 8 самолета F-16, платени накуп авансово. Германия пък предупреди, че не може да постигне такъв разход \"преди началото на 30-те години на 21-и век\", припомня Франс прес. Столтенберг: НАТО е жива, активна и адаптираща се. Не е в мозъчна смърт ", "date": "2019.12.14", "title": "\"НАТО не може да си позволи страни членки - паразити\""}
{"url": "https://clubz.bg/91804-oshte_po_strog_rejim_v_pernik_po_6_chasa_voda_vednyj_na_denonoshtie", "text": "Водният режим в Перник, обявен на 18 ноември заради критично ниските нива на язовир \"Студена\", ще става още по-строг от понеделник. Планът е вместо по 10 часа на ден, както е сега, перничани и живеещите в близки населени места, да имат течаща вода само по 6 часа в денонощие - от 16 до 22 часа. От въвеждането му режимът беше двуразов - вода имаше в продължение на 5 часа сутрин и 5 часа вечер. Сега остава само вечерното пускане.  Очаква се в понеделник измененията да бъдат одобрени и въведени, за тогава е планирано и заседанието на кризисния щаб, обяви кметът Станислав Владимиров, цитиран от БНР. Въвеждането на нов, по-затегнат режим е по настояване на ВиК-Перник, тъй като хидравличните удари при пускането на водата два пъти дневно причиняват аварии. А водопреносната мрежа на Перник е силно амортизирана. За авариите, причинени от пускането и спирането на водата два пъти дневно предупреди още преди дни и министърката на регионалното развитие Петя Аврамова, която е принципал на ВиК дружествата.  По думите на Владимиров Перник ще живее без постоянна течаща вода до края на март или началото на април догодина. Това показват предварителните прогнози - през пролетта надеждите са, че язовир \"Студена\" ще се напълни. Причините за безводието и изпразването на язовира вече са обект на проверка на специализираната прокуратура. Тя е компетентна да разследва, когато има съмнения или данни за престъпления, извършени от висши държавни длъжностни лица. Районната прокуратура в Перник изпрати документите преди ден, като в постановлението се казва, че има данни за бездействие на министрите на регионалното развитие и на околната среда. Дали тези данни са достатъчни за образуване на досъдебно производство и от спецпрокурорите - предстои да се разбере.  Спецпрокуратурата ще разследва двама министри, бездействали за \"Студена\" Петя Аврамова за разследването в Перник: Не съм чела документи Освен прокурорски проверки, кризата в Перник доведе до оставки - на областния управител от ГЕРБ Ирена Соколова и на бившето ръководство на ВиК. Народното събрание пък преди ден - след дебати по настояване на левицата - задължи регионалното министерство до 15 май догодина да представи проект на нов закон за ВиК. Министърът пък два пъти годишно ще отчита пред депутатите напредъка по националната стратегия за водния сектор, която е с хоризонт до 2023 г.  Нов закон за ВиК догодина - срещу водните кризи Петя Аврамова за разследването в Перник: Не съм чела документи Нов закон за ВиК догодина - срещу водните кризи", "date": "2019.12.14", "title": "Още по-строг режим в Перник - по 6 часа вода веднъж на денонощие"}
{"url": "https://clubz.bg/91803-golqmoto_zavryshtane", "text": "Най-сетне Европа се завръща към корените си. След победата на Борис във Великобритания, вече всяка държава на Стария континент видя, че може да стане велика. За целта е нужно просто да преоткрие идентичността си и да се отцепи с голям ров от всички останали. И това не е всичко. Защо да си играем на брекзит, декзит, беге-екзит, а не си свършим работата генерално и без заобиколки? Най-добре е всяка страна от този пагубен Европейски съюз да погледне отново към великото си минало и да се поучи от него. Да прогони чужденците, да се оттърве от глобализацията, да разкара всякакви унижаващи я договори и договорки, премахващи граници, роуминг и банкови такси и да се завърне отново към великите идеали от предишните епохи. Тъй като всяка държава си има различна история, предлагам следния сценарий: След като излезе от ЕС, всеки англичанин има право да си направи замък и да затвори жена си в него. Борис Джонсън, като премиер, има право на шест жени, но не едновременно. Все пак е християнин! Ако се колебае към коя точно деноминация принадлежи, може да ги сменя, също както и жените. Взима си католичка, папата го благославя. Обезглавява я, за да си вземе протестантка и в чест на новата жена и вяра, организира празнично бесене на католици. След това му пробутват някоя още по-засуканка католичка и се почва с бесенето на протестанти. И така, докато населението не намалее в прилични за екологията и оцеляването на планетата мащаби, сиреч до стотина хиляди. Забележете, че изобщо не споменавам мюсюлмани, евреи и  други неверници – тях ще ги изгони в Испания. Знаете, че в Германия нищо не е така, както беше. Безвъзвратно минало са хубавите времена, в които жените бяха руси, мъжете – на фронта, а брюнетите – в концлагера. В какво се е превърнала тази хубава държава днес? Бежанци, мюсюлмани, всеки 18-и се казва Мохамед, всеки 20-и е чужденец... Нищо не е останало от славното й минало, даже градовете са построени наново. Европейска робия е това! Време е германците също да се опълчат на ЕС и ако няма кой друг, те да бомбардират градовете си, за да си спомнят поне отчасти колко хубаво им беше преди. Тъй като всяка държава ще се завръща към славното минало, то Полша трябва.... Момент... Каква Полша? Испания беше кралицата на моретата и океаните, а днес се е превърнала във второстепенна туристическа дестинация. Защо търпи това? Да се качват на корабите и да поемат към Америка. Че онзи полугерманец Тръмп им я измъкна под носа. Веднъж стъпили на брега й, тези свирепи конкистадори знаят какво да правят. Местното население ще бъде избито, а богатствата – сиреч фейсбук, борсата и Холивуд – преместени в Мадрид. Доколкото съм запозната с историческите навици на французите, на мястото на краля-слънце Макрон, не бих натискала много срещу Европа. Че днес той може и да яде пасти, ама утре... Освен на гилотината, Франция е родина и на парфюмите. Измислили са ги в славните френски времена, в които душ се е взимал само преди последно причестяване. И без това страната в момента е раздирана от стачки, може би едно официално завръщане към онази епоха на класическите истински кръвни французи, ще облекчи значително бюджета. Няма да се извозва боклука, няма нужда от канализация – всички ще изливат мръсотиите си от прозорците. Което пък ще върне на мода широкополите шапки и красивите плащове. А, както знаем, Франция е давала тон в модата много преди Италия. Мисля, че Италия няма да си губи времето с излизане от ЕС, а направо ще премине към излизане от държавността си. Стига са хрантутили тия мафиоти на юг! Могат да се оттърват от тях фино – посредством разнообразни отрови, забъркани по великите италиански рецепти на Медичите. Време е и папата да вземе нещата в свои ръце, за което ще му помогне инквизицията. Горенето на клада, стягането в испанска обувка и разпъването с коне са прекрасни методи да разкараш всичките му там европейци, феминистки, хомосексуални и други небогоугодни типове. Не знам какво се правят на европейци тия северняци, като допреди 100-200 години решаваха проблемите помежду си с меч и кръв. Истинските шведи не са АББА и ИКЕА, истинските шведи скачат в лодката, размахват боздугана и трепят всеки, който не е швед. Същото важи и за датчани и норвежци, стига да останат живи датчани и норвежци. Русия няма нужда да се връща към славното си минало, тя не е излизала от него. Само дето днес руснаците не ходят с бради до кръста, иначе още са си крепостни, бащицата решава какво да става с имота и живота на всеки, а Ленин засега не им доставят и от чужбина. Знаем, че България е това, което днес е Турция, Гърция, Румъния, Сърбия, Македония така или иначе също. Нека излезем от този скапан ЕС, който ни е ограничил до 16 морета и два океана. Ние си искаме трите морета. Да си ги застроим, да ги замърсим и да пускаме по цяла нощ Миле Китич от Китен до Солун и обратно. Ако не успеем да се върнем към това най-славно минало, може да пробваме поне с онова, дето е по-хубавото. Да си затворим границите, да се наредим по опашките, да се бием за банани за Коледа всички да ходим на работа в Кремиковци.", "date": "2019.12.14", "title": "Голямото завръщане"}
{"url": "https://clubz.bg/91801-otyrvaha_se_ot_poredniq_neudoben_i_doblesten_chovek", "text": "От няколко дни насам ме сърбят ръцете да напиша ред-два-три за случващото се по коридорите и зад стените на спортния отдел на Нова тв. Факт е, че минаха почти три години, откакто не работя там, така че може би не е редно точно аз да давам мнение. Но си го позволявам, защото в последната седмица нееднократно се припомняше Домусчиевият гняв във връзка с \"непатриотичния\" ми коментар на \"Партизан\" – \"Лудогорец\" от лятото на 2014 година. Тъжното е, че споменатите препратки бяха заради решението на Илиян Енев да напусне Нова. Поредният, който има смелост да отстоява мнението си и да се старае да бъде максимално обективен и подготвен, да дава добавена стойност на спортната журналистика и да е честен в отношенията си с всички, направи крачка в правилната посока. Защото да си част от общия кюп на свиване в ъгъла е всичко друго, но не и достойно. И единствената алтернатива е да се насочиш към изхода на въпросната телевизия с гордо вдигната глава. За кожата на един футболен коментатор Няма да изброявам всички, минали по този път, който пое и Илиян. Общото е, че тогава, когато имаха или са имали нужда от подкрепа от прекия си ръководител, не са я получили. И истината е, че ако те бъдат събрани в един екип, няма да имат равни като спортен отдел на територията на България. Тъжно е, че за пет години, от онова лято на 2014-а, нищо не се е променило към добро. Тогава аз също трябваше да коментирам мач между \"Лудогорец\" и ЦСКА, но тихомълком бях отстранен, \"за да не се създава излишно напрежение\". Ясно е, че сега влиянието на олигарха е много по-зловещо. Ще става и по-зле. Това обаче, което ми е наистина странно, е как може персонаж като Домусчиев, който е болезнено амбициозен и винаги иска да е номер едно, да се задоволява с посредствеността, която все по-стабилно измества качеството от спортния екип на Нова? Спортните журналисти на Дарик напуснаха Гонг. Заради \"редакционна намеса\" И нима не беше той човекът, който, извинявайки се за определението \"олигофрен\", не каза, че клубът му се нуждае от критика, за да се развива? Е, развиха се. Да им е честито. Отърваха се от поредния неудобен и доблестен човек. Спортните журналисти на Дарик напуснаха Гонг. Заради \"редакционна намеса\"", "date": "2019.12.14", "title": "Отърваха се от поредния неудобен и доблестен човек"}
{"url": "https://clubz.bg/91794-prezidentyt_na_fifa_s_pismo_do_mihajlov", "text": "Така започва писмо на президента на ФИФА Джани Инфантино до Борислав Михайлов, публикувано на сайта на БФС. УЕФА праща агент на проверка: има ли държавна намеса във футбола ни По-нататък Инфантино посочва приноса на президента в оставка на футболния съюз: С това писмо на практика ФИФА посочва, че следи ситуацията с оставките в БФС у нас и напрежението, породено от призивите от страна на изпълнителната власт за отстраняването на Михайлов и последвалите полицейски акции в сградите на съюза, трябва да бъде туширано, коментират от футболната централа. Михайлов остава член на комисията по развитие на международната футболна федерация.", "date": "2019.12.14", "title": "Президентът на ФИФА с писмо до Михайлов"}
{"url": "https://clubz.bg/91787-%E2%80%9Etymnata_polovina%E2%80%9C_na_stivyn_king_v_nov_film", "text": "Романът за раздвоението на един писател, разделен на тъмна и светла половина, след като псевдонимът му заживява собствен живот, е един от най-знаковите за творчеството на Стивън Кинг. Написан е през 1989 г. и оттогава е преиздаван и преоткриван многократно. През 1993 г. режисьорът Джордж Ромеро снима първата версия на филма с Тимъти Хътън в главната роля. Това е един от големите търговски провали в киното – при бюджет от 15 милиона долара, филмът събра само 10 милиона от продажба на билети. Сега с нова киноверсия на „Тъмната половина“ се захваща Алекс Рос Пери, който има повече опит като сценарист и актьор, отколкото като режисьор. Студио „Метро Голдуин Майер“ гласува доверие на режисьора на „Her smell” (2019) с Елизабет Мос. Екранизациите по романите на Стивън Кинг са много. Последната от тях – „То“ – беше на челни места в боксофисите по целия свят.", "date": "2019.12.14", "title": "„Тъмната половина“ на Стивън Кинг в нов филм"}
{"url": "https://clubz.bg/91790-sled_poredniq_incident_s_kola_na_nso_obmislq_se_videonablyudenie", "text": "Обмисля се в колите на Националната служба за охрана (НСО) да се монтират камери за видеонаблюдение. Това каза пред бТВ говорителят на службата Веселин Нинов. По думите му идеята не е нова, но е на дневен ред. Преди да се вземе финално решение обаче, трябва да бъдат преценени редица фактори. Автомобил на НСО удари дете в София Поводът е поредният инцидент с кола на държавните охранители, при който в София пострада 14-годишно момче. То е настанено в \"Пирогов\" и състоянието му е стабилизирано, но не са преминали всички опасности, съобщиха от болничното заведение. В понеделник предстои и лицево-челюстна операция. Военен прокурор пое разследването за блъснатото от НСО дете Говорителят на НСО не е съгласи с критиките на премиера Бойко Борисов, че службата не дава достатъчно данни за инцидентите с нейно участие и това е проблем. Бившият началник на НСО Румен Миланов коментира пред бТВ, че е добре резултатите от всички следствия за инциденти с участието на автомобили и водачи на службата, да се разпространяват публично. Попитан дали НСО е \"луксозна транспортна фирма\", какви мнения не липсват, Нинов подчерта, че такова определение не приляга на НСО.  , добави Нинов по повод идеите за свиване на кръга от лица, които се пазят или возят от НСО.  \"Опитаха да кажат, че гавазите на Борисов са предизвикали катастрофата\" (ВИДЕО) С охрана и транспорт по закон са президентът и министър-председателят, услугите на НСО ползва председателят на Народното събрание, главният прокурор и др.. Шофьор и кола на НСО има и за кмета на София, и за председателя на Конституционния съд. НСО пази и хора, за които има заплахи - в момента такива са например почетният председател на ДПС Ахмед Доган, както и депутатът от движението Делян Пеевски. До неотдавна с право на автомобил беше и омбудсманът, но това право бе отнето с промени в закона, докато постът заемаше Мая Манолова.  Причините да последния инцидент все още са обект на разследване. Към момента е ясно, че в автомобила не е имало ВИП пътник, шофьорът е младши сержант от службата, който работи там от няколко години, но не е издържал всички изпити.  Военен прокурор пое разследването за блъснатото от НСО дете \"Опитаха да кажат, че гавазите на Борисов са предизвикали катастрофата\" (ВИДЕО)", "date": "2019.12.14", "title": "След поредния инцидент с кола на НСО: обмисля се видеонаблюдение"}
{"url": "https://clubz.bg/91805-merkel_kompanii_moje_da_napusnat_germaniq_zaradi_lipsa_na_kadri", "text": "Германия е изправена пред опасност от изнасяне на компании от различни сектори в чужбина поради недостиг на квалифицирана работна ръка, предупреди германската канцлерка Ангела Меркел, цитирана от ДПА, предаде БТА. В редовния си седмичен подкаст Меркел изтъква необходимостта да се положат усилия за привличане на достатъчен брой специалисти. В противен случай според нея компаниите ще бъдат принудени да мигрират. Посланието е излъчено преди насрочената за понеделник среща на представители на германското правителство, работодателите и профсъюзите за имиграцията на квалифицирана работна ръка. Те ще обсъдят и как новият германски закон за привличане на висококвалифицирани имигранти да бъде задействан по-бързо. Законът трябва да влезе в сила на 1 март 2020 година и има за цел да улесни пристигането и оставането в Германия на квалифицирана работна ръка от страни извън Европейския съюз.  По думите й Германия иска да се възползва от собствения си потенциал чрез добро образование за колкото може повече хора. Според нея обаче е необходимо и да се привлекат квалифицирани кадри от Европейския съюз в Германия. Тя допълни, че в същото време трябва да се намерят и квалифицирани работници от страни извън ЕС. В момента в Германия работят 2,5 милиона граждани на страни от ЕС, уточнява ДПА. ", "date": "2019.12.14", "title": "Меркел: Компании може да напуснат Германия заради липса на кадри"}
{"url": "https://clubz.bg/91767-britanskite_izbori_mnogo_hora_glasuvaha_zybyt_da_byde_izvaden", "text": "Британските избори дълго ще предизвикват емоционални реакции и крайни коментари. И като много крайни и емоционални коментари често ще се разминават с реалностите преди, по време и след събитието. Няколко неща за размисъл: Тези избори са междинно заключение на сложен процес, в който референдумът за \"Брекзит\" също беше междинна стъпка, както и решението на Дейвид Камерън да проведе референдума беше междинна стъпка. Нека се опитаме да мислим за сложното, не за простото. Това не е победа на дясното над лявото, на консерватори срещу социалисти, макар че тежкото архаично левичарство на Джереми Корбин изигра известна, но не решаваща роля. Изборите бяха отчасти спечелени от Борис Джонсън, но също така бяха и драматично загубени от Лейбъристите и Либералдемократите. Либералдемократите неотдавна избраха абсурден лидер, която ги закопа до гуша, в момент, в който те можеха да се възродят. Не забравяйте Найджъл Фараж и неговата партия \"Брекзит\". Това че те не спечелиха нито едно място в парламента, означава, че Джонсън вкара неговите избиратели под своя покрив. Всяко отклонение от радикалната линия за излизане от ЕС щеше да напомпа успеха ма Фараж. Тези избори могат да се съберат и в просто изречение “Джонсън победи Фараж”. (Макар че Фараж също помогна малко на Джонсън в някои региони, изпомпвайки към себе си лейбъристки вот.) Избирателната система играе важна роля в резултата. Джонсън не е Доналд Тръмп, независимо от рошавата руса коса. Не се хлъзгайте по тази пързалка. Достатъчно е да погледнете електоралната композиция, позициите им по зелените политики и климата, както и политическите им CV-та, за да видите, че става въпрос за различни неща. Насила хубост не става. Изборите потвърдиха националната нагласа в полза на напускането на ЕС. Страната прекара 3 години в размисли, анализи, дебати, вътрешни избори. ПроЕС не можаха да изградят убедителен политически аргумент, който да обърне общественото настроение достатъчно в полза на оставането. Много хора гласуваха за Джонсън, за да приключи несигурността и зъбът да бъде изваден. Жабуркането с уиски и пиенето на аналгин дотегна на немалко хора. Не бързайте със заключения за икономически и политически провал на страната. Икономическите прогнози за миналото са сравнително точни, за бъдещето рядко са. За голямо съжаление Европа без съмнение губи много от оттеглянето на Великобритания. Нека помислим повече по този въпрос. Най-важното сега е да видим как да намалим тези загуби.", "date": "2019.12.14", "title": "Британските избори: много хора гласуваха зъбът да бъде изваден"}
{"url": "https://clubz.bg/91806-mvr_obqvi_operaciq_za_bezopasnost_na_pytq", "text": "Мащабна операция за пътната безопасност започва МВР от тази вечер. Допълнителни полицейски екипи от почиващите смени ще бъдат разположени по местата с най-голяма концентрация с произшествия.  Акцията идва след поредицата новини от последните дни за инциденти на пътя, част от които с фатален край. За операцията бе съобщено при представянето на новия Национален координационен център за безопасно движение по пътищата , който функционира от два месеца. Две деца блъснати на булевард  в София, едното е починало Министърът на вътрешните работи Младен Маринов съобщи, че в четвъртък и петък е констатирано усложняване на пътната обстановка и възходяща тенденция на инциденти. Това е наложило допълнително да бъдат взети мерки - включване на полицейски екипи от почиващите смени. Засиленото полицейско присъствие по пътищата, което ще се наблюдава в празничните дни, е традиционно, а не кампанийно.  След поредния инцидент с кола на НСО: обмисля се видеонаблюдение Младен Маринов съобщи, че събраните до момента глоби от нарушения на пътните правила са около 30 млн.лв.  Идеята на представения Националния координационен център е на едно място да работят институциите, които имат отношение към контрола по пътищата и дейностите, свързани с пътната безопасност. В центъра има представители на МВР, пътната агенция, пожарната, ДАИ. Идеята е да се получава бърза информация, за да се намалят щетите, посочи Маринов. Освен това центърът има достъп и до всички пунктове, които извършват годишни прегледи на леки и тежкотоварни автомобили, следи се къде се провеждат ремонтни работи, съобщи още бТВ. В момента, в който се получи сигнал на тел.112 за пътно произшествие, той постъпва веднага в координационното звено, информира още министърът.  След поредния инцидент с кола на НСО: обмисля се видеонаблюдение", "date": "2019.12.14", "title": "МВР обяви операция за безопасност на пътя"}
{"url": "https://clubz.bg/91809-polanski_mediite_me_predstavqt_kato_chudovishte_vinata_e_i_na_uajnstijn", "text": "Режисьорът Роман Полански говори пред френското списание \"Парис мач\" за първи път, след като срещу него бе повдигната нова порция обвинения в изнасилване. И обяви, че медиите се  предава Франс прес, цитирана от \"Гардиън\". Любопитното е, че Полански обвинява за това и Харви Уайнстийн. Жертвата на Полански моли за прекратяване делото за нейното изнасилване Според него бившият холивудски продуцент се е опитал да го брандира като  , за да му попречи (неуспешно) да спечели \"Оскар\" през 2003 г. за \"Пианиста\". Полански напуска Щатите още през 1978 г., след като признава, че е изнасилил 13-годишното момиче Саманта Гаймер. Той определя последните обвинения в сексуално насилие за  Пред списанието твърди, че   да е изнасилвал френската фотографка Валентин Моние в ресторанта си през 1975 г. Моние, която по това време е 18-годишна моделка и актриса, представи версията си пред \"Парисиен\", докато новият филм на Полански \"Офицер и шпионин\" бе представен във френските кина миналия месец. Тя настоява, че Полански се е опитал да ѝ даде хапче, докато я биел. Полша отказа да даде Роман Полански на САЩ След като режисьорът отхвърли обвиненията, той се насочи към Уайнстийн. Според Полански продуцентът повел кампания за разпространяване на слухове, за да намали шансовете му да спечели \"Оскар\", след като \"Пианиста\" е награден за \"Най-добър филм\" и \"Най-добър режисьор\" на наградите \"Бафта\". Уайнстийн се надява продуцираният от него филм \"Чикаго\" да обере \"Оскарите\" (в крайна сметка печели шест, сред които и за \"Най-добър филм\"). Режисьорът изтъкна, че е признал за изнасилването на 13-годишното момиче, за избегне по-сериозни обвинения. Полански провокира множество критики на тазгодишния фестивал във Венеция през август, когато се сравни с герой от филма си - Алфред Драйфус, еврейски офицер, който незаслужено е наказан от френската армия в края на XIX в. Роман Полански с филм за делото \"Драйфус\" Режисьорът сподели, че е толкова открит заради семейството си. Полански обвини медиите, че го атакуват с Режисьорът е убеден, че Гаймер, която го обвини, че я е дрогирал и изнасилил в имот на Джак Никълсън в Лос Анджелис, е пострадала повече от поведението на медиите, отколкото от това, който той ѝ е причинил. Полански е \"персона нон грата\" в Холивуд и не се връща в САЩ, защото е възможно да бъде арестуван. Въпреки че бе изхвърлен от \"Американската академия на филмовите изкуства и науките\", той е защитаван от мнозина представители на френската филмова индустрия. Преди филма на Полански, да прочетем \"Офицер и шпионин\" Въпреки това протести във Франция наложиха спирането на няколко прожекции на \"Офицер и шпионин\".  Филмът обаче е сред най-успешните в страната за 2019 г. и бе посетен от над 1,1 милиона французи през първите три седмици от излъчването. Полша отказа да даде Роман Полански на САЩ Роман Полански с филм за делото \"Драйфус\" Преди филма на Полански, да прочетем \"Офицер и шпионин\"", "date": "2019.12.14", "title": "Полански: Медиите ме представят като чудовище. Вината е и на Уайнстийн"}
{"url": "https://clubz.bg/91807-vec_vycha_1_prinuditelno_sprqn_toj_zamyrsqva_rekata", "text": "Работата на ВЕЦ \"Въча 1\" е принудително преустановена, след като стана ясно, че това е източникът на замърсяване на река Въча.  Басейновата дирекция е издала предписание на Националната електрическа компания, която стопанисва съоръжението, за незабавно преустановяване изпускането в река Въча. Заради неспазване на предписанието днес беше преустановена работата на ВЕЦ \"Въча 1\", а дирекцията стартира административна наказателна процедура срещу НЕК, съобщи бТВ. Че именно ВЕЦ замърсява реката беше установено още вчера при проверка на съвместен екип от експерти на Басейновата дирекция, РИОСВ - Пловдив и Регионалната лаборатория - Пловдив към Изпълнителната агенция по околната среда (ИАОС). При оглед на мястото на изтичане на преработени води от ВЕЦ \"Въча 1\" в река Въча са констатирани петна, образуващи филм по водната повърхност. Резултатите от пробите на водата ще са готови другата седмица, тогава ще се разбере с какво точно е била замърсена реката. По закон предвидената глоба е между 5 и 15 хил. лева. Според нея мащабът на замърсяването не е голям, но е недопустимо да го има.  Заради ремонтни дейности на ВЕЦ \"Въча 1\" преди няколко седмици беше спряно изпускането на вода и това доведе до смъртта на тонове риба. ", "date": "2019.12.14", "title": "ВЕЦ \"Въча-1\" принудително спрян - той замърсява реката"}
{"url": "https://clubz.bg/91788-mumiqta_koqto_napomnq_che_komunizmyt_be_mumificiran_v_nas", "text": "Мумия, която да напомни, че   се издигна днес за няколко часа на мястото на разрушения мавзолей на комунистическия лидер Георги Димитров в центъра на София. Инсталацията е на скулптора Андрей Врабчев. А денят не е избран случайно - годишнината от митинга на 14 декември в София срещу чл. 1 от комунистическата конституция. Преди да изложи мумията, за проекта на Врабчев разказа   .  Според твореца новият мавзолей на комунизма са \"нашите умове и представи\". А инсталацията е временна - с проекта „Мавзолей“ Врабчев кандидатства в конкурса „Навън“ на Столичната община – но журито класира друг. Авторът на избрания проект „Един човек“ Венелин Шурелов вече десети месец не може да преодолее спънки от различно естество, за да издигне електронния си колос - това е проектът, който спечели конкурса на общината. По ирония, отбелязва авторът, скулптурата на мумията е направена от захвърлените остатъци от макета на друга езическа статуя, плод на новото време на скулптурата на София.   Андрей Врабчев предизвика общественото внимание с две инсталации – говорещият паметник на премиера Бойко Борисов, поставен за няколко часа на столичния площад „Гарибалди“, и боядисването на езерцето в Докторската градина в червено на 9 септември. Честит 9 септември, честита (кървава) баня! (ВИДЕО, СНИМКИ) Вдигнаха 3-метров паметник на Бойко Борисов на площад „Гарибалди“ (СНИМКИ) Вдигнаха 3-метров паметник на Бойко Борисов на площад „Гарибалди“ (СНИМКИ)", "date": "2019.12.14", "title": "Мумията, която напомня, че \"комунизмът бе мумифициран в нас\""}
{"url": "https://clubz.bg/91755-promishlen_spad_zastrashena_li_e_cqlata_ikonomika_na_sasht", "text": "Противно на опасенията и прогнозите, икономиката на САЩ все още пренебрегва търговските конфликти на президента Доналд Тръмп. Това се казва в статия на Асошиейтед прес, цитирана от БТА. Работодателите прибавиха цели 266 000 позиции през ноември, а безработицата спадна до 50-годишен минимум от 3,5%, и то докато администрацията на Тръмп води болезнена търговска война с Китай, спорейки едновременно и с други търговски партньори. И все пак икономиката едва ли е невредима. Фермерите страдат. Промишлените производители са затънали в спад. Бизнес инвестициите са по-малко, защото мениджърите не знаят кога или дали търговската враждебност, със своята мащабна мрежа от вносни мита, ще свърши. Нещо повече, нова вълна от мита на Тръмп върху китайски стойки за още 160 милиарда долара се задава на 15 декември (освен ако не бъдат отменени при постигнатата предварителна договореност - бел. прев.). Тези налози биха ударили пряко американските потребители, които движат икономическия растеж и досега в голяма степен бяха пощадени от последиците от търговските битки на Тръмп. Може ли икономика на САЩ, която нараства редовно, макар и по-слабо вече над едно десетилетие - най-дългия такъв период, да устои на промишления спад и на търговската война на САЩ? Ето някои въпроси и отговори: Засега в САЩ търговските войни на Тръмп се отразяват предимно на фермите и заводите. А търговията, земеделието и промишлеността имат изненадващо малък дял в американската икономика. Износът и вносът покриват само 27% от брутния вътрешен продукт (БВП) на САЩ. Само в Нигерия, Куба, Бурунди и Судан търговията представяла по-малка част от БВП в сравнение със САЩ, по данни на Световната банка. Американските фермери са наказан от ответните мита на другите страни, особено от китайските налози за американската соя. До момента тази година земеделският експорт на САЩ бележи спад от 4%. На земеделието обаче се падат едва 0,6% от БВП. Засегнати са и фабриките, тъй като митата на Тръмп качиха цените, плащани от производителите за вносни части. А ответните мита, които Китай и други търговски партньори на САЩ наложиха на американския износ, ограничиха достъпа до външни пазари. Само че тъй като заводското производство покрива малка част от икономиката на САЩ, отражението засега е сдържано. Промишлеността осигурява 8% от американската заетост, което е по-малко спрямо пика от 32% през 1953 година. И произвежда едва 11% от БВП в сравнение с максималните 28%, също през 1953 година. Някога промишленото производство бе водещ индикатор за останалата част от икономиката, казва Даян Суонк, главен икономист в счетоводната фирма Grant Thornton. \"По-различно е, отколкото беше\", допълва тя. Ако търговското напрежение ескалира, повечето икономисти очакват икономиката на САЩ като цяло да издържи на щетите и да продължи да нараства, макар и скромно. Те очевидно изпитват затруднения. Индексът на Института за мениджмънт на доставките сочи, че заводското производство намалява четири поредни месеца. Ноемврийският резултат не покри дори най-ниските очаквания. Силен спад има при всички поръчки - новите, производствените и износните. Забавиха се и темповете на наемане на персонал в заводите. Миналата година промишлените производители създаваха средно по 22 000 работни места на месец, което бе най-много от 1997 година. А досега тази година? Едва 5100 месечно. (През ноември производителите прибавиха 54 000 позиции, но на практика целият този растеж дойде от служителите на General Motors, които се върнаха на работа след стачката, приключила през октомври.) Търговските конфликти на администрацията на Тръмп са причина за голяма част от неволите на промишления сектор. Агресивното и непредсказуемо налагане на мита от Тръмп парализира бизнес инвестициите, които спаднаха през тримесечията април-юни и юли-септември, след като през 2018-а и началото на тази година бележеха скок. Мениджърите не знаят кога ще приключат митата, дали ще ескалират, или пък кои страни Тръмп ще удари. Много производители отмениха решенията си за местата, на които да разположат заводи, за избора на доставчици или целевите продажби, докато не бъде възстановена прогнозируемостта в глобалната търговия. По-широкото световно икономическо забавяне, свързано са отчасти, но не и изцяло с търговските конфликти, допринася за промишления спад. Никой район в страната не е по-решаващ за изборните резултати от така наречения Ръждив пояс, включващ щатите Мичиган, Пенсилвания и Уисконсин, където промишленият сектор остава основен работодател, но загуби работни места. През 2016 година Тръмп спечели на косъм и в трите щата с обещанието да подобри състоянието на тамошните заводи. Демократите се надяват затрудненият промишлен сектор да им помогне да си върнат част от бялата работеща класа, която подкрепи Тръмп през 2016 година. Трудно е обаче да се прогнозира структурата на гласуване в ерата \"Тръмп\". Президентът вече лепва етикети на бъдещите си демократични опоненти, наричайки ги леви радикали, които биха били лоши управители на производствената база на Америка. А и допитванията сочат, че мненията на избирателите за Тръмп не са толкова свързани с неговото управление на икономиката, колкото са били при предишните президенти. Светът на бизнеса очаква да види дали Тръмп ще изпълни плана си да наложи на 15 декември мита да допълнителен китайски внос на стойност 160 милиарда долара - стъпка, която би разширила обхвата на неговите вносни налози до почти всичко, което Китай доставя на САЩ. (Освен ако това не се промени при официално сключване на предварителната търговска сделка - бел. прев.) Тези мита биха пренесли търговската война у дома при американските потребители, чиито разходи покриват около 70 % от брутния вътрешен продукт на САЩ. Първите мита върху китайски стоки, наложени миналата година, целяха до голяма степен да пощадят обикновените домакинства. Те засегнаха основно промишлени стоки. Митата на 15 декември обаче биха ударили по играчките, смартфоните и други вид електроника и вероятно биха принудили много търговци на дребно да вдигнат цените за потребителите. Услуги като търговията на дребно започват да изглеждат уязвими. Макар все още да сочи растеж, индексът на мениджърите по доставките за сектора на услугите значително се понижи през последната година. Напълно възможно е потребителите да могат скоро да си отдъхнат. Американските и китайските преговарящи се опитват да приключат работата по скромно предварително търговско споразумение. И Тръмп може да склони да отмени или отложи митата, предвидени за 15 декември. Само че дори така наречената сделка Етап 1 едва ли би решила конфликта САЩ-Китай. Двете най-големи икономики в света ще трябва да се изправят пред най-трънливите въпроси, които ги разединяват: широко разпространените твърдения, че Пекин краде технологии, принуждава чуждестранни компании да издават търговски тайни и нелоялно субсидира китайски компании.", "date": "2019.12.14", "title": "Промишлен спад. Застрашена ли е цялата икономика на САЩ?"}
{"url": "https://clubz.bg/91771-agenciqta_po_geodeziq_i_kadastyr_cherpi_opit_ot_naj_dobrite_v_evropa", "text": "Агенцията по кадастър на Холандия – това е един от основните партньори в работата на родната Агенция по геодезия, картография и кадастър, откъдето сравнително младата в България институция, черпи опит. Поземлената администрация в Холандия работи повече от два века и експертите й и постиженията й са сред водещите не само в рамките на Европа, но и в световен мащаб. Сътрудничеството с АГКК датира от създаването на българската агенция през 2000 г., като оттогава са изпълнени няколко съвместни проекта, свързани с изготвяне на изследвания и анализи, подобряване на обслужването на клиентите и популяризиране на дейностите по геодезия и кадастър. С помощта на Агенцията по геодезия, картография и  кадастър  Северна Македония вече е на общата европейска геодезическа карта В годините са проведени и обучителни сесии и семинари. Обмяната на опит включва информация за поземлена администрация, мястото на двете агенции сред държавните институции, както и отношенията с потребителите на пространствена информация, финансирането на агенциите и структурата на разходите им, правната рамка. Сред основните теми в сътрудничеството е и архитектурата и управлението на информационните технологии – информационни системи, инфраструктура на данните и процеси при тяхната обработка, стратегии и цели. Специална сесия е проведена и на тема имотния регистър в Холандия, в резултат на която българските експерти са се запознали с процесите по имотната регистрация, позволявайки им да направят сравнение между системите в двете държави. Електронните услуги на кадастъра – какво трябва да знаете Холандската агенция е отговорна и за специализирания кадастър в страната – затова и обменът на опит включва и въпросите, свързани с картите на кабели и тръбопроводи – законова рамка, отношения между собствениците на данни и сътрудничество при тяхното използване. Пред 2018 г. екип от АГКК посещава централата на холандските си колеги, за да се запознаят на място с институционалната рамка и организационната структура на Холандската Агенция по Кадастър, системата от ключови регистри и ползваните портали за пространствени данни. Как и къде можете да получите скица или схема на имот? От АКГГ смятат, че от холандците може да се почерпят добри практики като единен ГЕО портал, който обединява множество тематични карти, използвани от всички заинтересовани страни; представяне на процедурата по отразяването на нотариалните актове в разработената от тях информационна система; представяне на топографски карти в мащаб до 1 : 10 000, различни начин по актуализиране на топографските карти, които обхващат съчетание на въздушно орто-фото заснемане и 360-градусово наземно фото заснемане, 3D кадастър; маркетингови стратегии и проучвания на удовлетвореността на клиентите; организация на контактния център с клиенти и др. Да се научим за 5 минути как се търси имот в кадастралната карта (ВИДЕО) Освен с Холандия, АКГГ работи в сътрудничество с останалите европейски страни, а подписани меморандуми за сътрудничество има още с Южна Корея и Северна Македония. Пред 2019 г. Българската институция бе домакин на конференция и пленарна сесия на Постоянната комисия по кадастър на Европейския съюз (ПКК). Участие взеха представители на 22 държави, от които 19 членки на ЕС. Представители на национални агенции от цяла Европа споделиха своя опит и представиха редица казуси. Бяха представени и проекти, разработени и изпълнявани от европейските неправителствени организации в сектора.   Електронните услуги на кадастъра – какво трябва да знаете Как и къде можете да получите скица или схема на имот? Да се научим за 5 минути как се търси имот в кадастралната карта (ВИДЕО)", "date": "2019.12.14", "title": "Агенцията по геодезия и кадастър черпи опит от най-добрите в Европа"}
{"url": "https://clubz.bg/91776-veshtae_li_pobedata_na_djonsyn_kraj_na_obedinenoto_kralstvo", "text": "Изборните резултати бяха приветствани като победа за английския, шотландския и ирландския национализъм - и може би вещаят край на Обединеното кралство, отбелязва в анализ Ройтерс, цитирана от БТА. Категоричният триумф на Борис Джонсън ще му позволи да извади Великобритания от Европейския съюз следващия месец, но би могъл да доведе до разпадане на съюза, свързвал Англия, Шотландия и Северна Ирландия от векове. Въпреки че Консервативната партия на Джонсън победи опозицията в почти цяла Англия с обещанието \"да осъществи Брекзит\", шотландските националисти взеха 48 от общо 59 депутатски места в Шотландия. В Северна Ирландия привържениците на обединена Ирландия спечелиха повече депутатски места от онези в провинцията, които искат да останат част от Обединеното кралство - за пръв път от подялбата на острова през 1921 г., отделила британска Северна Ирландия от Република Ирландия на юг. \n\tПрез цялата предизборна кампания Джонсън заявяваше, че е предан на съюза и отхвърляше обвиненията, че сделката му за Брекзит би създала икономическа бариера между Великобритания и Северна Ирландия. Джонсън се похвали, че неговото консервативно правителство е получило \"нов мощен мандат\" не само да осъществи Брекзит, а и да обедини страната и да я поведе напред. \n\tОпонентите му обаче твърдят, че именно фактът, че е заложил на английския национализъм с обещанието \"да осъществи Брекзит\" за сметка на интересите на Шотландия и Северна Ирландия, е бил решаващ за успеха му. И триумфиращите шотландски и ирландски националистически лидери, и победените опоненти възприеха победата на Джонсън като отваряне на пътя към дезинтеграцията на Обединеното кралство. Това, че Борис Джонсън си осигури мнозинство, определено е добра новина за Шотландската национална партия, каза Джо Суинсън, лидер на Либералдемократическата партия, която загуби собственото си депутатско място срещу Ейми Калахан от Шотландската национална партия, а заедно с него и партийния пост. Някои ще празнуват заради вълната от национализъм, която залива и двете страни на границата, заяви Суинсън. Според лидера на Шотландската национална партия Никола Стърджън резултатът е ясен мандат за втори плебисцит за независимостта на Шотландия. \n\tШотландия, политически партньор на Англия от 300 години, гласува против отцепване от Обединеното кралство с 55 срещу 45 процента на референдума през 2014 г. Но шотландците подкрепиха оставането в ЕС на референдума за Брекзит през 2016 г. и според Стърджън Брекзит означава, че те би трябвало да имат още един път думата по въпроса за независимостта. Мнозинството от избирателите в Северна Ирландия също гласува против напускане на ЕС и партиите анти-Брекзит за пръв спечелиха повечето депутатски места в британската провинция. Националистите заявиха, че резултатът проправя път към вот дали да има обединена Ирландия. Сред загубилите депутатското си място е и Найджъл Додс, заместник-лидер на Демократичната юнионистка партия - партията, която крепеше консервативното правителство на малцинството в Лондон след последните избори през 2017 г. Сега партията смята, че в крайна сметка е била предадена от сделката на Джонсън с Брюксел за Бреккзит, която според нея би създала икономическа граница между Великобритания и Северна Ирландия. Голямата ирония във всичко това е, че десетилетия наред юнионистите се бояха от ирландските националисти и бяха решили, че те са голямата заплаха, а всъщност голямата заплаха се оказа английският национализъм, по думите на Майк Несбит, бивш лидер на Юнионистката партия на Ълстър.", "date": "2019.12.14", "title": "Вещае ли победата на Джонсън край на Обединеното кралство?"}
{"url": "https://clubz.bg/91786-vyrhovniqt_syd_shte_reshava_shte_ostanat_li_tajna_finansovite_dela_na_trymp", "text": "Върховният съд на САЩ прие да разгледа искане на президента Доналд Тръмп неговите лични данъчни и финансови данни да бъдат запазени в тайна, предадоха световните агенции, цитирани от БТА. Най-висшата съдебна инстанция в страната ще разгледа въпроса през март и ще постанови решението си през юни 2020 г. Тогава ще е разгарът на предизборната кампания на президента за втори мандат. Вотът е през ноември. Съветникът на Тръмп Джей Секулоу изрази задоволство, че Върховният съд е приел да разгледа три дела във връзка с достъпа до финансова и данъчна информация на държавния глава, поискан от комисии на Конгреса и нюйоркски прокурор. Президентът на САЩ загуби няколко съдебни битки по въпроса на по-ниски инстанции.  Доналд Тръмп: Импийчмънтът повиши моя рейтинг Тръмп наруши десетилетна традиция, отказвайки да публикува данъчните си декларации по време на кампанията за спечелените от него избори през 2016 г. Броени часове по-рано вчера, правната комисия към контролираната от демократите Камара на представителите одобри двете точки от обвинителния акт срещу президента - за злоупотреба с власт и възпрепятстване на разследване на Конгреса. Очаква се другата седмица долната камара на законодателния орган да гласува в пълен състав за импийчмънт на държавния глава. Какво ще стане с импийчмънта на Тръмп? Това означава, че до няколко седмици Тръмп ще бъде изправен и пред Сената. За да се стигне до импийчмънт, \"за\" това трябва да гласуват 2/3 от сенаторите. Горната камара на американския конгрес, за разлика от Камарата на представителите, е доминирана от Републиканската партия.  Какво ще стане с импийчмънта на Тръмп?", "date": "2019.12.14", "title": "Върховният съд ще решава ще останат ли тайна финансовите дела на Тръмп"}
{"url": "https://clubz.bg/91762-sistemata_bonus_malus_ne_bila_gotova_oshte_shte_se_raboti%C2%A0", "text": "Системата \"Бонус-малус\" не е готова, проектонаредбата е само работен вариант и тепърва ще се изготви готовият вариант, който ще бъде подложен на обществено обсъждане. Това стана ясно от думите на директора на Комисията за финансов надзор Бойко Атанасов. Обясненията си той даде в четвъртък по време на заседание на Комисията по бюджет и финанси в парламента, която прие на второ четене промени в данъчно-осигурителния кодекс. Той потвърди съобщение отпреди два дни на Комисията, в която тя само обяви забавянето. Думите му дойдоха в отговор на представител транспортния бранш, чиято организация смята пуснатата в момента наредба за несправедлива.  Това ще бъде трета редакция на наредбата, която би трябвало да осигури правната рамка, според която ще действа системата за изчисляване на размера на застраховката \"гражданска отговорност\". Предпоследно Комисията по финансов надзор, която работи по темата, бе обявила, че от началото на 2020 години ще започнат да се събират досиетата на шофьорите за извършени нарушения, а цялостно бонус-малус ще функционира от 2021 г.  Системата \"бонус-малус\" се отлага - първо ще има обществено обсъждане На практика \"Бонус малус\" представлява система за определяне на цената на застраховката \"Гражданска отговорност\", задължителна за всеки автомобил, в зависимост дали водачът е правил нарушения през отчетния период или не. Така за тези, които през 2020 година са получили акт от КАТ, фиш или пък са участвали в ПТП по своя вина - \"Гражданската отговорност\" ще бъде доста по-висока от 2021 г. С колко точно ще зависи от броя и тежестта на нарушенията. Предложеният проект обаче събра доста негативни коментари, най-вече от ресорните сдружения, които заявиха, че ще организират протести. Според тях цялостната идея на проекта е чист лобизъм в полза на застрахователите, за сметка на интересите на шофьорите. Основният проблем е духът на наребата, според който ще се наказва рисковото поведение на пътя, а не причинанената щета, както е в повечето европейски държави. Освен това - идеята, че наказанието ще следва водача, дори в корпоративните структури значи само едно - когато една транспортна фирми има 10 камиона, а само един от нейните водачи има последен и най-тежък клас малус, то тя може да плати задължителна застраховка \"Гражданска отговорност\" за всичките си машини в размер на над 150 000 лв.  Освен ресорните сдружения, срещу наредбата в този й вид, застанаха и омбудсманът Диана Ковачева, и депутати от БСП. В четвъртък обаче Бойко Атанасов обясни, че обществено обсъждане въобще не било почнало, защото проектонаредбата била качена само на сайта на КФН - за информация. Истинският срок за обсъждането щял да започне след качването на документа на държавната платформа strategy.bg. Ако обаче КФН никога не е считала този вариант за последен, така и не стана ясно защо не артикулира този факт още в самото начало - като е позволила качването на документа на собствената си страница.  Омбудсманът vs \"бонус-малус\": Ощетява гражданите за сметка на застрахователя Излиза, че ще има ново пренаписване на правилата. Едно обаче изглежда сигурно - промяна в духа на наредбата, в нейната философия, няма да има. Представителите на КФН и на застрахователния бранш се аргументираха, че така се борила войната по пътищата, цитираха доклади за смъртността на пътя и общо взето иззеха функцията на ресорните ведомства по темата. Тяхната позиция се подкрепя и от Държавната агенция по безопасност на движението, както и от няколко НПО на пострадалите от катастрофи.  По обвинението, че така се облагодателстват застрахователите, Атанасов беше категоричен - няма такова нещо, и обясни защо.  Това обаче би било вярно, ако се предположи, че 80% от шофьорите в страната са изрядни водачи и през годината не направят нито едно нарушение, заради което се присъжда малус. Освен това - фактите в наредбата са такива, че максималният клас малус може да доведе до 400% оскъпяване, докато максималният клас бонус - до 25% намаление на \"Гражданска отговорност\". В проектонаредбата е записано, че всяко нарушение ще носи определен брой наказателни точки. Така например превишената скорост ще носи 1,2 или три негативни точки на шофьора. Пияните зад волана пък ще получават по 4 точки и т.н. От 1 януари съставят на досиета на шофьорите за \"Бонус-малус\" Общият брой класове, в които ще бъдат разглеждани нарушенията, към момента не са ясни, но ще бъдат или 15 или 20. Те от своя страна ще се групират в три основни диапазона - базов неутрален клас, класа \"Бонус\" и класа \"Малус\". Това означава, че всеки водач на пътя ще получи тази т.нар. \"класа\", която пък ще се определя автоматизирано от информационната система на Гаранционния фонд. Логично - първият клас \"Неутрален\" - ще бъде за млади шофьори, за които все още няма събрани данни. Според Христо Радков - председател на българското обединение на шофьорите, обаче българският вариант няма нищо общо с действащите в повечето европейски държави варианти на системата.  По същество - разчетите на КФН са неясни, твърде оскъпяващи, а генералната философия на наредбата цели да накаже шофьорите по няколко пъти само за едно нарушение. Нещо, което е забранено по закон.  Оказва се, поне според сдруженията, че никой не знае отговорът на този въпрос. КФН е наела консултант, който е направил анализ, но този анализ не е публичен. Според Христо Радков - когато попитал един от членовете на КФН каква е формулата за изчисление, му е отговорено, че тя просто е много сложна и няма да я разбере. След като Радков припомнил, че е бивш председател на МЕНСА - България и последвалия кратък размисъл - членът на КФН отговорил: \"Ами формулата е секретна!\" Омбудсманът vs \"бонус-малус\": Ощетява гражданите за сметка на застрахователя От 1 януари съставят на досиета на шофьорите за \"Бонус-малус\"", "date": "2019.12.14", "title": "Системата \"Бонус-малус\" не била готова. Още ще се работи "}
{"url": "https://clubz.bg/91785-plenum_na_bsp_sporni_pravila_za_izbor_na_lider_i_koj_podkrepi_cacarov", "text": "По какви правила БСП ще избира лидер с пряк избор сред всички членове на партията - това се очаква да е основна тема на сблъсъци на заседание на Националния съвет на партията, който ще се проведе днес. Прекият вот за председател бе наложен от настоящата лидерка Корнелия Нинова в устава, вече имаше и опит да се приложи преждевременно на практика. Неуспешен. Нинова драматично подаде оставка след загубата на евроизборите, настояваше да се проведе пряк избор за нов председател, на който тя да се яви... но се оказа, че това няма как да стане. Последва оттегляне на оставката.  Пряк избор обаче ще трябва да се проведе за първи път през април 2020 г.  Правилата за този вот пишеше специална комисия в БСП. Според информация на Клуб Z обаче тази комисия така и не ги е приела. В резултат Изпълнителното бюро на левицата, начело с Нинова, е решило да ги внесе днес на вниманието на Националния съвет от името на самото ръководство. Очаква се обаче това да породи напрежение сред делегатите днес. Не е тайна, че Нинова има опозиция в рамките на партията и заседанията на пленума в последно време не са никак спокойни. След местния вот 50-ина души от 183-членния Национален съвет поискаха директно оставката на председателката. За пореден път.  Антон Кутев: Нинова си изпусна групата, някои гласуваха от страх Напрежение се очаква днес и заради сюжет от изминалата пленарна седмица. Въпреки че Нинова и партийното ръководство твърдят, че е имало ясно политическо решение на парламентарната група да се гласува \"против\" избора на Сотир Цацаров за председател на КПКОНПИ, 27 социалисти направиха точно обратното. Както Клуб Z писа - част от тях са обявили и предварително, че ще подкрепят бившия главен прокурор да ограви антикорупционната комисия. Но те били едва трима. Сред останалите мотивите да нарушат \"партийната повеля\" били различни. Сред тях - дори най-обикновен бойкот на Нинова. Според неофициалната информация човекът, който е агитирал за вот \"за\" Цацаров, е заместникът на Корнелия Нинова в парламентарната група Драгомир Стойнев. След вота в сряда, който донесе напрежението в левицата, той не се е появявал в Народното събрание.  Искаше ли наистина Нинова БСП да не подкрепи Цацаров за КПКОНПИ И още един текущ казус се очаква да е в дневния ред на Националния съвет на БСП днес - каква е позицията на партията по предложението на ГЕРБ за установяването на \"независим прокурор\", който да разследва главния прокурор. Идеята на властта бе представена като положителен отговор на препоръките на Венецианската комисия за реформа в държавното обвинение и съдебната власт, обявени по-миналия петък. Съмнения обаче има дали предложенията на правосъдния министър Данаил Кирилов не противоречат на конституцията и наистина ли следват препоръките или по-скоро ги заобикалят. Предложението гласи, че \"независимият прокурор\", който ще разследва главния, ще се избира от прокурорската колегия на Висшия съдебен съвет. От който обаче главният прокурор е част - с право на глас. \"Независимият\" ще бъде \"освободен\" от конституционната норма, предвиждаща, че всички обвинители са подчинени на главния прокурор. Очаква се по последната тема Министерският съвет да сезира Конституционния съд още идната седмица.  Според предварителните очаквания - не е изключено БСП да се обяви \"против\" идеята на ГЕРБ - с мотив, че тя няма да сработи.  Искаше ли наистина Нинова БСП да не подкрепи Цацаров за КПКОНПИ", "date": "2019.12.14", "title": "Пленум на БСП: спорни правила за избор на лидер и кой подкрепи Цацаров"}
