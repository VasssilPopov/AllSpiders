{"url": "http://clubz.bg/61913-maq_manolova_razbuntuvajte_se_zaradi_pravata_si", "text": "Призива отправи по БНТ омбудсманът Мая Манолова. Борисов готов да преразгледа мораториума върху лекарствата Според нея това, което най-много тормози българите, е чувството за несправедливост по отношение на тях. Тя иде от силните на деня - не само от монополите и регулаторите, но и от гигантската машина на бюрокрацията. Тя е убедена, че за разлика от политиците си е свършила работата навреме. Още преди първото и второто четене Манолова изпратила становища, написала лични писма до всеки депутат. И е участвала в протеста пред парламента, като ясно е заявила, че ще сезира Конституционния съд. Лекарственият мораториум отива в Конституционния съд Според нея всички са \"за\" да има правила, контрол, да се накажат крадящите пари за лекарства. Но това не са болните хора. Колкото до поскъпването на водата, тя е убедена, че решението, взето от КЕВР, е незаконно. От студиото тя се обърна към шефовете на ВиК асоциациите да намалят цените в общините, където хората са с изключително нисък стандарт. Тя призова и кметовете да защитят своите граждани. И също така цените, определени от КЕВР, да бъдат намалени. КЕВР решава за скок на цената на водата с протест под прозорците Мая Манолова се зарече да сезира прокуратурата с молба да атакува решенията на КЕВР в съда. Тя увери, че не й липсва времето, кокато е била просто политик. И нямало как да съжалява, че не участвам в тези не особено красиви картинки в парламента. Лекарственият мораториум отива в Конституционния съд КЕВР решава за скок на цената на водата с протест под прозорците", "date": "2017.12.15", "title": "Мая Манолова: Разбунтувайте се заради правата си"}
{"url": "http://clubz.bg/61892-izkustven_intelekt_pomaga_za_otkrivane_na_planeti", "text": "Изкуствен интелект помогна за първото откритие на звездна система, която е съставена от същия брой сходни като структура планети като Слънчевата система. Преди се смяташе, че звездата Kepler-90 от съзвездието Дракон поддържа в орбита седем планети. С помоща на  , който позволява на компютрите да се \"учат\", изследователите от НАСА откриват в архивна информация, събрана от телескопа \"Кеплер\", осма планета. Това прави системата на звездата, която се намира на 2 545 светлинни години от Слънцето, едниствената открита досега, която има същия брой планети като Слънчевата система. Учен от БАН: На Кеплер 452б може да има и по-развита цивилизация от нашата Идеята да се използва изкуствен интелект за откриване на екзопланети хрумва на Кристофър Шалю, софтуерен инженер на Google Artificial Intelligence в Калифорния, и Андрю Вандербург, астроном и докторант в НАСА. Те започват като \"учат\" софтуера да различава снимки на котки и кучета. Накрая стигат до засичане на екзопланети чрез анализ а промените в интензитета на светлината, когато планетата минава пред звездата. Накрая учените използват софтуера за анализ на данни, събрани от телескопа Кеплер и така правят откритието си. Новооткритата планета е наречена Kepler-90i. Тя обаче съвсем не е гостоприемна - малка, вероятно почти без атмосфера и много гореща, подобна на Меркурий - най-близката планета до нашето Слънце. Системата на звездата Kepler-90 е много подобна на Слънчевата, но планетите обикалят по много по-малки орбити - най-далечната е на разстояние близко до това между Слънцето и Земята. Откриха три екзопланети с възможен живот на тях (ВИДЕО) От изстрелването си през 2009 г. Кеплер наблюдава повече от 150 000 звезди в търсене на екзопланети и определне на вида им - дали са сходни със Земята и дали поддържат подходящи условия за развитие на живот. Изкуственият интелект допринася работата на учените, защото софтуерът може да засича по-слаби промени в интензитета на светлината.     Откриха три екзопланети с възможен живот на тях (ВИДЕО)", "date": "2017.12.15", "title": "Изкуствен интелект помага за откриване на планети"}
{"url": "http://clubz.bg/61893-8_fakta_za_bylgariq", "text": "1. UBER е забранен в България, но в България се намира един от най-големите развойни центрове на UBER. 2. В България им три кабинкови лифта и няколко влека, но България е най-големият производител на ски в света. 3. В България почти няма стени за катерене, българи създадоха в България най-големия производител в света на стени за катерене. 4. В България има само няколко велосипедни ленти, но България е един от най-големите производители на велосипеди в Европа. 5. Само 20% от българите умеят да плуват, но първият преплувал Ламанша за по-малко от 7 часа е българин. 6. В България развитието на соларна енергетика е почти забранено, но български фирми реализират соларни инженерингови проекти в цял свят. 7. България е страната в ЕС с най-голям дял мюсюлманско население, но нито един български гражданин не е заминал в редиците на така наречената Ислямска държава. 8. Българските ученици имат най-нисък стандарт на обучение по математика в ЕС, но българската ИТ индустрия е най-бързо развиващата се в Европа.    ", "date": "2017.12.15", "title": "8 факта за България"}
{"url": "http://clubz.bg/61894-borisov_gotov_da_prerazgleda_moratoriuma_vyrhu_lekarstvata", "text": "Това каза премиерът Бойко Борисов в Брюксел. Така той коментира мораториума върху нови лекарства, запазен вчера от парламента след отхвърлянето на ветото на президента върху бюджета на НЗОК. По-рано държавният глава намекна, че следващата стъпка е Конституционният съд, а опозицията вече обяви, че ще го сезира. Румен Радев: Управляващите губят човешки облик Той каза още, че не обръща внимание на лидера на БСП Корнелия Нинова. Той каза, че е инициирал среща на върха по време на нашето председателство, в която да участва и Турция. Борисов изтъкна, че темата за \"Брекзит\" е много сложна и той се надява един ден Великобритания да се върне в ЕС \"след всичките мъки, които ще преживеем и те, и ние\". Това каза още Борисов.    ", "date": "2017.12.15", "title": "Борисов готов да преразгледа мораториума върху лекарствата"}
{"url": "http://clubz.bg/61897-zamestnik_na_moskovski_kazal_vzeh_parite_ama_ne_beshe_bash_taka", "text": "Това казал действащият зам.-министър на транспорта Ангел Попов (който се води от квотата на \"патриотите\"), който от днес има обвинение за измама. Транспортният бизнес срещу заместник на Московски. Ето защо През 2013 г. Попов въвел в заблуждение превозвач, на когото спешно му трябвали още 4 лиценза за транспортна дейност в страни извън ЕС. Става въпрос  и за фирма, която вече имала 4, но й трябвали още толкова, каза днес на брифинг градската прокурорка Емилия Русинова. Срещу 8000 евро Попов - който тогава не е бил зам.-министър, а  обещал, че ще говори с хората, които влизат в комисията, която пък на своя страна раздава разрешителните - т. нар. СЕМТ. Не става въпрос за служители на министерството, а за представители на браншовите организации - участници във въпросния колективен орган, уточниха от прокуратурата пред Клуб Z. Така се стигнало до банкет на браншовите организации през декември 2013 г., на който измаменият човек видял въпросните лица, посочени от Попов като \"реципиенти\" на рушвета. Те му заявили, че до тях никакви пари не са стигали. Тогава настоящият член на правителството си признал пред наивника, че е взел парите му, \"ама не било баш така\". Някои от посочените дори не са участвали във въпросните комисии, които раздават лицензите, било установено по-късно. БСП пита защо уличен в корупция още е зам.-министър Обвинението е по класическия чл. 209 от НК срещу \"обикновени\" измамници:  Попов е на свобода с най-леката мярка за неотклонение - подписка. Ангел Попов бе назначен за зам.-министър на транспорта още при конструирането на втория ешелон на властта в кабинета \"Борисов 3\". Той минава за човек на \"Обединените патриоти\". Още когато се разБра, че Попов ще заема поста в изпълнителната власт, от Съюза на българските превозвачи и от Съюза на международните превозвачи въстанаха. Според тях човекът не само не е подходящ за поста, но е и непочтен, лидерът на НФСБ Валери Симеонов, който го защитаваше, бил подведен и т.н. Попов бе представен като човек от бранша, но превозвачите тогава оспориха и това.  ,допълни Красимир Лалов от Съюза на българските превозвачи пред Нова тв в разгара на напрежението. БСП пита защо уличен в корупция още е зам.-министър", "date": "2017.12.15", "title": "Заместник на Московски казал: Взех парите, ама не беше баш така"}
{"url": "http://clubz.bg/61905-kakvo_oznachava_kupuvaneto_na_21st_century_fox_ot_disni", "text": "Сливането на гигантските компании събира 272 телевизионни канала под обща шапка. \"Уолт Дисни\" има обща пазарна стойност от 166 млрд. долара и току-що погълна основната част от \"21st Century Fox\" на Рупърт Мърдок. Но какво означава това на практика? \"Скай\" във Великобритания може също да стане собственост на американския гигант. Под условията на огромната сделка \"Дисни\" се сдобива с десетки нови дъщерни компании, включително и с киноразпространителя \"20th Century Fox\". Това, плюс стрийминг-услугата \"Hulu\", дават на \"Дисни\" огромно предимство пред основния телевизионен конкурент \"Нетфликс\", отбелязва \"Индипендънт\".  \"Дисни\" придобива и контрола над каналите FX и \"National Geographic\". Свръхконгломератът от медийни мрежи дава на \"Дисни\" монопол върху съдържанието на новини и филми в целия англоезичен свят – не само Щатите и Великобритания, но и Ирландия, Австралия, Канада, Нова Зеландия и дори страни от бившата британска сфера на влияние като Индия – която сама по себе си е огромен пазар. Резонен е въпросът дали сделката е свързана и с отпадането на изискването за нет-неутралност на провайдърите в Америка, което съвпада по време със сливането на медийните гиганти. Според \"Ройтерс\" сделката ще диверсифицира източниците на доходи за \"Дисни\", което е важно за компанията, тъй като броят на абонати за кабелни телевизии в Щатите спада. Обяснението на Рупърт Мъркдок за \"фокусиране\" върху новинарския си бизнес може и да не е убедително за всички, пише \"Индипендънт\". Досега Мърдок винаги само е трупал нови придобивки като \"Уолстрийт джърнал\" и \"Таймс\" в Обединеното кралство. За момента \"Дисни\" се очертава като основен конкурент на медийни концерни като \"Амазон\" и \"Гугъл\". Възможно е с времето новинарските емисии на мегакомпаниите да започнат рязко да си противоречат със задълбочаване не лобистките и идеологическите различия, представлявани от различни пазарни сегменти. Регулациите в Америка и Великобритания ще забавят процеса на сливане между \"Дисни\" и \"Фокс\" с месеци, може би дори с година, но тенденцията към окрупняване поставя тревожни въпроси пред бъдещето на медийното разнообразие. Антитръстовите органи от двете страни на Атлантическия океан вече се подготвят за внимателно търсене на незаконни положения в сделката.", "date": "2017.12.15", "title": "Какво означава купуването на \"21st Century Fox\" от \"Дисни\"?"}
{"url": "http://clubz.bg/61899-bylgarski_oryjiq_popadat_v_islqmska_dyrjava", "text": "Оръжия, изнесени от България за Саудитска Арабия, в много случаи са попадали в бойци от \"Ислямска държава\". Това се казва в доклад на организацията Conflict Armament Research (CAR), предаде Ройтерс. Изданието \"Бъз фийд\" уточнява, че става дума за руска насочвана противотанкова ракета. Руска тв: България е в центъра на голям скандал с износ на оръжие Тези оръжия били субекти на клаузи, забраняващи трансфера им. Това би трябвало да не позволи те да бъдат доставени за воюващите страни в Сирия. Изобщо много често оръжия, доставяни от САЩ и Саудитска Арабия за сирийски опозиционни групи, сражаваши се срещу Башар Асад, попадали у джихадистите, твърдят от CAR. Макар в доклада на организацията да се твърди, че американската армия е купила ракетата чрез подизпълнител, истинският купувач е ЦРУ, твърди \"Бъз фийд\". Това било свръхсекретна операция на управлението за въоръжаването са сирийските бунтовници. Два източника твърдят пред \"Бъз фийд\", че през 2014 г. ЦРУ сключило договор за закупуването на 600 ракети 9M111 с малката компания Kiesler Police Supply, базирана в щата Индиана. Същата компания купила ракетите от българската фирма SAGE Consulting. От SAGE отказали да разговарят с \"Бъз фийд\". Двама български оръжейни търговци обаче твърдят пред изданието, че тази компания наистина произвеждала ракетите 9M111 във ВМЗ-Сопот за американското правителство. 9M111 е модернизирана версия на руската противотанкова ракета 9К111 \"Фагот\". По класификацията на НАТО тя се нарича AT-4 Spigot. Организацията документирала най-малко 12 случая на оръжия, купени от САЩ, които се оказват в ръцете на \"Ислямска държава\". Те са или пленени, или придобити чрез променящите се съюзи в сирийската опозиция. Много от тези единици след това се оказват в Ирак, отбелязват наблюдателите. Изнесенана от България ракета се озовала в ръцете на ислямистите само два месеца по-късно. Всички тези оръжия са произведени в държави членки на ЕС. В повечето случаи САЩ са нарушили договорни клаузи, забраняващи трансфери, като ги предавали на въоръжени групи в Сирия. И много бързо те попадали у \"Ислямска държава\". Близо 90 на сто от оръжията и боеприпасите, използвани от джихадистите в Ирак и Сирия, са произведени в Китай, Русия и Източна Европа, съобщават от CAR. Само произведените от Москва и Пекин единици съставляват над 50 процента от количеството. Оръжията руско производство са повече от китайското. Това вероятно е резултат от доставките от Москва за режима в Дамаск.", "date": "2017.12.15", "title": "Български оръжия попадат в \"Ислямска държава\""}
{"url": "http://clubz.bg/61906-emil_koshlukov_vliza_v_bnt_kato_programen_direktor", "text": "Емил Кошлуков - той е новият програмен директор на БНТ, съобщиха от националната телевизия официално. Бившият политик и тв водещ ще встъпи в длъжност на 18 декември - понеделник. Кошлуков бе сред кандидатите за генерален директор на националната телевизия, редом с избрания Константин Каменаров, но гласовете в СЕМ бяха в полза на Каменаров след изслушванията на концепциите. Един от аргументите срещу Кошлуков бе, че е работил за кратко в партийната телевизия на \"Атака\" - ТВ \"Алфа\". Аргументът бе на Мария Стоянова от СЕМ. Константин Каменаров е новият директор на БНТ По време на дълго проточилата се процедура за избор на наследник на Вяра Анкова сроковете да подаване на документи дори бяха удължавани, въпреки че самият конкурс се забави с повече от година.  Новината вече предизвика реакции.  Дългогодишният спортен журналист  , написа във фейсбук призив към Каменаров да го уволни след днешното назначение: Севда Шишманова напуска БНТ     Севда Шишманова напуска БНТ", "date": "2017.12.15", "title": "Емил Кошлуков влиза в БНТ - като програмен директор"}
{"url": "http://clubz.bg/61895-regionalniqt_ministyr_do_vchera_asfalt_ne_se_qdeshe_sega_se_proqde", "text": "Върволица народни представители от БСП лобират пред кабинета ми за пътни и ВиК проекти. Това каза в парламента регионалният министър Николай Нанков. Така той коментира поскъпването на водата в 14 области и протестите, организирани от БСП. \"Бойко, ти си гола вòда\". Протест за водата с Корнелия Нинова Той потвърди, че се обмисля идеята за социални помощи за вода. Той призова лидера на БСП Корнелия Нинова \"да си озапти колегите народни представители\" КЕВР решава за скок на цената на водата с протест под прозорците Шефът на парламентарната група на ГЕРБ Цветан Цветанов също разкритикува протестите, организирани от БСП. КЕВР решава за скок на цената на водата с протест под прозорците", "date": "2017.12.15", "title": "Регионалният министър: До вчера асфалт не се ядеше, сега се прояде"}
{"url": "http://clubz.bg/61898-probiv_zapochvat_tyrgovskite_pregovori_mejdu_london_i_bryuksel", "text": "Лидерите на страните членки на Европейския съюз се договориха преговорите за \"Брекзит\" да преминат към втората си фаза - за бъдещите търговски отношения между Лондон и Брюксел. Това обяви председателят на Съвета на ЕС Доналд Туск по време на среща на върха в Брюксел. По-рано днес той обяви решението на лидерите на 27-те в туитър и поздрави британската премиерка Тереза Мей.   В края на миналата седмица след напрегната нощ на преговори председателят на Еврокомисията Жан-Клод Юнкер обяви, че е постигнат достатъчен напредък и по трите ключови въпроса - правата на европейските граждани във Великобритания и на британците в ЕС, границата с Ирландия и финансовите задължения на Лондон към Брюксел. Това позволява да се премине към преговори за бъдещите отношения. За да получи преговарящият от страна на Еврокомисията Мишел Барние правомощия да договаря търговски отношения, се изискваше  Среднощен пробив в преговорите за \"Брекзит\" Втората фаза от преговорите започва следващата седмица, а първо ще бъдат обсъдени параметрите на т.нар. преходен период след март 2019 г., който ще даде време на двете страни да доуточнят подробностите, а бизнеса ще оже по-лесно да се припособи към промените. Втората фаза на преговорите ще бъде значително по-трудна от първата, коментира днес председателят на Еврокомисията Жан-Клод Юнкер. Доналд Туск пък заяви, че намерението на Тереза Мей всички аспекти по споразумението да бъдат договорени до март 2019 г. изглежда изключително трудно изпълнимо, но не невъзможно. Снощи европейските лидери аплодираха британската премиерка Тереза Мей за свършената работа при преговорите. Ден по-рано обаче министър-председателката претърпя поражение в Камарата на общините, където осем от нейните консервативни депутати гласуваха заедно с опозицията за законодателство, което правно задължава правителството да даде на парламента финален вот върху споразумението за напускане на ЕС. Това развитие за пореден път подчертава политическата слабост на Мей у дома. Точно преди натоварената преговорна нощ в четвъртък срещу петък миналата седмица пък Демократическата юнионистка партия на Северна Ирландия заплаши да оттегли подкрепата си и да свали консервативоното правителство на Мей, ако тя продължи да поддържа компромис за бъдещия граничен режим между Ирландската репулика, която е част от ЕС, и Северна Ирландия. Три “горещи картофа” за българското председателство Преговорите за излизане на Великобритания от Евросъюза трябваше да навлязат във втората си фаза още през октомври, но не беше постигната яснота за финансовата страна на развода и границата с Ирландия.  Три “горещи картофа” за българското председателство", "date": "2017.12.15", "title": "Пробив: Започват търговските преговори между Лондон и Брюксел"}
{"url": "http://clubz.bg/61890-rumen_radev_upravlqvashtite_gubqt_choveshki_oblik", "text": "Президентът Румен Радев обяви, че ще постави пред Консултативния съвет по национална сигурност темата за \"дефицит на държавническо мислене за секторите „Сигурност“ и „Отбрана“. Това обяви самият той, след като взе участие в тринадесетия Национален иновационен форум, цитиран от \"Фокус\". Поводът - обявената обществена поръчка за ремонта на МИГ-овете за до 81 милиона лева, за която Клуб Z първи писа, връщането на проекта за нови изтребители в изходна позиция, коментарите на премиера Бойко Борисов за транспортната военна авиация и т.н. Нови до 81 млн. лв. за руснаците за ремонт на изтребителите МиГ-29 По думите му няма ясно фокусирана визия как да се изграждат способности, съвместимо с партньорите ни, поне за 10-15 години напред. И ... още 19,9 милиона лева за съветските МиГ-29 (СТЕНОГРАМА) Румен Радев коментира и отхвърленото вето върху мораториума за плащане на иновативни лекарства от НЗОК през 2018 г. Както и дебатите по темата вчера в парламента. Той намекна, че по темата трябва да се произнесе и Конституционнният съд. Държавният глава има право да го сезира, а такава заявка вече направиха от БСП, както и омбудсманът Мая Манолова. Очаква се и подкрепа от ДПС. Цветанов срещу БСП: Вежди Рашидов и Данчето Фандъкова също се лекуват от рак  , отбеляза още президентът. По думите му цинизмът не би бил толкова брутален, ако не ставаше дума за едва 25-30 милиона лева, които са съизмерими с партийните субсидии на големите партии. Стефан Данаилов: Страшни са тия мигове, когато чакаш лошото или доброто (ВИДЕО) На въпрос дали Конституционният съд може да реши проблема, президентът отговори:  .\"  И ... още 19,9 милиона лева за съветските МиГ-29 (СТЕНОГРАМА) Цветанов срещу БСП: Вежди Рашидов и Данчето Фандъкова също се лекуват от рак  Стефан Данаилов: Страшни са тия мигове, когато чакаш лошото или доброто (ВИДЕО)", "date": "2017.12.15", "title": "Румен Радев: Управляващите губят човешки облик"}
{"url": "http://clubz.bg/61888-bojko_ti_si_gola_v%C3%B2da_protest_za_vodata_s_korneliq_ninova", "text": "Граждани се събраха на протест пред сградата на Комисията за енергийно и водно регулиране (КЕВР). Те недоволстват заради очакваното поскъпване на водата, което регулаторът приема днес. Цените ще скочат в 14 области. Протестът е организиран от БСП, чийто лидер Корнелия Нинова също се включи. КЕВР решава за скок на цената на водата с протест под прозорците   Тя бе категорична, че увеличението на цената на водата не е оправдано на фона на доходите на населението. И обвини правителството, че провежда политики на геноцид.   Лидерката на БСП заяви, че управляващите не спират да крадат пари и като пример посочи тол системата, за която все още няма договор.   След това хората се отправиха към сградата на Министерския съвет, където по думите на Нинова се намира главният виновник за увеличението на цената на водата. Движението в района бе блокирано. Те носиха плакат с надписа  .    ", "date": "2017.12.15", "title": "\"Бойко, ти си гола вòда\". Протест за водата с Корнелия Нинова"}
{"url": "http://clubz.bg/61889-cacarov_bojko_rashkov_e_lyubopiten_da_chete_srs_ta", "text": "Главният прокурор Сотир Цацаров се обяви за законови промени и за създаване на единен регистър на СРС. Както е известно, Рашков първо изнесе в парламента данни, че имало безконтролно послушване, след което обвини Цацаров, че с негова заповед на прокурорите е забранено да оказват съдействие на бюрото и то не може да изпълнява функциите си по контрол. Бойко Рашков: СРС изтичат от прокуратурата към определени медии На днешната пресконференция обаче Цацаров нападна Рашков, че искал да чете какво пише вътре в СРС, т.е. \"какво са си говорили обвиняемият\" и други лица. Обвинителят използва израза, че опонентът му е \"воден от любопитство\". Той каза, че НПК постановява кои имат право да се запознават със съдържанието на веществените доказателствени средства на база на СРС (т.е. - само разследващите), а всички други - само с разрешение на наблюдаващия прокурор. Цацаров директно нападна Рашков, че НБКСРС има пълен достъп да проверява кой е поискал и кой подписал дадено СРС, на какво основание, дали е законно удължено СРС-то, дали след това не е продължено прилагането му неправомерно. Цацаров иска да изслушат цялото бюро за СРС пред медии (ПЪЛЕН ТЕКСТ) Както Клуб Z писа, той вчера дори прати писмо до парламента, където иска да бъдат изслушани целият състав на Бюрото, при това пред журналисти. Що се отнася до въпросната инструкция до прокурорите - тя била разпратена още през 2015 г. и вътре пише да оказват пълно съдйстие на Бюрото, включително с достъп до документи и до помещения. Той попита - защо при направените досега десетки проверки Рашков не се е сетил, че тази инструкция му пречи, а изведнъж сега. И заяви, че той явно е движен от политическа сила, а Илиана Беновска услужливо довърши мисълта му, че това е БСП. И го попита не се ли чувства обект на \"ешелонирана атака\". Цацаров каза още, че при въпросното изслушване в парламента - на годишния доклад на Бюрото, си разменил няколко съвсем колегиални думи с друг член - Славчо Велков. Но после бил изпуснат \"духът от бутилката\". Иначе днес Цацаров, шефът на спецпрокуатурата Иван Гешев, главният секретар на МВР Младен Маринов и шефът на ГДБОП Ивайло Спиридонов се похвалиха с успешна акция срещу 5-членна група, произвеждала метамфетамин в с. Долно Сахране. Лидерът на бандата пък - рецидивист, който скоро излязъл от затвора, организирал в механа в Габрово цех за производство на фалшиви евро и долари. Машината от типа \"Хайделберг\" била способна да прави практически всичко и е заловена, преди към пазара да тръгнат неистински банкоти от евро и щатски долари. Фалшификаторът пък по данни на спецпрокуратурата бил един от двамата или тримата най-добри в страната. Що се отнася до доклада на турските служби за \"Булгартабак\", той е постъпил в прокуратурата чак вчера в края на работния ден. Документите са били изпратени от МВР. Цацаров иска да изслушат цялото бюро за СРС пред медии (ПЪЛЕН ТЕКСТ)", "date": "2017.12.15", "title": "Цацаров: Бойко Рашков е любопитен да чете СРС-та"}
{"url": "http://clubz.bg/61891-8_godini_koloniq_za_bivsh_ruski_ministyr", "text": "Бившият руски министър на икономическото развитие Алексей Улюкаев бе осъден днес на 8 години лишаване от свобода, които ще излежи в колония със строг режим, предаде Нюз.Ру. Той бе признат за виновен във вземане на подкуп в размер на 2 милиона долара. Улюкаев ще плати и глоба в размер на 130 милиона рубли (2,2 милиона долара). До 15 г. затвор заплашват руския министър на икономиката Наказанието, което Улюкаев получи, е минималното, което се дава за приписваните му престъпления. Срокът от една година, прекарана под домашен арест, ще бъде зачетен към присъдата. Огласяването на присъдата продължи 2 часа и половина. Още преди тя да бъде произнесена, защитата на бившия министър обяви, че ще обжалва. Улюкаев стана най-високопоставеният руски политик, осъден след разпадането на СССР през 1991 г. Той е и първият министър, арестуван в съвременната история на Русия. Анализатори виждат в делото политическа окраска. Подсъдим руски министър: Човек на Путин ме подмами да взема $ 2 млн. Според съдия Лариса Семьонова от Замоскворецкия съд той лично е взел сума в размер на 2 милиона долара от Игор Сечин, главен изпълнителен директор на петролната компания \"Роснефт\". Самият Сечин, призован четири пъти като свидетел, не се яви нито веднъж на делото. В резултат главен свидетел стана генералът от Федералната служба на сигурност (ФСБ) Олег Феоктистов, оглавявал службата за сигурност на \"Роснефт\" в момента на ареста на Улюкаев. Прокуратурата искаше 10 години в затвор при строг режим и глоба от 500 милиона рубли (около 8,5 милиона долара). Обвинението също така настояваше той да бъде лишен от почетните си звания и държавните си награди. Самият бивш министър не се призна за виновен, а пред съда каза, че вината му е само в това, че твърде често е прибягвал до компромиси в бюрократичната въртележка. По данни на Следствения комитет (СК) подкупът, заради който бе задържан Улюкаев, бил получен като благодарност за издадената от министерството положителна оценка, позволила на \"Роснефт\" да купи от държавата 50,8 на сто от акциите на по-малкия производител на петрол \"Башнефт\". През октомври 2016 г. \"Роснефт\" придоби малко над половината от \"Башнефт\" срещу 330 милиарда рубли (около 5 милиарда долара). Но нито действията на двете компании, нито сделката са били поставяни под съмнение. Случаят има политически заряд, тъй като Сечин е представител на мощна фракция в Кремъл, която е за по-голям държавен контрол над икономиката. Хората от това крило често са на нож с икономистите либерали в правителството, сред които е и Улюкаев. От години нараства напрежението между клановете в Кремъл, твърдят хора, запознати със съперничеството. То е нещо твърде необичайно такива търкания да излизат наяве толкова открито и по такъв драматичен начин. Игор Сечин е един от най-верните хора на Владимир Путин. Двамата се познават от десетилетия насам. Сечин изигра важна роля в забогатяването и засилването на държавните компании, като често печелеше подкрепата на Кремъл за превземане на сметките на частните фирми. Срещу това се съпротивляваха икономистите либерали. Сред тях има хора от правителството и други с влияние върху Путин. Те твърдят, че държавните компании задушават частното предприемачество, което Русия има нужда да стимулира, за да постигне икономически растеж. Наблюдатели на Кремъл заявиха, че арестът на Улюкаев е отслабил въпросните либерални икономисти. Подсъдим руски министър: Човек на Путин ме подмами да взема $ 2 млн.", "date": "2017.12.15", "title": "8 години колония за бивш руски министър"}
{"url": "http://clubz.bg/61904-tusk_vs_yunker_proval_ili_uspeh_sa_migrantskite_kvoti", "text": "Задължителните мигрантски квоти не са решението на миграционната криза, заяви председателят на Съвета на Европейския съюз Доналд Туск. Конфликтът между него и председателя на Еврокомисията Жан-Клод Юнкер се задълбочава все повече по въпроса с реформата на Дъблинския регламент и квотната система за преселване на търсещи убежище. Туск определи въпроса с квотите като предизвикващ силни емоции сред страните членки, но беше контриран от Юнкер: Туск и Комисията - в открит конфликт за мигрантските квоти Двамата председатели влязоха в спор относно интерпретацията на статистиката за постигнатите резултати от Механизма за солидарност. 93% от всички мигранти, които отговарят на критериите за релокация, са преместени по квотната система. Дори ако всички те бъдат преместени обаче, делът им ще бъде по-малък от 2% от всички, потърсили убежище в Европа, коментира Туск. Юнкер се възпротиви - изпълнен е ангажиментът, който е поет при началото на Механизма за солидарност. Според Туск без ограничаване на мигрантите, които влизат в Европа, не е възможно провеждане на каквато и да е миграционна политика. Европейският съюз прави много за защитата на външните граници, коментира председателят на Еврокомисията. До края на януари се очаква още 114 европейски служители, които се занимават с миграцията, да пристигнат в България, заяви Юнкер. В Гърция има нужа от още 92-ма души. Той призова страните да изпълняват задълженията си към доверителния фонд за Африка, който цели да се бори с незаконната миграция на място. Брюксел е във фаза на отричане Комисията и мнозинството в Европейския парламент се опитват да заменят сегашните временни квоти за преразпределяне на мигранти с постоянен механизъм, предвиждащ финансови санкции за неизпълнение на квотите. Централна и Източна Европа обаче смятат, че ЕС трябва приоритетно да намали притока на мигранти, като охранява по-добре външните граници си граници и отделя повече помощ за страните първоизточници на миграция. Миналата седмица Комисията заведе дело в Съда на ЕС срещу Полша, Унгария и Чехия, защото отказват да приемат мигранти по схемите, установени с решения на Съвета. На среща с Юнкер вчера лидерите на Вишеградската четворка (Унгария, Полша, Чехия и Словакия) предложиха да дадат общо 35 милиона евро за борба с миграцията. Парите ще отидат за укрепване на границите на Либия, която е част от маршрута на мигрантите от Северна Африка към Европа. Вишеградската четворка дава €35 млн. за борба с миграцията Механизмът за солидарност е централното звено в опитите да бъде променен Дъблинският регламент, който определя рамката за даване на убежище в ЕС. Според него държавата, в която кандидатът за убежище за първи път е стъпил на европейска територия, носи цялата отговорност за приемането или отхвърлянето на неговата молба за убежище. Това поставя държавите от южната граница на ЕС под непропорционално висок миграционен натиск, който ЕК иска да разпредели по-равномерно между останалите. Предложенията за постоянно решение на въпроса с миграцията са различни. През май 2016 г. Еврокомисията предложи създаване на постоянен механизъм за солидарност със страни под силен миграционен натиск. Предложението предвижда Комисията да има право да задейства механизма, когато притокът на мигранти надхвърли допустимо ниво и да преразпределя пристигналите по квоти между останалите държави членки по алгоритъм отчитащ тяхното население, богатство и прием на мигранти. Планът предвиждаше санкция от 250 000 евро за всеки неприет мигрант. Европейският парламент пък смята, че механизмът за преразпределяне трябва да действа постоянно, а не само при кризи, квотите да са задължителни, а неизпълнението им да се наказва с отнемане на еврофондове. В рамките на сегашния многогодишен бюджет на ЕС (2014 - 2020 г.) обаче такива санкции са невъзможни, защото регламентите за еврофондовете не ги позволяват. Естонското председателство на ЕС опита да постигне компромис и миналия месец предложи механизъм за солидарност също с квоти, които обаче да не са задължителни. Брюксел е във фаза на отричане Вишеградската четворка дава €35 млн. за борба с миграцията", "date": "2017.12.15", "title": "Туск vs Юнкер: Провал или успех са мигрантските квоти?"}
{"url": "http://clubz.bg/61896-vytreshniqt_ministyr_vkarahme_v_klas_17_500_potencialni_prestypnici", "text": "С кампанията на правителството за връщане в училище на деца, които са отпаднали от образователната система в клас са влезли 17 5000 потенциални престъпници. Това каза вътрешният министър Валентин Радев по време на парламентарния контрол в отговор на въпрос за предприетите мерки срещу битовата престъпност. Министърът заяви, че намаляването на престъпленията и увеличаването на разкриваемостта са сред основните приоритети на МВР. Той посочи, че вече са разширени правомощията на работещите по трудов договор в МВР, което според него също е мярка за борба с престъпността. Работа в тази насока били и промените в Закона за частната охранителна дейност. Капацитетът на полицейската академия за обучение на полицаи пък бил удвоен. МВР е голямо и чиновници дебнат отвсякъде Статистиката показвала, че от януари до ноември има спад на броя на престъпленията с 3.8% до 96 125. Най-сериозен е спадът при кражбите на коли, грабежите, кражбите и измамите. Министърът призова общините да изградят системи за видеонаблюдение.", "date": "2017.12.15", "title": "Вътрешният министър: Вкарахме в клас 17 500 потенциални престъпници"}
{"url": "http://clubz.bg/61902-bobi_mihajlov_cska_trqbva_da_mi_izdigne_kandidaturata", "text": "Думите са на президента на БФС Борислав Михайлов, който днес официално потвърди, че иска нов мандат начело на футболната ни централа. Боби говори пред медиите след заседание на Изпълкома на БФС, който назначи дата и място за конгреса - 16 февруари, хотел \"Маринела\" в София. Михайлов каза, бе съперникът му Любослав Пенев трябва да убеди делегатите в качествата си, а не него. Първият на родния футбол каза, че 3-4 футболни президенти притискат съдиите и той търси съдействие от държавата за решаване на този проблим. 547 клуба ще имат право на глас на конгреса. От тях само 29 са с професионален статут. За начало на брифинга днес Михайлов се похвали със статуетка за \"Сграда на годината\" в областта на спорта - за Дома на футбола до резиденция \"Бояна\" в София. Вратарят на Четвъртите в света започна с това, че за него 2017-а е била положителна заради представянето на националните отбори за юноши и младежи. Финансовото състояние на съюза пък е цветущо - има 4 милиона лева излишък. Михайлов няколко пъти подчерта, че ще говори за постиженията си досега и приоритетите за нов мандат на конгреса, а не пред медиите.  Той е на мнение, че медиите и футболните хора преекспонират съдийските грешки. По думите му \"двама-трима\" футболни президенти оказват натиск върху реферите чрез \"съдийски мениджъри\", подставени лица, които вършат мръсната работа на босовете. За да бъдат заловени тези хора Михайлов ще търси съдействие от органите на реда и прокуратурата. Също така по негова инициатива се планира срещу между БФС, клубовете и МВР, за да се търси решение на казуса с футболното хулиганство. Трябва да се спре с практиката клубовете чрез частни фирми на агитките да охраняват мачовете. Последва репликата за издигане на кандидатурата му от страна на ЦСКА. И добавка по адрес на административния директор на червените Милко Георгиев:  ", "date": "2017.12.15", "title": "Боби Михайлов: ЦСКА трябва да ми издигне кандидатурата"}
{"url": "http://clubz.bg/61886-pylen_obrat_podavash_nedokazan_signal_za_korupciq_chaka_te_syd", "text": "Пълен обрат настъпи в пленарната зала при гласуването за защитата на подателите на сигнали за корупция от съдебно преследване, предвидена в новия антикорупционен закон. Въпреки че в правната комисия депутатите оформиха финалния вариант, предвиждащ, че подателите на сигнали няма да носят отговорност, ако се окаже, че информацията им е била невярна, днес \"Обединени патриоти\", БСП и ДПС блокираха гласовете на ГЕРБ и защитата падна.  Така управляващите се върнаха в изходна позиция - ще подаде ли някой изобщо сигнал за престъпление, ако знае, че го чака евентуален ответен удар. Още повече че Комисията няма да работи по анонимни сигнали. На практика лице, подало сигнал, който Комисията не докаже, може да бъде съдено най-малкото за набеждаване. Очаквано това бе един от най-оспорваните текстове в новия закон, по който народните представители се карат още от самото начало. Предложеният днес за гласуване вариант гласеше, че  . От ОП настояха целият този текст да отпадне, а от ДПС предложиха компромисен вариант - да се запише, че подателят на сигнала ще носи отговорност, ако се окаже, че сигналът не е имал основание. \"Патриотът\" Християн Митев до такава степен настояваше за отпадането на защитата на подателя, че дори обяви безпрецедентното:  .  Текстът на ОП беше подложен на гласуване и изненадващо мина. Депутатите на ГЕРБ в залата се оказаха едва 40-ина и се въздържаха, вместо да гласуват \"против\". Цялата постановка на дебатите и гласуването изглеждаше странна, особено с отсъствието на част от депутатите от управляващата партия и \"въздържанието\" при гласуването на останалите. Според източници на Клуб Z гласуването на текста в приетия му вариант е било предварително уговорено между ГЕРБ и \"Обединените патриоти\", като просто вторите са влезли в ролята на защитник на тази теза. Докладчикът по закона - шефът на правната комисия Данаил Кирилов, все пак веднага поиска прегласуване с мотива, че това е най-радикалната промяна, която някой предлага в законопроекта. Резултатът се оказа същият.  Това гласуване обаче веднага породи кулоарния слух, че хората на Бойко Борисов са направили реверанс към тези на Валери Симеонов в опит да смекчат гнева на вицепремиера за отлагането на концесията на ски зоната в Банско. Парламентът ще упражнява контрол върху работата на Комисията, като във всеки един момент може да извика нейни членове да й предоставят информация, решиха още депутатите. Отделно тя ще представя в НС годишен доклад за дейността си, решиха още депутатите. От левицата възразиха и срещу текста, който освобождава от имуществена отговорност инспекторите за причинени вреди при упражняване на дейността им, освен ако не става въпрос за престъпление от общ характер. Данаил Кирилов обаче настоява, че те ще са подвластни на Закона за отговорността на държавата и общините за вреди. хаДебатите се разведрит заради текста, който дава право на служителите на Комисията да пътуват безплатно в Градския транспорт \"при изпълнение на служебните си задължения\". Попов предложи последното да отпадне с аргумента:  , посочи Попов, но текстът бе гласуван, както и бе предложен.  Депутатите поспориха малко и върху текстовете, който предвиждат Комисията да дава становища по законодателната дейност на Министерския съвет с цел да се избегнат предпоставки за корупция и конфликт на интереси, или явни такива, записани в съответния законопроект. Сега подобна работа върши БОРКОР.  Отвърна му Хамид Хамид от ДПС: Зарков обаче настоя Комисията да дава становища и по депутатските законопроекти, а да не е съгласуване. Законът \"Антикорупция\", както придоби гражданственост, ще се разглежда и следващата седмица, когато депутатите трябва да решат ще има ли органът и \"полицейски\" функции, ще борави ли със специални разузнавателни средства и др.", "date": "2017.12.15", "title": "Пълен обрат: подаваш \"недоказан\" сигнал за корупция, чака те съд"}
{"url": "http://clubz.bg/61910-fifa_plashi_da_izvadi_ispaniq_ot_mondiala", "text": "ФИФА е заплашила да извади Испания от световното първенство по футбол в Русия догодина, съобщи мадридският в. \"Ел Паис\". Предупреждението се съдържа в писмо на световната централа до РФЕФ - Испанската кралска федерация по футбол. Причина за заплахата е държавна намеса във футболните дела, което ФИФА не допуска. Световната организация предупреждава за потенциално нарушаване на правилото за независимост в дейността на РФЕФ. Арестуваха шефа на испанския футбол Става дума за случая с президентския пост в испанската федерация. Преизбраният през май 2016 г. Анхел Мария Вияр, който за кратко беше и временно изпълняващ длъжността президент на УЕФА, бе арестуван за корупция. Той е разследван за злоупотреба с пари от РФЕФ, с които се твърди, че финансирал кампанията си. В момента Вияр е на свобода под гаранция. Той напусна постовете си в УЕФА и ФИФА, но отказва да подаде оставка като шеф на РФЕФ. Поради факта, че в момента изтърпява наказание, за негов заместник бе назначен Хуан Луис Лареа. Заместникът подкрепи Вияр, който твърди, че е жертва на политически игри, и отказва да го изключи от РФЕФ. Висшият спортен съвет в Испания и Административният спортен съд поискаха провеждането на нови избори, считайки миналогодишните за нередовни. Процедурата в момента е в ход, като се чака окончателното решение на Държавния съвет. Според ФИФА обаче позицията на Висшия спортен съвет е прекомерна и недопустима държавна намеса. От Съвета твърдят, че не са получавали никакво писмо от ФИФА. От редакцията на \"Ел Паис\" обаче са категорични, че са се свързали със световната футболна централа и оттам са им казали за съществуването на предупреждението. Испания се класира убедително за мондиала в Русия, като зае първо място в групата си. Това не е първата заплаха за изваждане на иберийската страна от голямо футболно състезание. Такава заплаха имаше и за европейското първенство през 2008 г. Тогавашният президент на ФИФА Сеп Блатер принуди правителството на Хосе Луис Сапатеро да разреши на Анхел Мария Вияр да отложи изборите след датите, определени от правителството. А Испания не само че участва на европейското първенство, но дори стана шампион.", "date": "2017.12.15", "title": "ФИФА плаши да извади Испания от мондиала"}
{"url": "http://clubz.bg/61900-ide_novo_veto_zakonyt_antikorupciq_staval_za_buhalka", "text": "Антикорупционният закон, който парламентът е на път да приеме, става за бухалка, но не и да бори този обществен порок. Затова и се очаква да е следващият закон, по който президентът Румен Радев ще наложи вето. Това се разбра от думите на самия държавен глава.  Пълен обрат: подаваш \"недоказан\" сигнал за корупция, чака те съд Той обаче не посочи кои точно текстове ще атакува. За да наложи вето, законът трябва първо да е приет, а това ще стане не по-рано от идната сряда, когато депутатите ще продължат гласуването на текстовете му, започнало тази седмица. Тезата на президента много наподобява тази на народните представители от БСП, които с ирония подхвърлят, че антикорупционният закон всъщност е специален закон за комисията за конфискация на имущество, придобито по престъпен начин. Държавният глава посочи още, че така приетите текстове не отразяват баланса между властите. Радев визира решението ръководството на бъдещата мегакомисия, която се създава с този закон, да се назначава от парламента, да се отчита пред него, а членовете й да могат да бъдат предсрочно освобождавани пак от Народното събрание и дори по искане на 1/5 от депутатите (48 души). Това поражда естественият въпрос няма ли това ръководство да е повлияно от силните на деня политически партии в парламента. Последно: партиите ще посочват само шефа на комисия \"Антикорупция\" Още при представянето на проекта от левицата възразиха и поискаха председателят на Комисията да се назначава с президентски указ с мотива, че \"Дондуков\" 2 е равноотдалечен от изпълнителната и законодателната власт и това би гарантирало политическа независимост на новия орган. Обявлението на Радев за бъдещо вето идва само ден, след като парламентът преодоля предходното, което бе наложено заради мораториума за нови лекарствени молекули за 2018 г. Последно: партиите ще посочват само шефа на комисия \"Антикорупция\"", "date": "2017.12.15", "title": "Иде ново вето. Законът \"Антикорупция\" ставал за бухалка"}
{"url": "http://clubz.bg/61901-nikolaj_mihajlov_posledva_ivajlo_petev_v_omoniq", "text": "Николай Михайлов бе представен днес като ново попълнение на кипърския \"Омония\". Това стана ден, след като Ивайло Петев официално оглави гранда от Острова на Афродита. Преговорите между националния вратар и \"Омония\" започнаха преди няколко седмици, а назначението на Петев се оказа финалното побутване, за да може трансферът да бъде доведен до успешен край.. Михайлов заменя на вратата на \"бяло-зелените\" Костас Панаги, който е трайно контузен. Този сезон един от най-титулуваните кипърски отбори заема едва осмо място от 14 кръга. Целта пред Петев е поне да осигури на тима участие в Лига Европа догодина. Николай Мимайлов е без отбор от месец май, когато напусна турския \"Мерсин\". Той рядко намираше място сред титулярите. През есента синът тна Борислав Михайлов изкара проби в елитния английски клуб \"Кристъл Палас\". Петев пък бе освободен от \"Динамо\" (Загреб) през юли. Той има опит в кипърския футбол. Бившият национален селекционер бе начело на АЕЛ (Лимасол) преди повече от три години, като малко не му достигна да стане шампион на страната.", "date": "2017.12.15", "title": "Николай Михайлов последва Ивайло Петев в \"Омония\""}
{"url": "http://clubz.bg/61907-karakachanov_syjali_ne_mojem_da_si_kupim_novi_mig_zaradi_sankciite", "text": "Това заяви днес пред ТВ министърът на отбраната и вицепремиер Красимир Каракачанов. Нови до 81 млн. лв. за руснаците за ремонт на изтребителите МиГ-29 Факт е, че има много авиационна техника, която не се поддържа поради липсата на финансови средства. Според Каракачанов главният въпрос тук е по-назад във времето: И ... още 19,9 милиона лева за съветските МиГ-29 (СТЕНОГРАМА) Водещата припомни думите на президента Румен Радев, че управляващите мислят на парче, че се харчат средства на парче, няма визия как се изгражда съвместимост. Той е готов да преговаря дори с Русия за закупуване на самолети. За съжаление обаче, поради санкциите, сега това е невъзможно. Все пак България е член и на ЕС, и на НАТО. Румен Радев: Управляващите губят човешки облик Той говори и за спора около изграждането на втори лифт в Банско. След което стовари гнева си върху \"зелените\": Според него няма опасност и от голямо изсичане на гори заради втория лифт. Ставало дума само за 2500 кубика. В същото време незаконната сеч в България е 2 милиона кубика. И обобщи, че Бойко Борисов мисли, че трябва да се огледаме и да не бързаме много. Но отказа да коментира думите на своя колега вицепремиер Валери Симеонов, че не искал да вижда премиера. И ... още 19,9 милиона лева за съветските МиГ-29 (СТЕНОГРАМА) Румен Радев: Управляващите губят човешки облик", "date": "2017.12.15", "title": "Каракачанов съжали - не можем да си купим нови МиГ. Заради санкциите"}
{"url": "http://clubz.bg/61908-levski_specheli_posledniq_mach_za_godinata_v_bylgariq", "text": "\"Левски\" победи \"Дунав\" с 2:0 в Русе и се присъедини към ЦСКА-София, \"Славия\" и \"Ботев\" (Пловдив) за полуфиналите в турнира за Купата на България. Жребият е във вторник, а мачовете - вече по два, са през март и април 2018 г. Двубоят край река Дунав беше последният в професионалния футбол за 2017 г. \"Сините\" решиха мача още през първото полувреме с попадения на Жуниор Мапуку в 23-тата минута и едно от последните попълнения - Жерсон Кабрал, в 45-ата. Съперниците си размениха уари в гредите - Мапуку и Жорди Гомес сториха това за \"Левски\", а Васил Шопов разтресе напречния стълб зад Божидар Митрев малко преди края. Мачът не беше особено атрактивен за гледане, а \"Левски\" дублира успеха си срещу този съперник през полусезона, като разби \"драконите\" с 4:0 в края ноември. И днес успехът на тима на Делио Роси можеше да бъде по-убедителен.", "date": "2017.12.15", "title": "\"Левски\" спечели последния мач за годината в България"}
{"url": "http://clubz.bg/61909-germanskite_socialdemokrati_napraviha_stypka_na_ohlyuva_kym_koaliciq_s_merkel", "text": "След продължителни дебати и по препоръка на партийния лидер Мартин Шулц днес ръководството на Германската социалдемократическа партия (ГСДП) единодушно реши да започнат проучвателни разговори с десницата на Ангела Меркел по съставяне на широка управленска коалиция в Берлин. Сформирана беше 12-членна комисия, която да влезе в диалог с Христяндемократическия съюз (ХДС) на Меркел и баварския Християнсоциален съюз (ХСС), наричайки се Съюзът. Двете партии винаги са заедно в управление и опозиция, имат обща парламентарна група. Ръководството на ГСДП днес реши сондиращите разговори да започнат в началото на януари догодина и да продължат две седмици. Ако се стигне до сближаване на позициите с десницата, коалиционните разговори могат да започнат на 14 януари 2018 г. При изработване на коалиционен договор ще бъде направено допитване до всичките 440 000 членове на ГСДП, които трябва да дадат зелена или червена светлина за съставяне на широка управленска коалиция. Мартин Шулц: Европа е нашата застраховка живот Шулц изрично предупреди сондиращите разговори да не се приемат като коалиционни преговори: “Открит остава въпросът дали разговорите ще приключат по посока съставяне на правителство.” Ангела Меркел продължава да отстоява позицията си за сформиране на стабилно правителство и отхвърля варианта да оглави кабинет на малцинството. Тя се обяви и против една “мека коалиция” – в правителството да участват и министри социалдемократи, но важни законопроекти да бъдат гласувани в парламента, без депутатите да са обвързани с решения на правителството. Меркел пое към широка коалиция. Шулц още мисли Мартин Шулц е изправен пред истинско изпитание. На общите избори, порведени на 24 септември т.г., неговата ГСДП спечели едва 20,5 на сто от бюлетините, най-лошият резултат на социалдемократите в историята на ФРГ. Тогава той се врече, че партията му в никакъв случай няма да участва в управлението на страната и излиза в опозиция. След разговор с федералния президент Франк-Влатер Щайнмайер, също социалдемократ, макар като държавен глава да е замразил членството си в ГСДП, Шулц склони да преосмисли позицията си партията му да не участва в широка коалиция и се съгласи на разговори с десницата. Като презастраховка обаче обяви, че решението ще е на партийното ръководство и на членската маса. Тя обаче засега в болшинството си е против управленска коалиция с десницата. Ако наистина се стигне до отказ за сформиране на широка коалиция между социалдемократите от една страна и ХДС и ХСС от друга, има само една възможност – предсрочни избори. Такава патова ситуация досега не е имало в историята на ФРГ. Политиците винаги са се съобразявали с народния вот. А какво би станало, ако на предсрочен вот изборният резултат е аналогочин с този от септември т. г., каквито са прогнозите? Тогава и в Германия ще се появи българският вариант – избори до дупка. Все още има време за победа на разума. Едва ли Мартин Шулц би искал да остане в историята на Германия като политик, предизвикал политическа, а така и държавна криза. Меркел пое към широка коалиция. Шулц още мисли", "date": "2017.12.15", "title": "Германските социалдемократи направиха стъпка на охлюва към коалиция с Меркел"}
