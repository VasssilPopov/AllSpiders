{"url": "http://clubz.bg/77480-za_edni_krystnik_za_drugi_na_mama_musakata", "text": "В България най-лесно можеш да се сдобиеш с жилище, ако кръстникът ти е като този на финансовия министър Владислав Горанов. Кръстник, който те пуска безвъзмездно в един от луксозните си имоти. Мнозинството млади българи обаче нямат такива кръстници. И са принудени да живеят с родителите си поне докато навършат 30 - и то не от любов към \"мамината мусака\". Разпитали Владислав Горанов \"и още две лица\" за апартамента Те просто не могат да си позволят да се изнесат от дома на родителите си поради финансови затруднения. Според актуално изследване на европейската статистическа служба \"Евростат\", 2/3 от хората в България под 30 години живеят с майките и бащите си: близо 60% от младите жени и 80% от младите мъже. Младите българи живеят и най-често в пренаселени домове. Докато в целия ЕС средно 27% от хората между 15 и 29 години обитават пренаселен дом, в България този процент е 62%. По този показател страната заема второ място в Общността. На първо е съседна Румъния. Младите хора в България, които живеят с родителите си, могат да бъдат условно разделени на три групи. В първата влизат младежи, които учат/работят, но доходите им не позволяват наем или ипотечен кредит. Във втората влизат т.нар. NEET (Not in Education, Employment or Training) - хора, които не учат, не работят и не са на обучение. А в третата - такива, които искат да бъдат обгрижвани възможно най-дълго време от близките си. Най-многобройната група са първите. И това не е учудващо. 11 години след присъединяването на България към ЕС, българските заплати все още са най-ниските в Общността - измерени както по размер, така и през индекса на покупателната способност. Така например в България най-нископлатени за третото тримесечие на 2018 са били наетите лица в \"Хотелиерство и ресторантьорство\" - със средна брутна заплата от 707 лева (361 евро), \"Други дейности\" - 788 лева (около 403 евро), \"Административни и спомагателни дейности\" - 881 лева (450 евро). Все сфери, в които работят много младежи. А като цяло средната брутна месечна заплата в страната за месец септември е 1135 лева (580 евро). Когато от тези заплати свалим близо 40% - защото, отново според \"Евростат\", българските домакинства харчат 19% за храна и 19.7% за режийни - като вода, отопление и електроенергия - не остава особено много. Ако с остатъка трябва да се изплаща ипотечен заем или пък да се плаща наем на жилище, мнозина биха останали на минус, а други биха имали пари само за две-три билетчета за градския транспорт. В аутсорсинг сектора заплатите са значително по-високи, но общият брой на заетите в тази сфера засега не надхвърля 70 000. Колкото и да са българите под 30 години в този сектор, броят им все ще е незначителен - на фона на нископлатените младежи в другите сектори.  Именно ниските заплати и мрачните перспективи в България са една от основните причини, каращи младите хора да напускат България. Тенденция, чийто край засега не се вижда. Че какъв ли шанс биха имали те в родината? Мнозина млади българи просто сменят една нискоквалифицирана работа с друга, понякога не биват осигурявани, не им се плаща реодовно, а младите жени нерядко са подложени на сексистко отношение от страна на шефовете си. Наскоро един приятел ми разказа следната случка. В Португалия попаднал в ресторант, където една от сервитьорките се оказала млада българка. На въпроса му добре ли се чувства тук, тя отговорила: \"Да, плащат редовно и шефът не иска да спи с мен\".  Младите хора от България и други източноевропейски страни осигуряват достатъчно работна ръка за \"мръсния труд\" в Западна Европа. Немалко от тях стават сервитьори, строителни работници, чистачи в Германия, Англия, Испания - там, където безработните им връстници имат по-високи изисквания към работните места. Въпреки това много от емигриралите млади българи не искат да се връщат в родината си. А родителите рядко могат да им помогнат. Защото много от тях нямат финансовата възможност.  \"Шефе, ти си на 55… Аз съм на 30, моите колеги станаха милионери, а аз стоя в тази зала (на парламента - б.а.) за 2000 лева и дните ми минават безсмислено.\" Това казал Горанов на Борисов преди време.* И си намерил кръстник. А други 30-годишни още си стоят при мусаката на мама. ", "date": "2018.12.21", "title": "За едни - кръстник, за други - на мама мусаката"}
{"url": "http://clubz.bg/77475-ruski_komunikacionen_regulator_shte_razsledva_bi_bi_si", "text": "Проверките на Би Би Си от страна на руския комуникационен регулатор \"Роскомнадзор\" може да бъдат смятани за ответна реакция срещу действията на британския медиен регулатор \"Офком\" спрямо руската телевизия \"Ар Ти\". Това заяви днес говорителят на Кремъл Дмитрий Песков, предаде ТАСС, цитирана от БТА. \"Роскомнадзор\" започва проверка на интернет ресурсите на Би Би Си и на телевизия \"Би Би Си Уърлд Нюз\", излъчваща за територията на федерацията, за да установи дали спазват законодателството на Русия, съобщи по-рано агенцията. Вчера \"Офком\" заяви, че \"Раша тудей\" - RT, е нарушила правилата за безпристрастност в свои излъчени през март и април предавания, включително за отравянето на бившия руски шпионин Сергей Скрипал и дъщеря му Юлия.  Путин: Скрипал е просто измет. И това е всичко Различни руски ведомства имат много въпроси към Би Би Си,   , отбеляза Песков.  Пак ли война? Путин ще сложи ръка на Либия, както направи със Сирия  Говорителят на Кремъл обаче уточни, че телерадиокомпанията може да бъде  . Действията на британските власти спрямо руски медии, включително   на руски журналисти, не оставят на Москва друг избор, освен да даде огледален отговор. Така коментира днес във Фейсбук проверките на Би Би Си от страна на \"Роскомнадзор\" говорителката на руското външно министерство Мария Захарова. Захарова заяви, че  . Пак ли война? Путин ще сложи ръка на Либия, както направи със Сирия ", "date": "2018.12.21", "title": "Руски комуникационен регулатор ще разследва Би Би Си"}
{"url": "http://clubz.bg/77497-norvejkata_premierka_mejdu_gordostta_za_ole_i_shegite_kym_joze", "text": "Норвежката премиерка Ерна Солберг за пореден път показа колко навътре е във футбола и че постоянно следи информационния поток, свързан с най-популярната игра. Министър-председателката се намеси по своя си начин в същия този \"поток\" покрай новина №1 във футбола през седмицата - уволнението на Жозе Моуриньо в \"Манчестър Юнайтед\" и назначението на нейния сънародник Оле Гунар Солскяр за временен треньор в \"Театъра на мечтите\". Временният треньор на \"червените дяволи\": \"Юнайтед\" е в сърцето ми В официално писмо до американската спортна телевизия ESPN Солберг обясни защо във вторник вечерта е изтрила поздравителен пост в туитър за назначението на Солскяр. После махна туита, тъй като явно е разбрала, че все още няма официално потвърждение от \"Олд Трафорд\". И тя, както и милиони по света, явно беше \"захапала\" от една \"грешка\" на официалния сайт на \"Манчестър Юнайтед\". Клубът пусна видео с най-великия гол на Солскяр с екипа на \"Юнайтед\" - за победното 2:1 на финала на Шампионската лига срещу \"Байерн\" (Мюнхен) на 26 май 1999 г. в Барселона. След това го махна - \"инцидентно\". Още на следващия ден се оказа, че \"грешката е вярна\", а пиар отделът на клуба просто е искал да хвърли димка за подгряване на публиката. Междувременно Ерна Солберг подчертава още една своя черта в комуникацията с ESPN - чувството за хумор. На следващия ден \"Манчестър Юнайтед\" обяви новината официално и Солберг върна поста с едно \"ПОТВЪРДЕНО\" отпред. Английският футбол е много популярен в цяла Скандинавия, а оттам, напълно логично и \"Манчестър Юнайтед\". По времето на Оле за \"червените дяволи\" играеше още един норвежец - защитникът Рони Йонсен, който партнираше на Яп Стам в сърцето на отбраната на един от най-силните отбори в историята на клуба. Оле Гунар Солскяр бе сред любимците на Алекс Фъргюсън, макар и да не беше твърд титуляр. Оказва се и на останалите асове в отбора, които също честитиха поста и предложиха помощ -  Същото се отнася за сънародници на Солскяр като Ян Аге Фьортофт и бившия играч на \"Ливърпул\" Йон Арне Рийзе. Кой ще замени Жозе Моуриньо в \"Юнайтед\" Според английските медии изборът на Солскяр на мястото на Моуриньо вече започнал да се усеща в закъсалия клуб. Винаги усмихнатият норвежец внесъл добро ностроение сред всички при \"червените дяволи\" - от служителите в администрацията, някои от които познавал добре, до футболистите, с много от които Жозе беше в конфликт. А колко могат те като отбор и дали наистина португалецът е бил пречка, ще започнем да научаваме от утре (събота), когато \"Юнайтед\" гостува на \"Кардиф\" в мач от Висшата лига. Кой ще замени Жозе Моуриньо в \"Юнайтед\"", "date": "2018.12.21", "title": "Норвежката премиерка - между гордостта за Оле и шегите към Жозе"}
{"url": "http://clubz.bg/77498-dokladyt_za_nov_iztrebitel_pregovarqme_sys_sasht_za_f_16", "text": "България да преговаря със САЩ за закупуване на нов изтребител за Военновъздушните сили - това е предложението за решения на Министерския съвет и на Народното събрание в доклада на специалната политико-експертна комисия, която разглежда офертите за самолетите по проекта за инвестиционен разход за превъоръжаване на ВВС. Офертите са три - на САЩ и \"Локхийд Мартин\" за нови F-16, на шведската компания \"Saab\" за нови изтребители \"Грипен\" и на Италия за употребявани \"Eurofighter\". Изборът на комисията е американското предложение. Според гласувания от Народното събрание актуализиран проект за инвестиционен разход цената е 1,8 млрд. лв. за 8 изтребителя. Според документацията първите самолети трябва да бъдат доставени до 2 години след подписване на договор. \"Борисов има последната дума какви изтребители ще вземем\" Докладът на комисията е внесен в Министерския съвет от министрите на отбраната и на икономиката Красимир Каракачанов и Емил Караниколов, съобщиха от военното министерство. Документът е публикуван вече и за обществено обсъждане в правителствения портал  . В проекта за решение на Министерския съвет пише, че предлага на Народното събрание  Следващата точка в проекторешението гласи предложение парламентът  Борисов чака по-добра оферта за F-16 Въпреки последната констатация в доклада, в частта му с обобщените изводи на комисията на военните експерти от оценката на получените оферти пише следното:  Реално експертната група не е дала категорична оценка на двете основни оферти, става ясно от текста, предложен за обсъждане. В него пише: От документа става ясно още, че предложенията на Швеция и Италия са обвързани с отделно сключване на договори с трети страни за пълно оборудване на машините. А цената за това не е включена в предложените оферти. Това отсъства от предложението на САЩ, която е пакетна и в нея влиза всичко. Стойността й обаче не е описана.   Друг любопитен момент е, че в проекторешението на Министерския съвет има още една точка. А тя гласи, че правителството може  В проекта за превъоръжаване на ВВС има няколко изисквания към кандидат-доставчиците на изтребителите - разсрочена схема на плащане, цена до 1,8 млрд. лева, доставка на първите машини в срок до 2 години след подписването на договора са част от тях. Информацията от последните седмици бе, че цената за F-16 е по-висока от предвидената. Освен това е възможно срокът за доставка да не бъде спазен, както стана ясно от отговори на \"Локхийд Мартин\" за \"Дневник\". Под въпрос бе и разсрочената схема за плащане. В последствие от американска страна дадоха заявка, че тези точки могат да бъдат предоговорени при междуправителствени преговори. Неотдавна вицепремиерът Красимир Каракачанов обяви, че докладът за избор на изтребител ще бъде внесен в Министерския съвет през януари. Това обаче се случи още днес - предколедно. Срокът за общественото обсъждане е до 4 януари.  Преди два дни премиерът Бойко Борисов разговаря по телефона с държавния секретар на САЩ Марк Помпео. От българска страна бе съобщено само, че разговорите са били на тема газ и сигурност. В четвъртък обаче от страна на САЩ обявиха, че в разговорите е ставало дума именно за покупката на изтребители за родните ВВС. Помпео: САЩ са готови за уточняване на продажбата на Ф-16 Борисов чака по-добра оферта за F-16 Помпео: САЩ са готови за уточняване на продажбата на Ф-16", "date": "2018.12.21", "title": "Докладът за нов изтребител: Преговаряме със САЩ за F-16"}
{"url": "http://clubz.bg/77482-poveche_ot_polovinata_svqt_e_gledal_svetovnoto_v_rusiq", "text": "Общо 3,572 милиарда души са гледали някаква част от Световното по футбол в Русия, информира ФИФА, цитирайки изследване на PMSE (\"Пъблицис медия спорт енд ентъртейнмънт\"). PMSE се опира на данни на телевизиите, които са излъчвали двубоите, и на други източници.  3,26 милиарда са избрали телевизията, а други 309,7 милиона - дигитален източник (телефон, таблет, лаптоп, компютър и т.н.). Финалът Франция - Хърватия е наблюдаван от 1,12 милиарда (884 милиона по телевизията и 231,82 млн. дигитално) души. Средно 191 млн. са гледали всеки един от 64-те двубоя, което е огромна стойност спрямо всяко друго събитие в ефира. По гледаемост Мондиалът в Русия надвишава бразилския по всички показатели. 3,04 млрд. са проследили поне три минути, което е с 10,9 процента повече, отколкото в Бразилия. 2,49 млрд. са видели поне 30 минути (1,95 млрд. през 2014 г.). Полуфиналът Англия - Хърватия е приклякъл 327,5 милиона пред екраните.", "date": "2018.12.21", "title": "Повече от половината свят е гледал Световното в Русия"}
{"url": "http://clubz.bg/77500-levski_e_izvaden_ot_evroturnirite_ako_ne_si_plati", "text": "\"Левски\" е изваден от европейските клубни турнири за следващите два сезона (2019-2020 и 2020-2021 г.) заради дългове към НАП, футболисти и клубове, съобщи УЕФА в бюлетина си за санкции, породени от финансово естество. Наказането на \"Левски\" е под условие и клубът има достатъчно време, за да го избегне - до 28 февруари от \"Герена\" трябва да се разплатят на страните (или да постигнат споразумения за разсрочване и т.н.), за които УЕФА е уведомена и постановила това да стане още на 30 септември. Има и глоба, която остава в сила при всички положения - 100 000 евро. Заедно с \"Левски\" са санкционирани още \"Вардар\" (Скопие) и \"Спортинг\" (Лисабон). Става въпрос за нарушаване на прословутото правило за финансов феърлпей. Възможно е един от казусите, заради които \"Левски\" е наказан, да е заради дълг към бившия футболист на клуба Дъстли Мюлдер. Преди броени дни български медии написаха, че от \"Герена\" са се разплатили със защитника, осъдил \"Левски\" във ФИФА за 39 000 долара още през миналата година. \"Левски\" с дело заради стадиона и два запора за хиляди левове На 22 август Клуб Z информира за дело за нестоятелност срещу \"Левски\" и два запора на сметки. Единият от тях е от футболния агент Уинстън Хаатрехт, който представлява Мюлдер. В последните дни се появиха и други информации за дела срещу \"сините\" заради борчове. Според \"Дарик\" сумата, която \"сините\" трябва да погасят до 28 февруари, не е никак малка - 1 000 040 евро. Това е установеният дълг от борда за финансов феърплей. Според информацията \"Левски\" има да дава едни 700 хиляди лева към НАП, които явно са необезпечени. 290 000 са към футболисти и още 50 000 към друг клуб. По-късно вечерта изпълнитеният директор на \"Левски\" Красимир Иванов заяви следното чрез официалния сайт на клуба:", "date": "2018.12.21", "title": "\"Левски\" е изваден от евротурнирите, ако не си плати"}
{"url": "http://clubz.bg/77491-324_mln_lv_plateni_za_da_raboti_tec_marica_iztok", "text": "Българският енергиен холдинг (БЕХ) e платил 324 милиона лева, за да закупи необходимите квоти, без които ТЕЦ \"Марица изток 2\" не би могла да работи през 2019 г. Средната цена е 21 евро за тон въглеродни емисии. Допреди година цената беше три пъти по-ниска. Енергетици протестират в Раднево заради бъдещето на \"Марица-изток\" Наред с плащанията за квотите, в Министерството на енергетиката бе подписан договор за предоставяне на по ОП \"Иновации и конкурентоспособност\". На базата на този договор е предоставен грант на компанията Ай Си Джи Би от 39 млн. евро.  Предоставянето на тази финансова помощ по думите й е стъпка напред към осигуряване на реализация на проекта, осигуряване на финансирането и даване на възможност за строителството в рамките на следващите няколко месеца. Проектът за газовата връзка с Гърция е сред седемте стратегически за Европейския съюз проекта. САЩ хвалят ЕС за интерконектора „Гърция-България“ Одобрена от енергийния регулатор е и третата фаза за разширяване на газпореносната мрежа на България от турско-българска до българо-сръбската граница, съобщи още Петкова относно мерките от актуализираната енергийна стратегия до 2020 г., които са със срок до 31 декември 2018 г. Газопроводът до Сърбия е част от евентуалната втора тръба на \"Турски поток\", която \"Газпром\" и българското правителство се надяват да мине през България. От нея зависи и съдбата на хъб \"Балкан\". \"Газпром\" не приема транзитните такси, които България иска за \"Турски поток\" САЩ хвалят ЕС за интерконектора „Гърция-България“ \"Газпром\" не приема транзитните такси, които България иска за \"Турски поток\"", "date": "2018.12.21", "title": "324 млн. лв. платени, за да работи ТЕЦ \"Марица изток\""}
{"url": "http://clubz.bg/77487-prokuraturata_otblokira_puskaneto_na_ivancheva_tq_izliza_utre", "text": "Cпeциaлизиpaнaтa пpoĸypaтypa oттeгли „ocoбeнoтo иcĸaнe“ дa ce cпpe ocвoбoждaвaнeтo нa Дecиcлaвa Ивaнчeвa, Билянa Πeтpoвa и Πeтĸo Дюлгepoв oт ĸилиятa пoд „дoмaшeн apecт“. Taĸa тpимaтa щe нaпycнaт apecтa в cъбoтa пo oбяд и тoвa вeчe e cигypeн фaĸт, пише \"Де факто\". нo тoй щe ce paзглeждa oт aпeлaтивния cъд в oбичaйнитe зaĸoнoви cpoĸoвe и пo oбичaйнитe пpaвилa – вepoятнo cлeд Hoвa гoдинa. И тoгaвa мoжe дa пocлeдвa и нoв apecт. Иванчева и Петрова пуснати - епизод 3 Cтъпĸaтa нa дъpжaвнoтo oбвинeниe e xeм изнeнaдвaщa, xeм paзyмнa, заключава правният сайт. Bчepa oт cпeцпpoĸypaтypaтa инфopмиpaxa зa пopeдния пpoтecт cpeщy пopeднoтo, тpeтo пopeд oпpeдeлeниe нa cъcтaвa нa cпeцcъдa, пpeдceдaтeлcтвaн oт Ивo Xинoв, зa „дoмaшeн apecт“ нa Ивaнчeвa и Πeтpoвa. Зa Πeтĸo Дюлгepoв тo e втopo. A в интepec нa пoдcъдимитe, зa дa нe пoвтapя пoзнaтият вeчe   c пocтaнoвeнo и cпpянo ocвoбoждaвaнe, тoзи път cъcтaвът нa Ивo Xинoв caм e „oтлoжи“ влизaнeтo в cилa нa oпpeдeлeниeтo cи дo 12 ч. нa 22 дeĸeмвpи, cъбoтa (с явния подтекст, ако искат апелативните съдии да реагират - да имат време за това, б.р.) B cъщoтo вpeмe, тoзи път мoтивитe нa cпeциaлизиpaния cъд ca изĸлючитeлнo пoдpoбни, cъпpoвoдeни c дeтaйлeн aнaлиз нa бългapcĸoтo зaĸoнoдaтeлcтвo, пpaĸтиĸaтa нa BKC и нa Eвpocъдa в Cтpacбypг. A извoдитe – нeлицeпpиятни, ocoбeнo зa aпeлaтивния cпeцcъд. Проверка: Иванчева и Петрова са върнати в ареста в нарушение на закона В рeзyлтaт – в ĸpaя нa paбoтния дeн вчepa пpoĸypop Гeopги Hиĸoлoв e дeпoзиpaл oтĸaз oт „ocoбeнoтo иcĸaнe“ зa cпиpaнe нa ocвoбoждaвaнeтo нa тpимaтa пoдcъдими. „Cлeд oбcтoятeлcтвeнo зaпoзнaвaнe c мoтивитe нa cъдa зa oтлaгaнe нa изпълнeниeтo нa oпpeдeлeниeтo и aнaлиз нa cъщитe cчитaм, чe cлeдвa дa бъдe пpepaзглeдaнo нaпpaвeнoтo ocoбeнo иcĸaнe, ĸoeтo aнгaжиpa пpoизнacянeтo нa Aпeлaтивния cпeциaлизиpaн нaĸaзaтeлeн cъд в изĸлючитeлнo ĸpaтĸи cpoĸoвe пpeдвид нaчaлoтo нa пopeдицaтa oт пoчивни дни, c oглeд пpeдcтoящитe ĸoлeдни и нoвoгoдишни пpaзници. Зa дa ce пpeдoтвpaти възмoжнocттa въззивнaтa инcтaнция oтнoвo дa ce пpoизнacя пpи ycлoвиятa нa cпeшнocт, ĸoeтo би зaтpyднилo пoдpoбнoтo зaпoзнaвaнe и aнaлизиpaнe нa мoтивитe нa пъpвoинcтaнциoннoтo oпpeдeлeниe и мaтepиaлитe пo дeлoтo, ĸaĸтo и eвeнтyaлнoтo oтдeлнo пpoизнacянe пo нaпpaвeнoтo ocoбeнo иcĸaнe, cлeдвa дa бъдe oттeглeнo нaпpaвeнoтo ocoбeнo иcĸaнe пo peдa нa чл. 343 HΠK зa cпиpaнe нa oпpeдeлeниeтo нa cъдa - пишат от прокуратурата. He бeз знaчeниe e и фaĸтът, чe нeзaвиcимo oт peшeниeтo нa втopoинcтaнциoнния cъд пo пoдaдeния пpoтecт oт CΠ, зaбaвянeтo пpи пpoизнacянeтo пo ocoбeнoтo иcĸaнe би cъздaлo oбeĸтивнa възмoжнocт зa aнгaжиpaнe нa oтгoвopнocттa нa дъpжaвaтa“. Гривните против бегълци дойдоха. Пак По-късно през деня от писмо на шефа на Областна служба „Изпълнение на наказанията“-София до председателя на Специализирания наказателен съд той го уведомява, че засега няма техническа възмоожност за изпълнение на определението от 19.12.2018 г. в частта му \"з Причината за това - както Клуб Z вече писа - е, че макар и представени съвсем наскоро, на 3 декември, поредната порция \"гривни\" против евентуални бегълци още не действат. Така не е известно какво става с условието, поставено от първоинстанционния съд - те да се приберат вкъщи, но именно с електронните устройства. Проверка: Иванчева и Петрова са върнати в ареста в нарушение на закона Гривните против бегълци дойдоха. Пак", "date": "2018.12.21", "title": "Прокуратурата \"отблокира\" пускането на Иванчева - тя излиза утре"}
{"url": "http://clubz.bg/77488-edin_ubit_pri_strelba_v_centyra_na_viena", "text": "Поне един човек беше убит и един - тежко ранен при стрелба в известен ресторант в центъра на Виена в петък, но полицията изключи терористично нападение. Мъж е застрелял двама души пред известния ресторант за шницели \"Фиглмюлер\" в сърцето на австрийската столица, след което е е избягал и се издирва в мащабна полицейска операция. Единият от застреляните е починал от раните си, а другият е в болница с опасност за живота. \n\t Австрийският всекидневник \"Ди пресе\" цитира неназовани полицейски представители, че извършителят и жертвите вероятно са чужденци. Управителят на \"Фиглмюлер\" Харалд Прохазка каза пред Ройтерс, че тримата участници в инцидента обядвали спокойно в ресторанта преди него. По предварителни данни са били произведени между пет и десет изстрела. Простреляните са намерени на местопрестъплението  в 14,30 часа българско време, каза полицията. ", "date": "2018.12.21", "title": "Един убит при стрелба в центъра на Виена"}
{"url": "http://clubz.bg/77489-v_dps_seriozno_raboteli_za_uskoreno_dogonvashto_razvitie", "text": " Ние много сериозно работим върху програма за ускорено догонващо развитие на страната. Това е нашият призив към системните партии - да направим нужното за ускореното догонващо развитие на страната. Това заяви пред журналисти в парламента председателят на ДПС Мустафа Карадайъ в коментар на словото на почетния председател на движението Ахмед Доган. Според Карадайъ всяка година думите на почетния председател се очакват от медиите, анализаторите и обществеността и това е нормално. Валери Симеонов към Доган: Дръндарска кокошка просо сънува Личности като Ахмед Доган се раждали веднъж на 100 години и страната имала нужда от такива лидери, разясни още Карадайъ.  \"Другарки и другари от Де(пе)Се-то, подкрепяме Живков, пардон - Борисов\" Попитан има ли разминаване между думите на хидролога и позицията на ДПС за предсрочни парламентарни избори Карадайъ заяви: Предколедно: Доган иска смяна на модела с \"програмен кабинет\" (ПЪЛЕН ТЕКСТ) На въпрос за промените в Закона за вероизповеданията Мустафа Карадайъ заяви, че националистите са преекспонирали темата. \"Другарки и другари от Де(пе)Се-то, подкрепяме Живков, пардон - Борисов\" Предколедно: Доган иска смяна на модела с \"програмен кабинет\" (ПЪЛЕН ТЕКСТ)", "date": "2018.12.21", "title": "В ДПС сериозно работели за \"ускорено догонващо развитие\""}
{"url": "http://clubz.bg/77492-kyurdite_preduprejdavat_che_mogat_da_zagubqt_kontrol_nad_djihadistite", "text": "Арабско-кюрдската коалиция в Сирия може да загуби контрола върху много чуждестранни джихадисти, ако турците предприемат офанзива срещу нейните сили след изтеглянето на американските войски. САЩ се изтеглят от Сирия Това предупреди днес в Париж кюрдска представителка, цитирана от Франс прес и БТА. Тя е в Париж, за да обсъди с френски официални лица ситуацията в региона след решението на Вашингтон да изтегли войските си от Сирия. Ахмад предупреди, че в случай на турска офанзива кюрдите може да се откажат от борбата срещу джихадистите и призова Франция за дипломатическа и военна подкрепа. Германското правителство съобщи, че Вашингтон не се е консултирал с него във връзка с обявеното изтегляне на американските части от Сирия, предаде Асошиейтед прес. Тръмп обясни в обръщение защо се изтегля от Сирия Говорителката Улрике Демер сподели пред репортери днес в Берлин, че Германия е предпочитала американците първо да се допитат до нейното мнение. Тя прогнозира, че решението на САЩ ще засегне динамиката на конфликта и добави, че остава да бъде свършена още много работа преди окончателната победа срещу \"Ислямска държава\". И шефът на Пентагона напуска Тръмп Тръмп обясни в обръщение защо се изтегля от Сирия И шефът на Пентагона напуска Тръмп", "date": "2018.12.21", "title": "Кюрдите предупреждават, че могат да загубят контрол над джихадистите"}
{"url": "http://clubz.bg/77501-daniq_izpravq_na_syd_zapodozrqn_za_podgotovka_na_teroristichna_ataka", "text": "Датски прокурори обвиниха 31-годишен мъж, че планирал да взриви бомби в Копенхаген и да нападне минувачи с кухненски ножове, предаде Асошиейтед прес, цитирана от БТА. Според властите подсъдимият, чието име не се съобщава, участвал в поръчването на компоненти, които щели да бъдат използвани за изработването на една или повече бомби. Той имал съучастник - Диаб Хадига, осъден от германски съд през юли 2017 г. на шест и половина години затвор. Дания подозира \"Даеш\" в убийството на две туристки в Мароко Хадига е арестуван през ноември 2016 г. в пристанищния град Путгарден в Северна Германия, докато се опитвал да се качи на ферибот за Дания. В раницата му имало 17 000 кибритени клечки, 17 батерии, фойерверки, два големи кухненски ножа и шест уоки-токита, които били поръчани от 31-годишния заподозрян. Според прокурорите фосфорът от кибритените клечки бил предназначен за бомбите.  Срещу подсъдимия и преди са отправяни обвинения - че е участвал в палежа на шиитски молитвен дом в Малмьо през октомври 2016 г. Впоследствие обаче те са били свалени, съобщават шведски медии.", "date": "2018.12.21", "title": "Дания изправя на съд заподозрян за подготовка на терористична атака"}
{"url": "http://clubz.bg/77493-koledni_koncerti_i_oshte_otbivki_v_sofiq", "text": "В последния работен ден преди празниците коледното настроение се е настанило във всяко кътче на София. По традиция трите дни на Коледа са време за семейството – но на немалко сцени у нас считат публиката за част от своето арт семейство. Редица институции ще си дадат почивка - от 24 до 26 представления няма да се играят в Народен театър „Иван Вазов“, Младежки театър „Николай Бинев“, Сатиричен театър, Театър „София“, Театър „Азарян“… Затворени за празниците ще останат още Домът на киното, „Одеон“, Музикалният театър. Кината в търговските центрове обаче ще са на разположение – в момента на екран са филмите „Бохемска рапсодия“, „Астерикс: Тайната на вълшебната отвара“, „Бъмбълби“, „Втори шанс“, римейк на коледната класика „Гринч“, „Мери Попинз се завръща“, българския „Смарт Коледа“, анимираният „Спайдърмен: В Спайди вселената“ и още. За почитателите на преживяванията на открито на 21 декември се открива ледената пързалка в езерото „Ариана“, а Коледният базар може да бъде посетен в Градската градина до 23 декември.  – 10,30 ч., Зала София и фоайе, ет. 2 на „Гранд хотел София“ ***  – 21 ч., Cush.BAR Наборът от игри включва Dixit, „Монополи“ в специална версия в стила на „Игра на тронове“, както и класическите домино, шах, табла и листчета.  – 10 ч., УниКредит Студио – Пространство за съвременно изкуство Илюстрациите, рисувани от автора, могат да се разгледат до 11 януари. ***  – 11 ч., зала „България“ С участието на Детския филхармоничен хор и солистите Любена Нинова и Георги Султанов. Ще дирижира Славил Димитров. В програмата влизат български коледарски песни и коледни песни на европейските народи, както и любими произведения от световната класика. ***  – 18 ч., зала „България“ С участието на Атанас Атанасов   и Владан Иванчев   и клавирния съпровод на Зорница Гетова. Диригент е Адриана Благоева. , уъркшоп за деца – 13 ч., „Музейко“ Децата над 7 години са поканени заедно с родителите си да изработят сами хранилка за птици, която после да поставят по дърветата в квартала си. ***  – 15 ч., „Театър 199“ С участието на Меглена Караламбова и Георги Къркеланов *** , уъркшоп за деца – 16 ч., „Музейко“ *** , постановка на Асен Блатечки – 19 ч., Театър „Сълза и смях“ С участието на Роберт Янакиев, Бойко Кръстанов, Явор Бахаров, Евелин Костова, Пламен Манасиев, Йосиф Шамли, Калоян Трифонов, Александър Сано *** , текст от Валери Петров, постановка на Касиел Ноа Ашер – 19,30 ч., „Театър 199“ С участието на Касиел Ноа Ашер, Красимира Кузманова, Лилия Маравиля и Стефка Янорова", "date": "2018.12.21", "title": "Коледни концерти и още отбивки в София"}
{"url": "http://clubz.bg/77490-papata_prizova_pedofilite_v_katolicheskata_cyrkva_da_se_predadat", "text": "Папа Франциск призова свещениците, които са насилвали сексуално малолетни, да се предадат, предаде Ройтерс. Според Ватикана папата за първи път  , който влошава доверието в Католическата църква.  300 католически свещеници насилили поне 1000 деца в САЩ Изявлението на Франциск идва два месеца преди извънредна среща на върха, на която ще присъстват ръководителите на около 110 епископски конференции и десетки експерти и ръководители на религиозни ордени във Ватикана. Те ще обсъждат сексуалното насилие в Църквата. Време е за #MeToo и в Католическата църква В други години Франциск използваше коледното обръщение, за да осъди случаите на корупция и лошо управление на Курията. Този път той се концентрира върху световната криза на сексуалното насилие. Когато в миналото папата е отправял подобни обещания за нетолерантност, пострадалите групи го осмиваха, като казваха, че Църквата трябва да излезе с ясна политика, за да принуди отговорните епископи за лошото справяне с насилствените случаи да си понесат последствията. Според тези групи срещата през февруари трябва да доведе до това. В обръщението си Франциск призна, че Църквата е извършвала сериозни грешки в миналото, но обеща да превърне  , както от Църквата, така и от света въобще. Именно Франциск допусна подобна грешка по-рано през тази година, когато първоначално яростно защити епископ от Чили, който бе обвинен, че прикрива случай на насилие. По-късно папата проведе разследване и прие оставката му, както и на други прелати от Чили. Време е за #MeToo и в Католическата църква", "date": "2018.12.21", "title": "Папата призова педофилите в Католическата църква да се предадат"}
{"url": "http://clubz.bg/77469-v_navecherieto_na_2019_a_povecheto_bylgari_optimisti", "text": "Опитимизъм владее 60,2% от българите в края на отминаващата 2018 г. - те имат усещането, че през 2019 г. животът им ще се подобри. Това сочат данните от проучване на \"Барометър\", проведено в периода 12-19 декември сред 832 пълнолетни българи чрез телефонно интервю, съобщи Нова телевизия. 20,8% не очакват промяна през следващата година, а 16,6% смятат, че животът им ще се влоши. Само 2,4% от анкетираните не могат да преценят и да дадат отговор. За 51,2% от анкетираните най-значимото събитие си остава българското европредседателство, което премина в изцяло положителен тон и помогна дори на по-скептично настроените да приемат, че България е активен член на ЕС. Въпреки позитивното отношение към ЕС голяма част от българите оценяват високо отстояването на традиционните за обществото ни ценности, като дават положителна оценка - 43,9%, на отхвърлянето на Истанбулската конвенция. 38,7% посочват като положително събитие твърдата държавна позиция спрямо пакта за миграцията на ООН. Сред позитивните впечатления на анкетираните за 2018 г. се нареждат и вътрешнополитически събития. 29,3% споделят, че одобряват повишаването на доходите. Законодателните промени, засягащи хората с увреждания, също се нареждат сред списъка с положително оценени събития според 14,8% от анкетираните. 70,7% от включилите се в проучването си пожелават лична реализация и успехи през новата година. 59,6% си пожелават по-добро и стабилно здраве, а 57,7% - повишаване на доходите. 43,9% поставят близките си и семейното щастие на първо място, а 37,4% си пожелават късмет. 35,9% пък се надяват на повече сигурност и стабилност през 2019-а. 38,2% от анкетираните заявяват, че ще следят с интерес кампанията и резултатите от предстоящите местни избори, а 36,1% се интересуват от изборите за Европейски парламент през 2019-а. 25,7% ще следят предстоящи международни спортни събития, на които страната ни е домакин.", "date": "2018.12.21", "title": "В навечерието на 2019-а: повечето българи - оптимисти"}
{"url": "http://clubz.bg/77461-trymp_vyzpq_v_kyntri_agrarnata_si_reforma_video", "text": "Минути преди да подпише мащабен закон за селското стопанство, президентът на САЩ Доналд Тръмп публикува в туитър видео, в което е облечен като фермер и пее с цяло гърло заедно с актрисата Меган Мълали, предадоха Франс прес и Асошиейтед прес, цитирани от БТА. Видеото е от церемонията за връчване на наградите \"  през 2006 г., а песента е от телевизионния сериал \"Зелени пространства\" (Green Acres). В клипа нюйоркският магнат е облечен с тениска, син гащеризон и сламена шапка и държи вила за сено. Целта му е да рекламира селскостопанската реформа за 867 милиарда долара, приета от американския Конгрес.     В сериала, излъчван между 1965 и 1971 г., се разказва за нюйоркски адвокат и съпругата му, които отиват да живеят във ферма, защото животът в града им е омръзнал. Това не е първата подобна изява на Тръмп в туитър. През ноември той публикува своя снимка и под нея емблематичната фраза от филма \"Игра на тронове\", леко променена: \"Санкциите идват\" (Sanctions are coming на английски), имайки предвид възстановяването на санкциите срещу Техеран. И шефът на Пентагона напуска Тръмп Снощното му аграрно послание беше засенчено до известна степен от новината за оставката на министъра на отбраната на Джим Матис - поредния от президентския екип, който напуска кораба на Тръмп, отбелязва АФП.", "date": "2018.12.21", "title": "Тръмп възпя в кънтри аграрната си реформа (ВИДЕО)"}
{"url": "http://clubz.bg/77452-trymp_izostavi_siriq_koq_e_sledvashtata", "text": "Свидетели сме на американски изолационизъм в действие. Този наглед академичен термин може да означава просто предателство и цинизъм. Това прави спрямо сирийската демократична опозиция и спрямо свободния свят президентът на САЩ Доналд Тръмп, като изтегля войските си от Сирия. Тръмп казва, че оставя Сирия на Русия, Турция и Иран Той дава карт бланш на кървавия диктатор Башар Асад да възстанови изцяло властта си над страната и да ликвидира опонентите си във физическия смисъл на думата. Упълномощава го да направи това напълно безпрепятствено с руска подкрепа. Признава успеха на Русия да задържи Сирия като своя крепост в Близкия изток в съюз с другия съюзник на Асад – Иран. Оттам благославя подкрепяната от Иран и воюваща на страната на Асад в Сирия терористична групировка “Хизбула” да продължава да тероризира целия регион, включително в седалището си Ливан. Тръмп развързва и ръцете на турския президент Реджеп Тайип Ердоган да се разправи подобно на врага си Асад със сирийските кюрди. Накратко, изтеглянето на САЩ е сигнал по-силните в региона да изколят по-слабите. То е и сигнал, че ангажименът на САЩ към принципи и ценности, привързаността им към определен световен ред, напускат международната политика. Вашингтон вече се  съобразява само с краткосрочни интереси и с  Номерът на диктаторите може да мине, виновните за военни престъпления и престъпления спрямо човечеството, за употреба на химическо оръжие, за безпрецедентната миграционна криза, стотиците хиляди убити и ранени, за милионите прокудени от домовете си ще останат без възмездие. Американското изтегляне от Сирия е капитулация на свободния свят, когото САЩ представляваха до Тръмп.  Нейните горчиви практически и морално-политически плодове светът тепърва ще вкусва. Най-циничното в американското измъкване по терлици през задния вход е “жанрът” на обявяването му – нещо средно между политическа бурлеска и сапунена опера в Туитър:  то следва от “победа” над групировката “Ислямска държава”. Представям си как четат тази социална мрежа лидерите, за чиито страни досега Америка е била надежда и опора.  . Кой ли утре ще прочете в Туитър три-четири бодряшки реда, че САЩ са зачеркнали страната му, защото Тръмп трябва “да направи Америка отново велика”. Всъщност – да спечели още един мандат от гласоподавателите, които биха приели всичко, стига то да не задръства движението по техните пътища. Победа над \"Ислямска държава\" има само в туитовете на Тръмп. Дори Путин дипломатично се усъмни в това, като посочи опасността лишените от териториалните си владения джихадисти да се върнат в страните си на произход и да продължат терора. Тези страни обаче не са отвъд Атлантика. Те са в Европа, на Балканите, в Близкия изток, Средна Азия. Те ще ядат “великата” попара на Тръмп. Едно от най-важните неща, които трябва да видим, докато гледаме какво става наоколо днес, е кой приветства американското решение:  Демократичният свят е разочарован и разтревожен. Българският извод от това е: Европа не е просто най-добрият ни приятел. Тя е единственият ни приятел. И ни трябва Европа, която може да разчита изцяло на себе си. Не включително, а особено в сигурността и отбраната. Солидарността отвъд Атлантика повече не e гарантирана.", "date": "2018.12.21", "title": "Тръмп изостави Сирия. Коя е следващата?"}
{"url": "http://clubz.bg/77485-oshte_57_miliarda_za_stenata_mejdu_sasht_i_meksiko", "text": "Камарата на представителите на американския Конгрес одобри временен бюджет, който предвижда $5,7 млрд. да бъдат отделени за стена по границата с Мексико. Тръмп vs демократите: ще има ли стена по границата с Мексико? \"За\" гласуваха 217 конгресмена, а против - 185. Сега предстои и Сенатът да одобри временния бюджет. По време на предизборната си кампания Доналд Тръмп да построи стена по границата с Мексико, за да спре потока нелегални мигранти. Американският президент посочи, че ще откаже да подпише проекта за бюджет, ако не включва разход за строителството на стената. Тръмп подписа за стената. Мексико каза: Няма да платим От своя страна представители на Демократическата партия заявиха, не няма да одобрят бюджет, в който са предвидени разходи за строителството на стената. Ако Сенатът не одобри бюджета, от утре, събота, американското правителство ще остане без финансиране и част от държавните служители ще останат без финансиране и ще бъдат принудени да излязат в отпуск. Тръмп подписа за стената. Мексико каза: Няма да платим", "date": "2018.12.21", "title": "Още $5,7 милиарда за стената между САЩ и Мексико "}
{"url": "http://clubz.bg/77477-belgijskiqt_premier_sharl_mishel_ostava_slujeben_do_izborite_prez_maj", "text": "Белгийският крал Филип изключи днес перспективата за предсрочни избори в страната след оставката на премиера Шарл Мишел по-рано през седмицата. Той натовари Мишел със задачата да оглави правителство, което да се заеме с текущите дела до изборите на 26 май догодина, предадоха световните агенции, цитирани от БТА. Белгия преживява политическа криза от две седмици. Тя започна след решението на фламандските националисти да изтеглят своите министри от кабинета заради подкрепата на Белгия за глобалния пакт на ООН за миграцията. Така се стигна до оставката на Мишел, обявена от него пред парламента във вторник. Мишел е либерал, франкофон и оглавяваше коалиционно правителство, в което влизаха още нациoналистите от Новия фламандски алианс и фламандските християндемократи.", "date": "2018.12.21", "title": "Белгийският премиер Шарл Мишел остава служебен до изборите през май"}
{"url": "http://clubz.bg/77468-otkradnaha_kolata_na_prosledqvasht_i_podslushvasht_%E2%84%961_v_dyrjavata_cvetan_kitov", "text": "Откраднат е служебният автомобил на шефа на Държавната агенция \"Технически операции\" (ДАТО) Цветан Китов, информира бТВ. Кражбата е станала в нощта срещу понеделник, 17 декември. Колата продължава да е в неизвестност, а крадците се издирват, потвърждават от МВР. Бетонира ли ГЕРБ шефа на подслушванията? Според медийни публикации Цветан Китов паркирал чисто новия \"Ленд Ровър Дискавъри\" пред блока си в кв. \"Света троица\" Директорът на ГД \"Национална полиция\" Христо Терзийски посочва пред медията, че е отнет автомобил, който е собственост на юридическо лице - Държавната агенция \"Технически операции\". . Разследването се води в Трето районно управление на СДВР. Из доклад за СРС през 2017 г.: ДАНС отказва документи, прокуратурата мълчи От \"прибирането\" на всички СРС в една служба - ДАТО, през 2013 г. неин шеф неизменно е Китов. Той имаше важна роля, като свидетелства в полза на обвиняемите по делото \"Червей\". Из доклад за СРС през 2017 г.: ДАНС отказва документи, прокуратурата мълчи", "date": "2018.12.21", "title": "Откраднаха колата на Проследяващ и подслушващ №1 в държавата Цветан Китов"}
{"url": "http://clubz.bg/77484-indeks_na_bolnicite_13_ot_rajdaniqta_prez_2018_g_s_uslojneniq", "text": "Общо 58 237 са били ражданията в страната ни през изминалата година. Те са осъществени в 108 болници в цялата страна. Не всички от тях обаче спазват изискванията за тази дейност, заложена в Медицинския стандарт по Акушерство и гинекология (АГ). Това показват изводите на „Индекс на болниците“*, направени на база данните на НЗОК за дейността на лечебните заведения през 2017 г. 11 са болниците в страната, в които са се извършвали раждания, въпреки че броят на тази дейност е бил под санитарния минимум от 80 за година. Общо 17 са лечебните заведения в цялата страна, в които има над 1000 раждания а година. Те са разположени в големите областни градове – София, Пловдив, Бургас, Русе, Варна, Плевен, Ст. Загора, Сливен. Сред тези болници има както държавни, така и частни и общински. Почти половината от ражданията у нас се извършват не по нормален път, а чрез секцио, сочат още цифрите. От всички 58 237 раждания 45% са направени чрез Цезарово сечение. Делът му в различните болници обаче не е еднакъв. Той варира от 0 до близо 90% в някои лечебни заведения. Като цяло процентът на ражданията със секцио е по-висок в частните лечебни заведения. Освен Цезарово сечение в страната са се извършили и 428 раждания с форцепс. Броят им е по-голям в публичните лечебни заведения. Първи индекс на болниците в България - кардиология, неврология, онкология Общо 7486 са били недоносените бебета, които са се родили през 2017 г. у нас. Тяхното тегло е било под 2500 гр. Въпреки че броят на болниците с отделения по Неонатология у нас е над 80, грижи за най-малките бебета – под 1499 гр., могат да се полагат в 38 от тях. Близо една трета от ражданията у нас са завършили с някакви усложнения и се е наложило полагането на допълнителни грижи за бебета, показват още данните. Над 19 хил. са били бебетата над 2500 грама., за които се е наложило осъществяването на диагностика и лечение. Под един процент – 0,57%, са били бебетата, починали при раждането.", "date": "2018.12.21", "title": "Индекс на болниците: 1/3 от ражданията през 2018 г. - с усложнения"}
{"url": "http://clubz.bg/77460-vsichki_s_konsensus_za_zakon_za_veroizpovedaniqta_bez_patriotite", "text": "Консенус между ГЕРБ, БСП, ДПС и \"Воля\", както и между представителите на всички основни вероизповедания в страната. Това постигна Народното събрание днес в последния си работен ден преди коледните празници, гласувайки промени в Закона за вероизповеданията. Извън консенсуса останаха само \"Обединените патриоти\" - по простата причина, че нито едно от предложенията им в законопроекта не беше прието. Малкият коалиционен партньор във властта си беше извън разбирателството от самото начало - затова и първоначално имаше два проекта за изменения в закона  - \"патриотичен\" и на останалите парламентарни групи. И макар и двата да бяха приети на първо четене - идеите от този на националистите не бяха подкрепени от никого. Идеите на ГЕРБ, ДПС и БСП бяха сериозно ревизирани, но в крайна сметка останаха текстове, по които като цяло няма сериозни възражения от основните вероизповедания, начело с   и т.н.  ГЕРБ, БСП и ДПС с общ проект: пари за вероизповеданията по модела на партиите - според броя вярващи Закон за вероизповеданията \"Каракачанов\": молитви само в храма, на български и само с диплома  От закона в крайна сметка отпаднаха   а също и идеята:  всяка година, забраната чужди граждани да участват в богослужения (освен по изключение, допуснато изрично от дирекция \"Вероизповедания\" към Министерския съвет) и т.н. Не бяха приети и исканията на \"патриотите\" да се записват текстове за \"религионен радикализъм\", защото според самите представители на вероизповеданията - в това число и Светия синод, това определение е оксиморон. Регистрацията на вероизповедания и парите станаха и причина за скандал при гласуването, в основата на който бяха депутатите от \"Обединени патриоти\".  Първият текст, срещу който въстанаха в залата днес, бе отпадането на изискването за регистрация на вероизпоредание, което предвиждаше подписи от минимум 300 в единия вариант и минимум 3000 български граждани във втория вариант.  \"Патриотите\" обявиха, че в момента регистрирани са 176 такива и   \"Мишена\" на искането им обаче не са тези регистрации - те по-скоро щяха да засегнат най-вече протестантската общност.  \"Ще закрият\" ли идеите за вероизповеданията Католическата и Арменската църква? Въпреки че и Светият синод настояваше за изисквания за регистрация, а от ГЕРБ и ДПС първоначално бяха склонни да подкрепят това - но да се отнася само за бъдещето, изобщо въвеждането на нови изисквания отпадна. Това бе и консенсусът в работата група с участието на всички вероизповедания, която подготвяше текстовете за окончателно гласуване. Първоначално при първото четене идеята бе пари от държавата да получават само тези, които имат последователи над 1% от населението. На практика това значеше само Православната църква и мюсюлманското вероизповедание. В крайна сметка се реши субсидия да има за всички. Тя се определя всяка година с приемането на Закона за държавния бюджет. За тези вероизповедания, зад които стоят над 1 на сто от гражданите, парите ще са по 10 лв. на последовател (по данните на НСИ). Принципът е подобен на този при политическите партии - те получават пари на глас на парламентарни избори, ако имат над 1 на сто от бюлетините и не са в извънпарламентарна коалиция. Тъй като при това положение сумата за БПЦ би станала над 40 млн. лв - предложението бе да се сложи \"минимум\" от 15 млн. лв. В тази хипотеза към днешна дата - броят на последователите да е достатъчен, за да се надхвърли 15 млн. лв. субсидия, е само Българската православна църква.  Не така обаче разтълкуваха текстовете от \"Обединени патриоти\", според които можело да има тълкуване, че сумата ще важи и за мюсюлманите и субсидията в крайна сметка би зависела от това кой управлява и кой пише бюждета за съответната година. Юлиан Ангелов (ВМРО) повишаваше от трибуната тон до фалцет. Той обвини ГЕРБ, БСП и ДПС в сговор и нарече закона - и заради други неприети идеи на \"патриотите\",    и  Опитите на Йордан Цонев от ДПС и на Данаил Кирилов от ГЕРБ да рязяснят недоразумението удариха на камък.  В резултат \"Обединени патриоти\", така и така останали извън консенсуса, напуснаха демонстративно пленарната зала. Веднага след това депутатите и от трите партии в коалицията - Валери Симеонов, Валентин Касабов, Искрен Веселинов и Павел Шопов свикаха извънреден брифинг за журналистите, за да обявят мотива си. И той може да бъде синтезиран в две думи:  , допълни депутатът на Красимир Каракачанов. Павел Шопов („Атака“) пък подчерта, че предложенията на „патриотите“ по този закон, които са минали през зала, са минали „с триста зора“. Шопов заподозря „тежка сделка“ и „схема“ между ГЕРБ, ДПС и БСП – също като Валери Симеонов.  Духовните училища и висшите духовни училища, може да се финансират от регистрираното вероизповедание, по чието искане са открити. Финансирането е за издръжка на дейности по обучение, за стипендии на учениците, за ученици, настанени в общежитие и за поддръжка на материалната база. Министерството на образованието също ще може да финансира утвърдени от него образователни програми, които вероизповеданията да осъществяват извън училищната среда. Регламентирани са и размерите на заплатите на свещенослужителите и служителите на религиозните институции, които се изплащат от държавната субсидия на вероизповеданията.  Вероизповеданията могат да организират публична дейност и извън молитвените си домове. В тези случаи не могат да бъдат използвани технически средства или звукови устройства, освен при провеждане на обществени прояви, празници и чествания. Всяка година до края на февруари в Дирекция \"Вероизповедания\" към Министерския съвет ще трябва да бъде предоставян списък на молитвените домове, храмовете и манастирите, предназначени за публични религиозни обреди. Те ще се водят в регистър.  Закон за вероизповеданията \"Каракачанов\": молитви само в храма, на български и само с диплома  \"Ще закрият\" ли идеите за вероизповеданията Католическата и Арменската църква?", "date": "2018.12.21", "title": "Всички с консенсус за Закон за вероизповеданията. Без \"патриотите\""}
{"url": "http://clubz.bg/77471-glasoviqt_asistent_na_google_razbira_vsichki_vyprosi", "text": "Предколедно венчър-капиталистите от Loup Ventures са решили да тестват най-новата категория джаджи - гласовите асистенти. Компанията е направила тестове с умни колонки на топ-компаниите в бранша - Amazon, Google, Microsoft и Apple. Става дума за небезизвестните устройства и съответните софтуери за разпознаване на глас - Amazon Echo (Alexa), Google Home (Google Assistant), HomePod (Siri) и Harman Kardon Invoke (Cortana на Microsoft). Amazon Echo Dot - умният домашен асистент за 50 долара Несъмнен победител е Google Assistant, който е разбрал всеки един от общо 800-те въпроса. Но е отговорил правилно на 87,9% от тях. И другите устройства могат да се похвалят с високо ниво на разбиране - Siri е проумяла 99,6%, Cortana - 99,4%, а Alexa - 99%. Виртуалната дама на Apple е отговорила правилно на 74,6% от въпросите, тази на Amazon - на 72,5%, а с най-нисък резултат е вградената във всеки Windows Cortana - 63,4%. По отношение на местните забележителности, навигацията и командите Siri например се справя почти толкова добре, колкото и Google Assistant. Cortana има сериозен проблем с комерсиалните въпроси, категория, която е затруднила всички. Добрата новина е, че всички устройства и асистенти показват напредък като цяло спрямо миналогодишния тест. Важно е да се има предвид, че възрастта и широтата на употребата на гласовия асистент също играе важна роля.", "date": "2018.12.21", "title": "Гласовият асистент на Google разбира всички въпроси"}
{"url": "http://clubz.bg/77479-povecheto_fenove_na_real_madrid_ne_iskat_joze_mourino", "text": "Огромна част от феновете на \"Реал\" (Мадрид) са срещу връщане на Жозе Моуриньо като старши треньор, показва анкета на вестник \"Марка\". В началото на тази седмица Специалния беше уволнен в \"Манчестър Юнайтед\" и веднага тръгнаха спекулации, че босът на \"белите\" Флорентино Перес иска да го назначи още от лятото. На въпрос в електронното издание на един от най-големите спортни всекидневници в света кой искат да е следващият треньор на \"лос меренгес\", само 37 процента са посочили един от възможните отговори - Жозе Моуриньо. Моуриньо проговори: Продължаваме напред Останалите 63 на сто са избрали \"друг\". Сега наставник на най-успелия футболен клуб в света е аржентинецът Сантяго Солари. Той тренираше втория отбор и застана на мястото на уволнения Юлен Лопетеги. След кратък изпитателен срок Солари получи статута \"постоянен\" и договор до юни 2020 г.  Гарет Бейл прати \"Реал\" на финал с хеттрик (СНИМКИ) Утре младият треньор, който защитаваше екипа на \"Реал\" и като футболист, може да спечели първото си отличие на Световното клубно първенство в Абу Даби. \"Белите\" играят финал срещу местния \"Ал Аин\" и всичко друго, освен победа, ще се приеме като тотален провал. Онзи ден \"Ел Паис\" написа, че Перес е готов да изкуши Моу с 20 милиона евро годишна заплата и да му отпусне огромна сума за трансфери. Босът може и да не е взел решение още, но е ясно, че има опция при условие, че треньор с визитката на Жозе е свободен. Някои мадридски медии твърдят, че само голям успех - титла на Испания и (или) спечелване на Шампионската лига, може да бетонира Солари. \"Реал\" е на осминафинал срещу \"Аякс\" в евротурнира и на 5 точки от лидера \"Барселона\" в Примера. Жозе беше начело на \"белите\" в периода 2010-2013 г., които под негово ръководство спечелиха по веднъж титла и купа на Испания. След третия сезон Перес го уволни, но двамата запазиха добри отношения. Гарет Бейл прати \"Реал\" на финал с хеттрик (СНИМКИ)", "date": "2018.12.21", "title": "Повечето фенове на \"Реал\" (Мадрид) не искат Жозе Моуриньо"}
{"url": "http://clubz.bg/77450-drugarki_i_drugari_ot_depese_to_podkrepqme_jivkov_pardon_borisov", "text": "Станалото вече традиционно новогодишно слово на почетния председател на ДПС Ахмед Доган провокира коментари в социалната мрежа. Предколедно: Доган иска смяна на модела с \"програмен кабинет\" (ПЪЛЕН ТЕКСТ) Ето какво смята зам.-шефът на ДСБ и член на ръководството на \"Демократична България\" Радан Кънев: Ето и коментара на политолога Евгений Дайнов:  ", "date": "2018.12.21", "title": "\"Другарки и другари от Де(пе)Се-то, подкрепяме Живков, пардон - Борисов\""}
{"url": "http://clubz.bg/77458-dqdo_koleda_donese_na_yulen_i_vodite_na_pirin", "text": "Вече се превърна в традиция управленски решения, касаещи националните паркове и в частност парк „Пирин“ да се правят предпразнично, по Коледа – когато вниманието на обществеността е успано. След като точно преди година по време на последното си заседание за 2017-а Министерският съвет измени Плана за управление на „Пирин“ и се готвеше да предложи на тъмно промяна и в концесионния договор с „Юлен“ АД, тази Коледа нещо подобно направи и парламентът. Като даде възможност за нарушаване на естественото състояние на водните площи в парка. Така управляващите дадоха водата на Пирин на Марк Жирардели. Финална битка за строителството в \"Пирин\". ВАС даде ход на делото Това посочват от екокоалицията   А поводът е направените в „12 без 5“ изменения в Закона за защитените територии. В дневния ред на Народното събрание за последната му работна седмица преди коледната ваканция бе включено и второ четене на Закона за чистотата на атмосферния въздух. Дотук добре. Но в последния момент двама от депутатите на „Обединени патриоти“ – Борис Ячев (НФСБ) и Атанас Стоянов (ВМРО) правят предложение с преходните и заключителни разпоредби да се направят изменения и в Закона за защитените територии (ЗЗТ) в частта, указваща какво е забранено да се прави в националните паркове, какъвто е „Пирин“.   Но е практика чрез преходните и заключителни разпоредби на един закон да се правят съществени изменения в други закони, които изменения нямат никакви допирни точки с отворения първоначално за ремонт нормативен акт и не на последно място - така не минават дори обществено обсъждане. Ден 2 от решението за Пирин: \"Знаят ли министрите какво са гласували?\" Сега в ЗЗТ изрично се посочва: Това, което двамата „патриоти“ предложиха, а депутатите гласуваха, бе към тази забрана да се добави изключението  Апропо, в същия член 21 на ЗЗТ изрично е записано и че се забраняват  Дадоха Жирардели и 10 екоминистри на ДАНС и КПКОНПИ Според „За да остане природа“ това решение ще открехне вратата  Въпреки че според горецитирания текст от закона водохващанията извън тези за питейни нужди да са забранени, в Пирин явно има изключение – защото по документи, според разрешителните на Басейнова дирекция, съоръжението за изкуствен сняг на „Юлен“ си действа и прави точно такива водовземания. Цацаров пише до Борисов: Променете договора с \"Юлен\" (ПЪЛЕН ТЕКСТ) Отделно с изменения в „12 без 5“ от правителството План за управление на природния парк  . След дълги протести министърът на екологията Нено Димов реши да оправдае решението, като обясни, че то касае не строителство на територията на парка, а само даването на възможност да се правят водохващания за питейни нужди, както е разписано в ЗЗТ. Въпреки това тричленен състав на Върховния административен съд, който гледа делото за плана за Пирин, обжалван от природозащитниците, също посочи в решението си, че изменението на кабинета не дава гаранции, че водохващанията ще служат само за питейни нужди. МОСВ обжалва пред петчленен състав на съда. Симеонов скача от бургаския мост с релса на врата, ако ВАС го пореже за Пирин По думите му целта е разширяване на ски трасетата.  Оттам се заканиха, че ще уведомят Европейската комисия за нарушение на Директивата за местообитанията. Този режим за водите в Национален парк Пирин касае три защитени зони от европейската екологична мрежа Натура 2000 и нито един кв.м. извън тях, поради което неговата промяна трябва да бъде предшествана от оценка за съвместимост с мрежата, посочват от \"За да остане природа в България\". Ден 2 от решението за Пирин: \"Знаят ли министрите какво са гласували?\" Дадоха Жирардели и 10 екоминистри на ДАНС и КПКОНПИ Цацаров пише до Борисов: Променете договора с \"Юлен\" (ПЪЛЕН ТЕКСТ) Симеонов скача от бургаския мост с релса на врата, ако ВАС го пореже за Пирин", "date": "2018.12.21", "title": "Дядо Коледа донесе на \"Юлен\" и водите на Пирин"}
{"url": "http://clubz.bg/77459-ochakvano_bojko_rashkov_vyn_ot_kontrola_na_srs", "text": "Очаквано - недолюбваният от управляващите от ГЕРБ, както и от прокуратурата председател на Бюрото за контрол за контрол на специалните разузнавателни средства (СРС)   Днес в последния си работен ден преди празниците Народното събрание избра нов състав на органа, който трябва да бди за спазването на закона при искания и провеждане на подслушвания, проследявания, ровене в трафични данни и т.н. от службите. Рашков бе номинация на Славчо Велков от БСП. За всеки случай левицата имаше и още една кандидатура - защото беше сигурно, че споменатата няма да мине.  ГЕРБ, \"Обединени патриоти\" и ДПС се въздържаха при гласуването за Рашков. Едва двама депутати имаха твърда позиция \"против\" кандидатурата. Това обаче няма значение - тя бе отхвърлена без особени дебати. Само Велков изтъкна качествата на доцента по наказателен процес и бивш шеф на Националното следствие и бивш кандидат за главен прокурор. Самият Рашков отдавна е трън в очите на властта заради доклади на Бюрото, в които се казва, че има злоупотреби със СРС. Той влезе в сблъсък с прокуратурата заради това, че отказва информация, за да бъдат контролирани СРС, и заради това, че има засечени течове на СРС към определени медии. Рашков и главният прокурор Сотир Цацаров си разменяха и публични обвинения.  Бойко Рашков: СРС изтичат от прокуратурата към определени медии Цацаров: Бойко Рашков е любопитен да чете СРС-та Останалите номинации си бяха безпроблемно гласувани. В Бюрото за контрол на СРС бе избран досегашният му член   Той е юрист, бивш депутат от \"Атака\", сега номинация на \"Обединени патриоти\".  ГЕРБ предложи също действащ контрольор на подслушванията -  . Втората номинация на социалистите е  - също и досега член на институцията. \"Воля\" издигна   - кадър на НСС от 1999 г. До момента е заемал позицията началник-отдел \"Организация и ръководство на дейността на структурата\" в ДАНС. Той оглави органа. Най-интересна е номинацията на ДПС -   Той ще бъде зам.-председател. От биографията на Желязков става ясно, че от 2009 г. до момента е несменяем в съвета на директорите на държавния ТЕЦ \"Марица-изток 2\". Той остава на поста въпреки честите смени на правитествата в годините. От далечната 1981-ва до 2007 г. пък е бил служител на службите за сигурност. В официалната биография липсва детайлът, че Желязков е бил щатен служител на Държавна сигурност. Справка в базата данни на Комисията по досиетата показва, че името е било обявено и при проверката на състава на МВР, на държавните агенции и на енергийните държавни дружества за принадлежност към бившите тоталитарни служби, но и при проверката на кредитополучателите и на гражданите с влогове във фалиралата Корпоративна търговска банка (КТБ). За около 2 години - 2007-2009 г., кандидатът да контролира СРС е работил и в Държавния резерв, включително и като председател. Фигурира и като част от дружеството Ай Си Джи Би, което отговаря за газовата връзка с Гърция. Медийни публикации през годините свързват името на Желязков с това на депутата от ДПС и бизнесмен Делян Пеевски. Кадър на ДС, описван като близък до Пеевски, може да контролира подслушванията Че окончателният състав на Бюрото за контрол на СРС ще бъде този стана ясно още при изслушванията на кандидатите в ресорната парламентарна комисия преди седмица. заяви тогава отхвърленият днес Рашков. И обвини колегите си, че отказват да приемат дневния ред на седмичните заседания, не ходят на проверки в последната година, а по време на целия мандат тримата са отсъствали от работа по близо 400 работни дни. В бюрото царяло \"мълчание\" и \"безделие\". Поради тази причина нито един гражданин през 2018 г. не е бил уведомен, че е бил подслушван незаконно. Едва 10-15% от планираните проверки на институции са били изпълнени, обясни Рашков. Рашков твърди, че колегите му блокират работата. Опитите да провери дали обвиняем по дело в Специализирания съд е бил незаконно подслушван са били спрени от останалите. При изслушването си останалите кандидати като цяло избегнаха да се спречкват с председателя си, макар че Огнян Стоичков тогава отбеляза, че е принуден от самото начало на мандата да си говори с Рашков с писма. Илко Желязков и преди седмица не участва в спора и само прочете представянето си, а после прочете отговорите на формалните въпроси като това - какви са важните качества на един член на бюрото. Депутатите не му обърнаха повече внимание. Цацаров: Бойко Рашков е любопитен да чете СРС-та Кадър на ДС, описван като близък до Пеевски, може да контролира подслушванията", "date": "2018.12.21", "title": "Очаквано: Бойко Рашков вън от контрола на СРС"}
{"url": "http://clubz.bg/77455-po_bibliotekite_shte_gi_poznaete", "text": "   е истинско архитектурно бижу, което показва как би трябвало да изглежда една библиотека през XXI век. Ако все още беше жив Хорхе Луис Борхес, един от най-влиятелните испаноезични писатели, вероятно щеше да намери в „Ооди“ категорично доказателство, че е имал пълното право да си представи рая като библиотека. Разположена срещу сградата на парламента, новата библиотека е на три етажа, всеки от които се различава от останалите по дух и предназначение. Първият етаж разполага с места за срещи и забавления като кафене, ресторант, кино, многофункционална зала и пространство за ранно детско обучение. Вторият етаж е перфектното място за всички малки и големи с творчески заложби, тъй като включва зала с умни стъклени стени, студия, кабинет за свирене на музикални инструменти, кабинет с медийна техника, зали за учене и групова работа, 3D скенери, шевни мащини и т.н. На третия етаж, който се доближава най-много до традиционните библиотеки, ще намерите 7 зали за четене, наречени (съвсем уместно) „оазиси“, и около 100 000 книги, вестници и списания. „Ооди“ наподобява търговски център, но с две важни уточнения: тя е безплатна и провокира посетителите да търсят знания вместо ненужни аксесоари и повърхностни забавления. Така тя утвърждава знанието като върховна ценност и подтиква хората да учат, да творят и да използват времето си пълноценно. За онези, които следят развитието на Финландия, изграждането на библиотека за близо 100 милиона евро надали е изненадващо. Северноевропейската страна отдавна инвестира значителни средства в образование и култура, тъй като местните хора смятат тези сфери за ключ към изграждането на едно демократично и прогресивно общество. От една страна, с изграждането на подобен културен център в сърцето на Хелзинки финландските управляващи заявяват, че библиотеките са изпълнявали, изпълняват и ще продължават да изпълняват важни социални функции. Те осигуряват достъп до общи и специализирани знания (офлайн и онлайн), помагат на хората при търсенето на работа или информация за здравни услуги, организират компютърни и други курсове, представяния на книги и филмови прожекции и предлагат занимания за деца и младежи. Всичко това автоматично превръща библиотеките в безценни градски средища, които помагат на хората да се усъвършенстват и да намират съмишленици без оглед на възраст, пол, етническа и религиозна принадлежност, образование и финансово положение. От друга страна, „Ооди“ разбива на пух и прах традиционните представи за библиотека и свързаните с тях клишета за рушащи се и забулени в прах сгради. Възприемането на библиотеките единствено като места за четене и третирането им като отломки от миналото е несправедливо и неуместно. Технологичната революция не прави библиотеките излишни. Вместо това компютрите, таблетите, смартфоните, 3D скенерите и всички други джаджи подтикват библиотеките да подобряват и обогатяват услугите и преживяванията, които предлагат.   Замислете се: какво по-вдъхновяващо място може да има за малки и големи от библиотека с функционалностите на читалище, училище, галерия и център за забавления, която създава усещане за хармония, свобода и динамика, познати ни от снимките на бляскавите офиси на технологични компании като Google! Един толкова величествен храм на знанието прави невъзможно ученето да бъде скучно. Мнозина ще кажат: „За богата и уредена държава като Финландия е съвсем нормално да инвестира милиони в образование и култура, в това число и в библиотеки.“ Да, Финландия е сред страните с най-висок стандарт на живот. Този стандарт обаче не е подарък, а избор. Безплатното образование, хубавите библиотеки и останалите елементи на финландското благоденствие не са се пръкнали от нищото, а благодарение на политики, изготвени с мисъл за бъдещето, и оптимално използване на наличните ресурси. Колкото и да е привлекателен, митът за малката и бедна България е просто... мит. И оправдание! Много от предизвикателствата, пред които е изправена страната ни, като растящото икономическо неравенство и дефицитите в образованието и здравеопазването не са резултат от липса на ресурси. Те са резултат от липсата на визия за развитието на страната и от липсата на приемственост на ниво управление. Те също така са естествена последица от всекидневната злоупотреба с власт и публични средства, приемането на закони за благото на определени групи, а не на обществото като цяло, и безскрупулното използване на евтин популизъм, който продава добре в условия на безнадеждност. Как да имаме хубави библиотеки, когато нямаме памет за ролята на читалищата, в които някога са калявани българският дух и култура, но които днес в немалка част са оставени на произвола на съдбата? Как да имаме библиотеки, в които обожаваме да стоим с часове, когато културата е изтикана на заден план от всякакви предавания и рубрики с лайфстайл насоченост? Как да имаме библиотеки, които отговарят на изискванията на времето, в което живеем, когато не се отделят достатъчно средства за адекватно попълване на библиотечните фондове, когато библиотечните специалисти получават смехотворни възнаграждения и когато хиляди студенти завършват обучението си, без да знаят къде се намира библиотеката на университета, камо ли да са я ползвали? Добрата новина е, че сред всички 2800 обществени библиотеки в България има и такива, които предлагат курсове по компютърна и медийна грамотност, както и по 3D принтиране и моделиране, информация на здравна и финансова тематика, библиотерапия и други иновативни услуги. Лошата новина е, че в повечето случаи тези инициативи са възможни благодарение на отдадеността на отделни библиотекари и директори на библиотеки и на подкрепата на фондации и други партньорски организации, а не на целенасочени усилия и политики на национално ниво. Когато ние, българите, стигнем до нещо, което поне мъничко да наподобява консенсус за общественозначимата роля на библиотеките в частност и на образованието и културата като цяло, тогава и ние ще можем да се радваме на библиотеки, в които кипи живот в буквалния смисъл на думата.  Ако следваме финландския модел на честване на значими национални празници, защо и ние да не помечтаем за подарък като „Ооди“ по случай 150-годишнината от освобождението на страната, което предстои да отбележим през 2028 г.? От нас зависи дали тази мечта ще си остане просто поредната мечта, или ще се превърне в реалност. „Генерация Z“ – с подкрепата на „Америка за България“", "date": "2018.12.21", "title": "По библиотеките ще ги познаете!"}
{"url": "http://clubz.bg/77453-s_pari_na_es_socialni_rabotnici_se_ogramotiha_za_pornografiqta", "text": "Четвърта  по проект \"Компетентност по въпросите на порнографията в ежедневната социална работа\" (PODIGIKOM), финансиран по програма \"Еразъм +, Стратегически партньорства за младежта\", се е състояла в \"красивия балкански град Априлци, райски кът в сърцето на Балкана\", както отбелязват в съобщението си до медиите организаторите. Информацията е на \"Топновини\" и излиза сега, макар че събитието всъщост се е състояло през октомври. Партньорски организации от България, Германия, Австрия, Белгия, Румъния и Гърция са се събрали в градчето, за да обсъдят заедно развитието на работните задачи. Българският партньор е сдружение „Учебна работилница Европа”. Фокусът на срещата в Априлци наред със задачите за разпространение и обсъждане на резултатите  предназначена за възрастовата група \"под и над 14 години\".  От съобщението до медиите става ясно, че преди срещата на партньорите играта \"Без табу\" е била изпробвана с целевата група - социални работници и младежи от всички партньорски организации. \"За да може това да се получи, би трябвало да се погрижим с такт всички да се чувстват добре\", отбелязва Пенка Спасова, координатор по проекта. Всеки от партньорите е споделил резултатите от тестването на играта и Философския наръчник за деца и юноши. Обсъдени са възникналите трудности и направените предложения за подобряване и адаптиране на текстовете от самите участници. До завършването на проекта през май 2019 г. организаторите обявяват, че предстои: Като част от мултиплициращите събития и крайната фаза на проекта сдружение \"Учебна работилница Европа\" ще дари 100 учебни игри \"Без табу\" на училища, социални и младежки организации. Също така от  става ясно, че част от него е и \"Завършване и първоначално тестване на Философския наръчник за деца и юноши\".", "date": "2018.12.21", "title": "С пари на ЕС социални работници се ограмотиха за порнографията"}
{"url": "http://clubz.bg/77454-13_ginat_pri_eksploziq_v_cheshka_mina", "text": "Броят на загиналите при експлозията във въгледобивната мина в Североизточна Чехия достигна 13, предаде Ройтерс, като се позова на националната информационна агенция ЧТК. \n\tПредишните данни бяха за най-малко петима загинали миньори и осем в неизвестност. 10 техни колеги са ранени. \n\tГоворител на компанията оператор ОКД (OKD) съобщи пред Франс прес, че са загинали 11 поляци и двама чехи. \n\tПо-рано той каза, че жертвите почти сигурно са поляци, командировани от полската компания Алпекс (Alpex). \n\tЧешкият премиер Андрей Бабиш и полският му колега Матеуш Моравецки ще посетят днес мястото на трагедията, близо до границата между двете страни. \n\tПолша е изпратила и спасителен екип. \n\tЕксплозията на метан (газ гризу) е станала в късния следобед вчера на дълбочина от 880 метра в мина ЧСМ (CSM) близо до чешкия град Карвина, на около 300 км източно от столицата Прага. Предизвиканият от взрива пожар все още не е угасен, съобщиха чешките медии, цитирани от БТА.  \n\tТова е най-смъртоносната злополука в чешка мина от 1990 г. Тогава 30 миньори загинаха при пожар в мина близо до Карвина, припомня агенция ЧТК, цитирана от Ройтерс.", "date": "2018.12.21", "title": "13 гинат при експлозия в чешка мина "}
{"url": "http://clubz.bg/77446-dnes_puskat_obshtestvenata_porychka_za_gazov_hyb_balkan", "text": "Днес ще бъде открита обществената поръчка за новото трасе на газовия хъб „Балкан\", включваща инфраструктурата за пренос на газ от турско-българската до българо-сръбската граница. Това съобщава БНТ. Старт на търга за газов хъб \"Балкан\" - на 21 декември Тя съвпада с трасето на втората тръба на \"Турски поток\", допълва Националната телевизия. \"Газпром\" не приема транзитните такси, които България иска за \"Турски поток\" Договорът за нея обаче остава под условие, тъй като до момента не е осигурен пълният размер на финансирането на проекта. Отделно от това споразумението зависи и от заявения инвеститорски интерес, който трябва да се изясни с пазарен тест. Самият тест започва днес и ще продължи до края на януари 2019 г. Брюксел отпуска 920 хил. евро за газовия хъб \"Балкан\" \"Газпром\" не приема транзитните такси, които България иска за \"Турски поток\" Брюксел отпуска 920 хил. евро за газовия хъб \"Балкан\"", "date": "2018.12.21", "title": "Днес пускат обществената поръчка за газов хъб \"Балкан\""}
{"url": "http://clubz.bg/77457-valeri_simeonov_kym_dogan_dryndarska_kokoshka_proso_synuva", "text": "Лидерът на НФСБ Валери Симеонов коментира изключително остро станалата традиционна новогодишна реч на почетния председател на ДПС Ахмед Доган. Попитан дали \"Обединени патриоти\" биха взели участие в програмен кабинет, Симеонов заяви: За разлика от Симеонов зам.-шефът на ГЕРБ и лидер на парламентарната група Цветан Цветанов и лидерът на БСП Корнелия Нинова отправиха комплименти към Доган. \"Другарки и другари от Де(пе)Се-то, подкрепяме Живков, пардон - Борисов\" Цветанов го определи като \"загрижен\" включително за това в държавата да има стабилност. От думите на Цветанов стана ясно, че ДПС има \"национално отговорно поведение\" и ГЕРБ получава подкрепа и от опозицията за законопроекти, които не са част от управленската програма. Нинова пък изтъкна, че Доган правилно е формулирал основния проблем на обществото - бедността и неравенствата. И двамата обаче са против идеята за програмно правителство, лансирана от Доган. Това заяви Цветанов. Тя изтъкна, че парламентът е с изчерпано доверие. Според нея втората причина за невъзможност за програмен кабинет е, че изглежда абсолютно невъзможно да седнат на една маса \"патриоти\" и ДПС, както и БСП и ГЕРБ. Нинова смята, че преведено на достъпен език, словото на Доган озанчава правителството на ГЕРБ да подаде оставка, защото вече има алтернатива -  \"всички да се съберем и да направим общо програмно правителство\".", "date": "2018.12.21", "title": "Валери Симеонов към Доган: Дръндарска кокошка просо сънува"}
{"url": "http://clubz.bg/77447-vegan_predi_koleda_iskame_da_bydem_glasyt_na_jivotnite", "text": "Това каза тази сутрин Никола Донев - лидер на българските вегани, пред БНТ. От водещите на сутрешния блок стана ясно, че го канят по негово настояване преди Коледа. На пощата на сутрешния блок на Националната телевизия са получени писма от председателя на Българския вегански съюз с молба да получат възможност да защитят правото на живот на прасетата. Скара, вино, хляб, кисели краставички, лютеница. И две прасета за разфасоване \"Световната здравна организация твърди, че червеното месо е силно канцерогенно. А свинското, освен че е червено, е и изключително богато на LDL холестерол\", пише в писмото от Донев. Според него  , а докторите са завършили отдавна. Това пък каза любопитно избраният опонент в студиото - месопроизводителят и месопреработвател  Според него червените меса са незаменим източник на протеин и това нещо е доказано по много начини. След като някой е решил да бъде веган, това си е негов избор. Мога да ви кажа, че животните, които ние гледаме, живеят в изключително добри условия. И плюс това хората са хищници. Веганите и вегетарианците са спрели един етаж преди нас, а хората, които ядат месо, са един етаж над тях. Фактът, че имаме кучешки зъби и нашият организъм е пригоден да яде храна от животински произход, е факт\", обяви Димитров. Вегани на протест срещу заколението  Никола Донев не се съгласи с тезата, че сме хищници, а сме плодоядни животни. Той обясни, че в растенията също има протеини. \"Животните не могат да се защитят от хората - нямат абсолютно никакъв шанс срещу нас\", написал в писмото си Донев. Според него не е необходимо да ядем животните и нашето устройство е изключително растителноядно. Той обясни, че но все пак са растителноядни. Месари искат полицейска защита срещу вегани 800 милиона души се занимават с традиционно екстензивно животновъдство в света, опонира му Димитров. Той обясни, че е привърженик на балансираното хранене. Двете страни на медала са да се яде растителна и да се яде животинска храна, смята месарят. Донев обаче каза, че има информация за около 10 000 вегани на територията на България. Той разказа за декларация на Кеймбридж върху съзнанието от 2012 година, която доказва, че животните са съзнателни. На това Донев обясни, че растенията нямат нервна система и не са съзнателни. Вегани на протест срещу заколението  Месари искат полицейска защита срещу вегани", "date": "2018.12.21", "title": "Веган преди Коледа: \"Искаме да бъдем гласът на животните\""}
{"url": "http://clubz.bg/77448-bylgariq_na_grajdanite_gerb_podkrepq_korupciqta_i_monopolite_narodyt_plashta", "text": "\"Движение България на гражданите\" (ДБГ) ще сезира Европейската комисия (ЕК) заради манипулирания пазар на ток у нас. Това се казва в позиция на партията. Според движението, което възникна около Меглена Кунева, българската енергийна борса е само имитация на свободен пазар и това ще доведе до нова солена глоба за страната ни. Според тях правителството не успява да обясни защо в едни случаи оферти за евтин ток се приемат секунди след като са направени, а в други купувачите не могат с дни да си купят електричество, докато цената не скочи с 350%. По данни на ДБГ над 130 000 фирми в България са застрашени от фалит заради зачестилите манипулации на енергийния пазар. В позицията се припомня, че България вече беше глобена от Европейската комисия със 150 млн. лв. заради блокиране на конкуренцията в газопреносната си мрежа. В изказванията си след това министър-председателят Бойко Борисов призна вината за блокиране на свободния достъп до тръбите. Русия също ни осъди за още 1,240 млрд. лв. заради АЕЦ \"Белене\", а EVN води иск за 1,200 млрд. лв.", "date": "2018.12.21", "title": "\"България на гражданите\": ГЕРБ подкрепя корупцията и монополите, народът плаща"}
{"url": "http://clubz.bg/77441-naj_golqmoto_predatelstvo_v_bylgarskata_istoriq", "text": "По време на посещение в Москва през август 1962 година Тодор Живков излага пред Никита Хрушчов идеята си за присъединяване на България към СССР като 16-а съветска република. Идеята му е този акт да послужи като пример за бъдещата интеграция и на други съветски сателити към Съветския съюз - и като отпор срещу възникналите вече индивидуалистични отклонения на Китай, Албания и Румъния. Първоначално Хрушчов одобрява самоинициативата на Живков и повдига само един въпрос: дали сливането ще стане под формата на федерация или конфедерация. Тази реакция окуражава българския лидер и неговите приближени. Специално свиканият разширен пленум на ЦК на БКП на 4 декември 1963 година решава НРБ да поеме курс към пълен отказ от формалния си национален суверенитет и поставя като крайна цел сливането със Съветския съюз. Дори няма нужда от референдум, настояват участници в дискусията. „Пленумът оценява като забележителна проява на патриотизъм и интернационализъм инициативата на другаря Тодор Живков да се издигне на качествено нова степен братската дружба и всестранното сътрудничество между нашата страна и Съветския съюз и да се създадат предпоставки за пълно обединяване на двете наши братски страни“, пише в крайното решение, прието единодушно и с бурни овации от всичките близо 200 членове и кандидат-членове на ЦК на БКП. Впоследствие обаче Хрушчов променя мнението си. Той е наясно, че след „сливането“ Москва ще трябва да поеме и изплащането на българските следвоенни репарации към Гърция и Югославия. Така в крайна сметка София и Москва решават на първо време да засекретят подготвяното обединение. През октомври 1964 обаче Никита Хрушчов е свален, а това осуетява по-нататъшното разглеждане на въпроса. Историкът от Нов български университет Лъчезар Стоянов и дългогодишният анализатор на комунизма в американския институт Ранд Корпорейшън Алекс Алексиев смятат, че тези планове са били акт на върховно национално предателство, без аналог в световната история. Според двамата експерти, 1963 година е само началото на поредица от опити българската независимост и суверенитет да се връчат на Москва. Опити, чрез които Живков и цялото ръководство на БКП искат да бетонират властта на управляващата партия и династия. Това изключително тежко престъпление (дори според текстовете на Наказателния кодекс на НРБ) не само остава ненаказано, но дори не беше разследвано от прокуратурата след 1989 година, припомнят двамата наблюдатели. В дъното на всичко е плачевното икономическо състояние на НРБ след първия фалит на диктатурата в края на 1950-те години, категоричен е Стоянов. Златният резерв на страната е предаден на Москва за погасяване на съветските кредити, отпуснати на София за изграждането на допотопна тежка индустрия по сталински образец. След разбиването на частното селско стопанство в страната цари недостиг на храни и основни продукти. Официалните статистики сочат, че в началото на 1960-те години дори гражданите на СССР, които постоянно живеят в краен недоимък, са консумирали средно два пъти повече месо от българите. Самият Живков признава, че изходът от това положение е пълна двустранна интеграция, която да приключи с безвъзвратно сливане със СССР. Но една от причините за плачевното състояние на българската икономика е именно пълната ѝ зависимост от Съветския съюз. Москва купува българските храни, тютюн и рудни концентрати два и половина пъти по-евтино (в относително изражение) в сравнение с цените, които налага при вноса на съветски нефт, става ясно от разискванията на пленума през 1963 година. Освен това България вече не е в състояние да връща съветските кредити, с чиято помощ се опитва да избегне банкрута. На този фон Живков и БКП смятат, че единственият изход е присъединяването към СССР. Те очевидно мислят също така, че превръщането на НРБ в съветска република ще им гарантира властта в онези несигурни времена, когато Хрушчов започва да сменя лидери в съветския лагер, които са били верни на предшественика му Сталин. Той не приема тезите на някои български историци, че националното предателство на БКП било просто един от „маньоврите“ на Живков, който целял размяна на българския суверенитет срещу получаването на безвъзмездни съветски кредити - и особено на нефт, който НРБ щяла да продава „под тезгяха“ на международния пазар срещу твърда валута. И добавя, че в този случай не е била проведена дори задължителната предварителна консултация с Брежнев и ЦК на КПСС. Според експерта, най-интересна за историците е петата глава в документа: как БКП трябва да възпитава българския народ с оглед на предстоящото му включване в редовете на изграждащата се единна съветска нация. Там се посочва, че владеенето на руски език става вече задължително за гражданите на НРБ. Превъзпитанието им трябва да протича в „дух на любов и преданост към СССР и в синовна признателност и вярност към съветския народ“, пише в строго секретната стратегия от лятото на 1973 година. Опитите на Живков и БКП за присъединяване на България към СССР продължават поне още 15 години след декемврийския пленум от 1963 година. Пример за това е срещата между Брежнев и източноевропейските комунистически лидери, състояла се в Крим през август 1978, на която Тодор Живков открито настоява България да бъде третирана от Москва като обикновена съветска република.", "date": "2018.12.21", "title": "Най-голямото предателство в българската история"}
{"url": "http://clubz.bg/77444-tazi_sutrin_v_sofiq_3_pyti_po_mrysen_vyzduh_ot_normata", "text": "Три пъти е завишението на фините прахови частици в някои части на столицата тази сутрин. Заради мръсния въздух е възможна ваканция за децата с белодробни заболявания, съобщава бТВ. Най-мръсен въздухът е в кварталите   сочат данните на „Еър куолити”.    Замърсяване има и в Пътната обстановка тази сутрин също е усложнена заради ниската видимост. Синоптиците обещават с напредването на деня мъглите да се разсеят. Мъглата е и една от причините въздухът да е по-опасен. Вчера и днес на децата с дихателни проблеми отсъствия не се пишат според заповед на министъра на образованието и науката.  Заболяването на детето трябва да е вписано в личната му амбулаторна карта или да бъде удостоверено с медицински документ.  А парламентът прие окончателно и глобите за кметове, които могат да им бъдат налагани заради мръсния въздух.", "date": "2018.12.21", "title": "Тази сутрин в София: 3 пъти по-мръсен въздух от нормата"}
{"url": "http://clubz.bg/77449-ludogorec_vzema_30_godishen_rumynec_ot_chempiynship", "text": "Първото зимно попълнение на \"Лудогорец\" е 30-годишното румънско крило  , съобщиха от клуба. Той идва под наем от английския \"Рединг\". Ръководството \"орлите\" и клуба от Чемпиъншип (второто ниво на Албиона) се споразумяха футболистът да бъде преотстъпен с опция за закупуване, която може да бъде упражнена в края на сезона. Предстои договорът да бъде подписан в началото на февруари 2019 г. Дотогава Адриан Попа получава разрешение от клуба си да премине медицински тестове и да се включи в подготвителния лагер на \"Лудогорец\" в Турция, както и да играе в контролните срещи. \n\tДесният външен полузащитник започва кариерата си в  през 2005 г. Остава в отбора от западния румънски град до 2009 г., като за периода е преотстъпван на   Следва трансфер в   след което преминава в   Между 2012 г. и 2017 г. Адриан Попа играе за  . С екипа на \"стелистите\" халфът има 137 мача с 20 гола. От 2017 г. е футболист на   От януари до юни 2018 г. игра под наем в  . За националния отбор на Румъния Адриан Попа има 22 мача с 3 гола. През 2014 г. като футболист на \"Стяуа\" Попа взе участие в двата мача срещу \"Лудогорец\" от плейофа на Шампионската лига. Тогава българският първенец отстрани носителя на КЕШ за 1986 г. с дузпи. Попа бе от футболистите на \"Стяуа\", които се разписаха от 11-те метра в драмата на стадион \"Васил Левски\". Попа ще бъде четвъртият румънец в Разград. Той се присъединява към Козмин Моци, Клаудиу Кешеру и защитника Драгош Григоре, който бе закупен миналото лято, но през есента не игра заради контузии.", "date": "2018.12.21", "title": "\"Лудогорец\" взема 30-годишен румънец от Чемпиъншип"}
{"url": "http://clubz.bg/77443-sled_siriq_sasht_izteglqt_i_7000_bojci_ot_afganistan", "text": "Президентът Доналд Тръмп реши да изтегли значителна част от американските войски в Афганистан, каза за Франс прес пожелал анонимност висш американски представител, ден след като бе огласено изтеглянето на американските сили в Сирия. Засегнати от това решение ще бъдат около 7000 от общо 14-те хиляди американски военнослужещи в Афганистан, съобщават в. \"Уолстрийт джърнъл\" и \"Ню Йорк таймс\". \n\tТези войници служат едновременно в мисията на НАТО в подкрепа на афганистанските сили и в отделни операции за борба с тероризма.  \n\tСпоред източника на АФП президентът Тръмп е взел това решение във вторник, когато обяви пред Пентагона намерението си да изтегли американските сили от Сирия, накарало министъра на отбраната на САЩ Джим Матис да връчи оставката си. И шефът на Пентагона напуска Тръмп Решенията на Тръмп за Сирия и Афганистан може да имат сериозни геополитически последици в засегнатите райони. \n\tМатис и други влиятелни военни съветници убедиха миналата година милиардера републиканец, който първоначално не беше съгласен с тази идея, да изпрати още няколко хиляди войници в Афганистан, където талибаните бяха започнали отново да печелят терен по отношение на афганистанските сили. \n\tРешението за изтегляне на значителен брой американски войници от Афганистан е взето в момент, когато Вашингтон насърчава постигането на мирно споразумение с талибаните, пише БТА.", "date": "2018.12.21", "title": "След Сирия - САЩ изтеглят и 7000 бойци от Афганистан"}
{"url": "http://clubz.bg/77442-i_shefyt_na_pentagona_napuska_trymp", "text": "В писмо до Доналд Тръмп, в което обявява оставката си, американският министър на отбраната Джим Матис посочва, че напуска правителството заради разногласия с президента, предадоха световните агенции. Срокът ми на тази длъжност приключва на 28 февруари 2019 г., което ще даде достатъчно време за издигане на нов кандидат за нея и за утвърждаването му, посочва в писмото Матис, цитиран от ТАСС. \n\tСмятам, че трябва да подхождаме твърдо и недвусмислено към онези страни, чиито стратегически интереси се пресичат все по-напрегнато с нашите, каза Матис, сочейки Китай и Русия. \n\tРазбиранията ми, че към съюзниците трябва да се отнасяме с уважение, като наред с това сме проницателни както по отношение на злонамерените сили, така и на стратегическите съперници, са оформени в резултат на 40-годишният ми опит в тази област, отбелязва Матис, цитиран от БТА. Министърът на отбраната на САЩ Джим Матис ще освободи поста в края на февруари, съобщи президентът Доналд Тръмп в Туитър. \n\t\"В скоро време ще бъде назначен нов министър на отбраната\", написа Тръмп.", "date": "2018.12.21", "title": "И шефът на Пентагона напуска Тръмп"}
{"url": "http://clubz.bg/77411-uporstvame_sys_socializma_iztyrvahme_mu_kraq_na_kapitalizma", "text": "„Ако продължавате да упорствате със социализма, в някакъв момент ще стигнете до тоталитаризъм. От друга страна крайната точка на капитализма е пълната анархия.“ Прозорливо наблюдение на Том Робинс, но непълно. Едва ли е подозирал авторът на „Вила „Инкогнито“, когато е написал тези две изречения, че е възможна комбинация от двете по едно и също време на едно и също място. Тук и сега. Упорствахме ли със социализма? – упорствахме и даже още упорстваме. Изтървахме ли му края на капитализма? – изтървахме го. И ето ти това, което има днес като резултат от кръстоската – тоталитаризъм и анархия. Ако се съгласим, че това е което имаме като България, както би се изразил Цветан Цветанов, някак всичко се променя с едно завъртане на калейдоскопа – хаосът започва да прилича на подреденост. Нещата получават обяснение – не логическо или разумно, но все пак обяснение. Да вземем две събития, които изглеждат толкова еднакво, че чак различно. И могат да бъдат обяснени с толкова различни думи, че чак еднакви. Никаква логика няма в тези твърдения, нали? Но само така ни се струва. С първото събитие започна годината – Гинка Върбакова купува ЧЕЗ. Кой? Гинка Върбакова. Ама коя е тази Гинка? Гинка бе, Гинчето от Пазарджик. Никой до този момент не познава Гинка Върбакова от Пазарджик, освен ресорния министър Теменужка Петкова. Почва голяма веселба в стил хумор, сатира и забава. Гинка е поканена в Министерския съвет. По преразказ с творчески елементи на човек, който познава един друг човек, който бил близък на човек на Гинка, срещата е протекла така. Г-жа Върбакова получила обаждането предната вечер и сутринта рано-рано отишла в Министерския съвет. Въвели я в един кабинет, в който трима мъже пушели пури. Единият бил седнал, другите двама прави. Тя казала добро утро. Седналият отговорил добър ден. И после с глас за цепене на дебели дърва я попитал: Ти ли си тази, дето ми клати държавата? Този преразказ един път ми изглежда недостоверен, друг път обаче ми прилича на съвсем правдоподобен. Защото в него има елемент на тоталитаризъм – който е краен резултат от престараването със социализъм. Но също така и анархия – което пък е резултатът от капитализъм през просото. Но като се съчетаят двете съждения и се схване, че на определени места в едно и също време и на едно и също място се престарават и със социализма, и с капитализма, нещата заемат местата си. Какво се е говорило по нататък на срещата не знам, но в края ѝ двамата прави мъже застанали от двете страни на Гинка за снимка. На снимката купувачката на ЧЕЗ изглеждаше като пакет грах, изваден току-що от фризер, лично аз написах под една такава снимка в социалната мрежа: „Гинче, ако искаш да те спасим, мигни два пъти.“ По-нататък покупката се оплете в такава паяжина, че вече  загубихме представа кой е там паякът, кои мухите и ще дойде ли изобщо някога чистачката с метлата. Другата случка е от края на годината – Марк Жирардели купил „Юлен“. Хм, не стига, че трябваше да учим името на Гинка Върбакова, ами сега трябва да се учим да произнасяме Жирардели без запъване. Кой Жирардели? Оня. Оня, дето е австрийския скиор, пък се състезаваше от името на Люксембург, ама живее в Швейцария? И ако мислите, че биографията му е сложна, то е нищо в сравнение с покупката – тя се смяташе за собственост на един кипърец по потник Георгиус Георгиу, премиерът каза, че е собственост на Цеко Минев, но Жирардели я купил от един неназован фонд. Хем като с ЧЕЗ и Гинка, хем не. И пак хумор, сатира и забава. Гинка била подставено, а Жирардели високоподставено лице. Министър-председателят доволен – такъв инвеститор бил чест…Чакайте, това не беше ли думичка от гинкината сделка, след която една министърка казвала „ЧЕЗ за мен!“ Премиерът се усмихва доволен някъде из страната на австрийския скиор, където е отишъл да се прегръща с бели и черни хора, чест е, вика такъв инвеститор. А на мен ми се струва, че в балонче над главата му се изписва: „Ти ли си този, който ми закрепи държавата.“ В България Жирардели е бил най-близо до министърката на туризма, но тя не знаела нищичко. И  не подава оставка, процедурата е съкратена, и без това няма смисъл да се подава оставка и после да не се приема, както стана с Теменужка Петкова в случая с Гинка. Така е в страната на тоталитарната анархия. Но и ние не сме вчерашни. Живеем го този живот от доста време и поне едно нещо разбрахме – в страната на хаоса компасът, който по природа показва север, не върши никаква работа. Имаме си компаси, които сочат юг, и те ни ориентират. Знаем си, че това, което ни казват, е обратното на което би трябвало да ни осведомяват, ако не бяхме страната на тоталитарната анархия. Да вземем последната новина за глобата от 77 милиона евро, която ни налага Европейската комисия. Нас такава новина не ни стряска – ако не ни глобяват за нещо от Запад, ще ни глобят от Изток. Ще строим „Южен поток“ – застрашени сме от глоба от Запад. Няма да строим „Белене“ –  застрашени сме от глоба от Изток. Накрая оставаме без нищо построено, но пък с две глоби. Размерът на глобата е ясен, остава да се ориентираме за причината. Ето как ни я обясни премиерът: „Страната ни реагира вече повече от 2 години в преговорите, които водим с ЕК за Българския енергиен холдинг. Когато ЕК ни препоръча да приватизираме тръбите. Представете си днес да ме питате защо правителството взе решение да приватизира тръбите и заглавията какви щяха да бъдат: Борисов дава тръбите на България. Поискахме да ни разрешат да преговаряме. Започнахме от 300 млн. евро. Аз преговарях веднъж, Томислав Дончев около 100 пъти. Свалихме ги на 77 млн. евро. Паралелно с това движим да получим нови 80 млн. евро за охрана за външните ни граници. Искаме още по-добре да се справяме през следващите години. Всичко останало означаваше приватизация на газопреносната ни система. Нямаше да плащаме 77 млн. евро, а щяхме да приватизираме и дадем шанс на чужди компании. Да не плашат хората, че те ще плащат тези пари. Няма друг вариант освен приватизация, това са европейските правила – навсякъде се приватизира, в България не се”. От това обяснение ние разбираме две неща. Първото: Това със сигурност изобщо не е причината. Глобени сме не заради отказ да национализираме, а заради това, че държавата убива конкуренцията, като не допуска до газопреносната си система конкурентни фирми. Зад какъвто национален интерес (че и национална сигурност?!) да крият този факт, той си остава и не е бил в интерес на потребителите. Втората: Щом е съчинена точно такава лъжа, то значи, че някой си е харесал тръбите за приватизация и ни подготвят психически за тази нова сделка. Даже може да разбият монопола, като продадат тръбите на двама купувачи – Том и Джери например. Така новата 2019 година ще започне както започна и както завърши 2018-а. И ще е не само същата, ами даже още по-същата.", "date": "2018.12.21", "title": "Упорстваме със социализма, изтървахме му края на капитализма"}
{"url": "http://clubz.bg/77445-sled_poveche_ot_denonoshtie_letishte_getuik_otvarq", "text": "Очаква се днес британското летище „Гетуик” да започне да работи отново, след като полетите там бяха отменени за повече от денонощие заради прелитащи дронове над пистата му, съобщи бТВ. Хиляди пътници чакат на второто по натовареност летище в Обединеното кралство, а полицията издирва операторите на големите безпилотни летателни апарати, които се появяват отново край аерогарата, щом летищните власти се опитат да отворят пистата за излитащи и кацащи машини. Дрон откри откъснато от света племе в Амазония Същевременно британските власти решиха временно да отменят съществуващата в Лондон и околностите забрана за полети през нощта, за да осигурят пристигането и кацането на тези пътници, които не са успели да пристигнат на „Гетуик” или да излетят оттам. заради шума, който безпокои живеещите около тях. ", "date": "2018.12.21", "title": "След повече от денонощие летище \"Гетуик\" отваря "}
