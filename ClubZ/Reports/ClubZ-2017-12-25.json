{"url": "http://clubz.bg/62255-putin_poigra_noshten_hokej_na_cherveniq_ploshtad_i_specheli_snimki", "text": "Владимир Путин спечели поредния хокеен мач, в който игра. Руският президент се впусна в двубой на \"Червения площад\" в Москва от Нощната хокейна лига, създадена през 2011 г. и обединяваща ветерани и любители. Руските медии съобщиха за мача, но първоначално нямаше информация за резултата. Пресслужбата на \"Кремъл\" разпространи богата фотогалерия, но почти никакви подробности. Ден след срещата \"РИА Новости\" се добра поне до това кой е спечелил - отборът на Путин в червени екипи. Информацията е от \"човек отвътре\" - Вячеслав Фетисов, един от най-великите в ледената игра за всички времена, а в момента първи зам.-председател на комитета по спорта на руската Дума. Освен Путин кънките сложиха министърът на отбраната Сергей Шойгу, саксофонистът Игор Бутман и величия на играта като Фетисов, Павел Буре, Алексей Касатонов и т.н. Той добавя, че в началото на Нощната хокейна лига мачове са се играли на хокейни площадки по улиците. Още през 2006 г. някогашният защитник предложил на Путин да се изгради ледена пързалка на \"Червения площад\".  Сега игрището се радва на широка популярност за свободно каране.  ", "date": "2017.12.25", "title": "Путин поигра нощен хокей на \"Червения площад\". И спечели (СНИМКИ)"}
{"url": "http://clubz.bg/62217-radost_za_chernokojite_zimbabve_vryshta_fermite_na_belite", "text": "Зимбабве започна постепенно да връща фермите на белите, завзети насила от чернокожите по времето на Робърт Мугабе, пише Ройтерс. Любопитното е, че доволни от този факт са не само белите фермери, но и чернокожите работници. Защото за тях отново ще има работа. Чернокожите плакали от радост, когато в имението си миналата седмица се завърнал 71-годишният Роб Смарт. През юни той и семейството му били изгонени оттам от полиция, която ги държала под прицела на автомати \"Калашников\". Мугабе най-накрая подаде оставка Ликуващите работници едва не повалили Смарт на земята от радост. Това е един от случаите, с които лично се занимава Емерсън Мнагагва по прякор Крокодила. Той е новият президент на Зимбабве, който наследи управлявалия 37 години тиранин Мугабе. Това стана след де факто военен преврат През мтората половина от управлението на Мугабе икономиката на Зимбабве се срина. Сред главните причини бе насилственото завземане на хиляди притежавани от белите ферми под знака на следколониалната поземлена реформа. Собствеността на земята е един от най-чувствителните политически въпроси в Зимбабве. Тя е завзета още навремето от белите заселници. Огромни часит от нея останаха в ръцете на потомците им след обявяването на независимост през 1980 г. През 2000 г. Робърт Мугабе одобри нахлуванията във фермите и ги оправда с възстановяването на дисбалансите от колониалната епоха. В резултат хиляди фермери избягаха от страната. А безработицата скочи до 96 на сто. В резултат на хиперинфлацията бе отпечатана банкнота от 100 трилиона зимбабвийски долара. По номинална стойност тя отстъпва само на отпечатаната през 1946 г. в Унгария банкнота от 100 квинтилиона пенгьо. Крокодила стана президент на Зимбабве Белите фермери се оплакват, че чернокожите ги пъдели от фермите с помощта на силите за сигурност. Често това се случвало насред сезона за събиране на реколтата и дори след като правителството на Мугабе съобщи през 2013 г., че с конфискациите е приключено. Емерсън Мнангагва-Крокодила, който е под натиск да съживи икономиката преди изборите догодина, заяви, че е решен да доведе до край промените, които въведе. Новият селскостопански министър Перънс Шири нареди преди седмица на нелегално настанилите се във фермите да ги освободят незабавно. Това може да доведе до завръщането на редица бели фермери там и съответно до възстановяване на нормалната работа. Шири, който преди оглавяваше военновъздушните сили на Зимбабве, нарече стъпката \"задължително оздравяване на фермите\". Белите фермери обаче ще трябва да се примирят с разграбването на имотите им и личните им вещи. От фермите бяха отмъкнати дори стари дрехи. Но важното е, че земята е оцеляла и продължава да ражда. Само някой трябва да я обработва и да събира реколтата. Изглежда, това вече ще бъзе възможно след падането на Мугабе. Крокодила стана президент на Зимбабве", "date": "2017.12.25", "title": "Радост за чернокожите - Зимбабве връща фермите на белите"}
{"url": "http://clubz.bg/62238-trymp_spasih_frazata_vesela_koleda", "text": "Американският президент Доналд Тръмп пусна поредна странна теза в любимата си социална мрежа Twitter, преди да честити Коледа на света и американския народ. Тръмп от години твърди, че американците не ползват фразата толкова, колкото преди - заради политическа коректност. Както и много други тези на президента, и тази няма особена връзка с реалността. Ето и официалното видеообръщение на държавния глава в коледната нощ: \n\t", "date": "2017.12.25", "title": "Тръмп: Спасих фразата \"Весела Коледа\""}
{"url": "http://clubz.bg/62241-zdrasti_i_am_british_dude_britanskiqt_pich_kojto_haresva_bylgarite", "text": "Това сподели   на дискусионния портал Reddit анонимен британец снощи.  Подписалият се с никнейм   се включва в обичайно кроткия подфорум с думите \"Zdrasti. Аз съм британски пич, който работи в магазин, посещаван от много българи. Исках да споделя това.\" Той забелязал, че много британци гледали \"my Bulgarian homies\" (моите български приятели) и ги обиждали, когато българите излизали от магазина. За да се бори с лошото отношение към българите, се опитал да научи малко от езика ни - простички фрази като \"здрасти\", \"благодаря\", \"приятен ден\", \"как сте\". Вие сте много лоялни и добри хора, разказва още британецът. И споделя история - негов приятел имал проблеми със съсед, който се държал налудничаво. Била повикана полиция, но съседът се успокоил и отрекъл всичко. Няколко \"мили български деца\" подкрепили неговия приятел. Той отишъл след това и им предложил да им даде пари за благодарност, но те казали- \"Не, ние сме съседи\". И пожелава на всички \"Vesela Koleda\".", "date": "2017.12.25", "title": "Zdrasti, I am a British dude - британският пич, който харесва българите"}
{"url": "http://clubz.bg/62218-sydebna_reforma_made_bg", "text": "2017 година силно прилича на всяка една от останалите съдебни години от прехода. Отново на всички е известно какви действия трябва да бъдат извършени, за да имаме работещо и справедливо правосъдие. И отново политиците правят или обратното на препоръчаното, или нищо. В същото време във всеки удобен момент се отчитат успехи и напредък, а неуспехите са строго пазени в тайна, все едно са съдържанието на коледен подарък. Така, въпреки многогодишната и неколкократно актуализирана стратегия за (справяне със) съдебната реформа, тази година имаме:  Избран председател на Върховния административен съд при пълно спазване на законовите изисквания. В същото време разписаните изисквания за „висок етичен стандарт” никак не кореспондират с някои факти и обстоятелства по имущественото състояние на Георги Чолаков. При подобни обстоятелства бе избран и настоящият главен прокурор в далечната 2012 г. Новоизбран директор на Националната следствена служба при условие, че ВСС и Инспекторатът към ВСС са покрили данни за образуването на дисциплинарно производство на въпросния. А предметът на проверката е именно саморазправа с действащ следовател. Прокуратурата отново работи на пълни обороти! Проверява, обаче, не дали Булгартабак е източник на контрабанда, а кой е авторът на доклада, представен от турските служби пред Интерпол. Очакваният резултат е ясен – на служители от турските служби и Интерпол ще бъде повдигнато обвинение. Освен това главният прокурор все така е основен фактор в предизборни кампании – през 2013 г. с аферата „Костинброд” спечели парламентарните избори, а през 2017 г. ги загуби от името и за сметка на неудобните нему партии. Препоръките да се създаде режим за контрол на дейността му и възможност за потенциалното му отстраняване последователно не се изпълняват. Основополагащи проектозакони влизат в Народното събрание и излизат от него като действащо законодателство подобно един бивш министър-председател – през задния вход и в последния момент. След това приложението им буди възмутителното освиркване на основна част от юридическата общност. В този контекст винаги има и юридически контра-протестъри – все някой, отъркал се във властта, похвалва делото в опит да легитимира законотворчеството на властимащите. Към „контрите” добавяме и станалите казионни като организации обединения на част от магистратите. А законодателната власт строго внимава всички спорни закони да се приемат без реално обществено обсъждане, където да се срещнат аргументите. За справка, в последния момент и без ясни мотиви бяха приети изменения в Закона за съдебната власт и Наказателно-процесуалния кодекс, а в предпоследния ден преди Коледа се представя проект за цялостна реорганизация на административния процес. Докладът на Европейската комисия от есента е изключително положителен, негативното е само, че от 17-те препоръки на януарския доклад са изпълнени по-малко от 5, но у нас никой не гледа резултатите, а дали нещо е положително.  Комисията за отнемане на незаконно придобито имущество вече се явява като квази съд, който преразглежда решени от Върховния касационен съд спорове. За справка – запорираното имущество на собственика на Икономедиа, Иво Прокопиев. Скоро можем да очакваме съвсем да пребори корупцията предвид новоприетия Антикорупционен закон. Ако не пребори корупцията, със сигурност ще пребори неудобните на властта. Очевидно съдебната реформа напредва. А до пълния ѝ успех остава единствено въпросът кога ще обезпечи на гражданите защита на правата им, а на бизнеса – благоприятна среда за предприемачество.", "date": "2017.12.25", "title": "Съдебна реформа made in BG"}
{"url": "http://clubz.bg/62242-zarqzvajte_fitnesa_robotite_veche_pravqt_licevi_opori_video", "text": "Роботите няма да отнемат само работните ни места, а и уредите във фитнеса. Ако им дадем, разбира се. Но японските Кенгоро и Кенширо се справят с всякакви упражнения - лицеви опори, коремни преси, набирания и други. Роботи заменят 800 000 000 работници до 2030 г. Двата робота са разработка на инженери от Токийският университет. Отличават се от другите си механични събратя със скелети, които са почти идентични на човешките. Кенгоро например има и порести части в скелета, които подобряват охлаждането на електродвигателите, които го задвижват - своего рода \"потене\".  Мускулите и ставите са сравнително точно възпроизведени, макар да нямат същата свобода на движение. Степените на свобода на ставите са 64 при Кенширо, 114 при Кенгоро, спрямо 419 при човека. И все пак постиженията на двата робота са впечатляващи - възпроизвеждането на човешки движения е изключително сложно, както можете да видите и сами:    ", "date": "2017.12.25", "title": "Зарязвайте фитнеса, роботите вече правят лицеви опори (ВИДЕО)"}
{"url": "http://clubz.bg/62131-reformator_ili_diktator", "text": "В късния следобед на 4 ноември гостите на 5-звездния хотел „Риц Карлтън“ в саудитската столица Рияд са уведомени от служителите, че „поради непредвидена резервация от местните власти, която изисква повишено ниво на сигурност, не сме в състояние да настаняваме гости... докато не се върнем към обичайната си работа“. Малко след това силите за сигурност обграждат домовете и офисите на над 200 саудитски поданици, които съставляват немалка част от политическия и бизнес елит на кралството. Операцията се провежда изключително в столицата Рияд и крайморския град Джеда, на брега на Червено море. Някои от набелязаните личности са поканени на срещи, където са задържани. Други са измъкнати по тъмно от домовете си. Няма телевизионни камери, няма излишен шум. Сред тях са 11 принцове от кралската фамилия, както и десетки министри, губернатори и магнати. До полунощ всички са докарани по някакъв начин в луксозния и по ориенталски пищен хотел, който още следобед е приготвен да служи като временен затвор за тези ВИП арестанти. Позволено им е едно-единствено телефонно обаждане у дома, задължително в присъствието на силите за сигурност. Мобилните им телефони са отнети, никой не може да влиза или да излиза, сигурността е непробиваема. Чистката е започнала. Наредена е лично от 32-годишния престолонаследник Мохамед бин Салман, в чиято полза най-вероятно 80-годишният крал Салман ще абдикира скоро. На следващия ден MbS, както поданиците му наричат галено престолонаследника, обявява, че това е най-голямата антикорупционна кампания в кралство Саудитска Арабия от създаването на държавата през 1932 г. от неговия дядо Абдулазис ибн Сауд. Официалните медии се надпреварват да разясняват на саудитците и на света, че това е част от огромния комплекс от реформи, които младокът вече изпълнява, с които цели да превърне кралството в съвременна държава. За да направи това, а и без съмнение, за да укрепи властта си, престолонаследникът реши да погне елита, включително членове на кралското семейство, с обвинението, че са източвали държавни средства чрез корупционни практики като подкупи, изкуствено надути цени на бизнеспроекти или злоупотреба с власт. Залогът в случая е икономиката на най-големия производител и износител на петрол в света, член на Г-20 и лидер в арабо-мюсюлманския свят. А според MbS, ако страната не се промени радикално и бързо, именно икономиката ще изпадне в криза, което неминуемо ще доведе до бунтове и до разпад на саудитската държавност. Според близки до принц Мохамед бин Салман престолонаследникът взел решение да действа първо във фамилията, след като разбрал, че срещу неговата кандидатура за крал се обявили повече членове на семейството, отколкото той предполагал. Сигналът е ясен – всеки, който застава на тяхна страна, трябва много да внимава. Антикорупционнният ход според някои близкоизточни наблюдатели е насочен всъщност срещу представителите на кралската фамилия, а другите са арестувани просто за повече достоверност пред саудитското общество. Крал Салман обяви, че чистката е в отговор на „онези слаби души, които поставиха собствените си интереси над обществените, за да придобият по зловреден начин пари“. Според престолонаследника, а и според властите арестите са следствие от работата на специална комисия, която е събирала данни за извършени престъпления в продължение на повече от две години веднага след като крал Салман се възкачи на престола в началото на 2015 г. Сред арестуваните правят особено впечатление имената на принц Митеб бин Абдула и принц Ал Уалид бин Талал. Принц Митеб е пръв братовчед на престолонаследника и оглавяваше страховитата и влиятелна Национална гвардия. На 4 ноември е бил в своето имение в Рияд, когато му се обадили за среща с MbS. Подобни покани, дори отправяни нощем, са нещо обичайно в стила на саудитската монархия и не могат да предизвикат никакво подозрение, особено когато са отправени към по-високопоставените лица. Принц Митеб тръгва, но не се връща. Голяма изненада предизвиква арестът на принц Ал Уалид бин Талал, също пръв братовчед на престолонаследника и световно известен саудитски инвеститор, притежаващ значителен брой акции в „Туитър“, финансовата институция „Ситигруп“, хотелската верига Four Seasons, „Фокс нюз“ и няколко от най-големите и значими панарабски медии като телевизионната верига „Ротана“, както и от водещи вестници и телевизионни канали в Ливан. Списание „Форбс“ оценява личното състояние на Бин Талал на 18,7 млрд. щатски долара, в които не са включени всички активи на неговата компания Kingdom Holding, която към момента е най-големият саудитски инвеститор извън Саудитска Арабия. Не повече от 10 дни след началото на чистката, при която са арестувани 208 високопоставени саудитци, заемащи ръководни длъжности в страната, министри, губернатори и членове на най-вътрешния кръг на кралското семейство, се появява за пръв път информация от пожелал да запази анонимност източник на агенция Ройтерс, че с арестуваните в луксозния затвор се преговаря. Условието е да върнат парите, които предполагаемо са усвоили корупционно. Според официалните изявления на саудитските власти загубите вследствие на корупционни практики през последните поне три десетилетия са най-малко 100 млрд. щатски долара. На 23 ноември, 19 дни след арестите, авторитетното американско издание „Ню Йорк таймс“ публикува обширен репортаж, почиващ върху интервю на журналиста Томас Фридман с престолонаследника, в което става ясно какво се е случило. По думите на самия MbS на всеки от арестуваните му е предложено да върне предполагаемо откраднатите пари, след което може мигновено да напусне луксозния затвор, без да подлежи на допълнително съдебно преследване. Според Бин Салман 95% от арестантите са се съгласили, след като са видели събраните срещу тях доказателства, 1% са успели много бързо да докажат своята невинност, а едва 4% са обявили, че ще минат през ситото на съдебния процес. Това пряко кореспондира на реформаторските му въжделения, които изискват огромен финансов ресурс за модернизация на страната, който обаче не е наличен заради ниските цени на петрола. Друга стъпка в тази посока е отложеното два пъти, но отново планирано за първата половина на 2018 г. първично публично предлагане на акции на държавната петролна компания „Сауди АРАМКО“, чийто активи се оценяват на най-малко 2 трилиона щатски долара. В интервю за казионния саудитски панарабски сателитен канал „Ал Арабия“ от средата на ноември тази година престолонаследникът обяви, че обявените за приватизация 5% от компанията ще доведат до най-голямото първично публично предлагане в човешката история, като се очаква да бъдат събрани най-малко 100 млрд. долара – толкова, колкото ще бъдат „върнати“ от арестантите в луксозния затвор. Престолонаследникът Мохамед бин Салман неколкократно заявява открито в интервюта през 2017 г., че за да пребори тежката корупционна среда, няма да се поколебае да подгони дори и най-високопоставените официални лица. Това му спечелва изключителна популярност сред младите саудитци, от които близо 70% са под 30-годишна възраст, като в същото време успява да отклони вниманието от септемврийските арести на учени, журналисти и блогъри, които критикуват режима. Признанието на MbS пред „Ню Йорк таймс“, че арестуваните в „Риц Карлтън“ могат на практика да откупят свободата си, обаче отговаря косвено на подозренията, че освен антикорупционен ход арестите са начин да бъде консолидиран огромен капитал, който на практика да бъде одържавен. Освен това по този начин Мохамед бин Салман елиминира и последното, а и най-опасно огнище на съпротива  срещу него – членовете на Кралския съвет, но същевременно събира така необходимите му средства за обявените от него в интервюто за „Ал Арабия“ мащабни проекти. А те изискват огромен финансов ресурс. Една от големите промени, които той  предвижда, е коренна промяна на инфраструктурата, свързана не само с построяването на магистрали, но и със създаването на огромни сухопътни транспортни съоръжения, които да елиминират нуждата от заобикаляне на Арабския полуостров и да се прехвърлят мостове през Синайската планина, а и през Червено море, чрез което да се избегне опасното преминаване на стоки и хора през протока Баб ел Мандеб, където дебнат съвременните пирати. Друга важна промяна е свързана с отварянето на страната за туристи извън многомилионния поклоннически поток от мюсюлмани до свещените за исляма Мека и Медина. Престолонаследникът обяви, че на първо време иска да бъдат създадени условия за рекреация на самите саудитци, тъй като те харчели в чужбина най-малко 23 млрд. долара годишно поради липса на подходящи съоръжения и услуги. Не е чудно, че саудитците търсят развлечения другаде, като се има  предвид, че в Саудитска Арабия няма нито един киносалон. Нито един. От друга страна, кралството не издава туристически визи, освен за поклонението до Мека и Медина, а ги получават само хора, доказали принадлежността си към исляма, и то със строго определени квоти за всяка държава. На въпрос на водещия от арабския сателитен канал до каква степен ще се отвори страната за туристическия бизнес, Мохамед бин Салман отговаря, че все пак ще се изисква от чуждестранните туристи да не нарушават основни местни порядки и обичаи. В този контекст отново в края на ноември принц Султан бин Салман, по-възрастен брат на престолонаследника и шеф на Комисията за туризма и историческото наследство, обяви  пред Си Ен Ен, че през 2018 г. кралството започва да издава туристически визи за граждани от целия свят. С цел да бъдат привлечени платежоспособните западни туристи, ще бъдат построени курорти с обща дължина поне 160 километра на брега на Червено море, като планираният курортен и хипермодерен метрополис е с обявена стойност от 500 млрд. долара. Престолонаследникът обяви два пъти – веднъж на международен форум в Рияд, а после и в интервюто за „Ню Йорк таймс“, че желае и ще работи за това страната да се върне към по-умерената версия на исляма, която била характерна за страната преди. И ако първия път не знаехме какво точно има предвид, то при интервюто за американския вестник Мохамед бин Салман директно напомни, че до 1979 г. саудитското общество е било значително по-отворено към външния свят и се капсулира тежко едва след 1979 г. в отговор на шокиращата промяна в целия ислямски свят, до която води Ислямската революция в шиитски Иран. Основна цел на вероятния бъдещ саудитски крал е да намали максимално зависимостта на саудитската икономика от петрола, като създаде устойчиви източници на капитали, които да движат страната икономически в бъдеще. Това може да се случи само чрез отваряне на  страната към света. В същото време, макар да не е все още обявен за крал, Мохамед бин Салман е фактически начело на страната, тъй като баща му му делегира всички прерогативи да управлява сигурността, армията, икономиката, международните отношения и общественото развитие на кралството. За разлика от досегашните владетели, включително и от баща му, престолонаследникът не назначава роднини за съветници, а разчита на образовани в САЩ или Великобритания саудитци от неговото поколение. MbS предлага де факто нов обществен договор на саудитците, които към момента получаваха висок дял от споделената печалба от продажбата на петрол, който им осигуряваше висок жизнен стандарт, а в замяна те отдаваха своето политическо подчинение и следваха безпрекословно строгите социални и религиозни норми на поведение. Бин Салман обявява готовността си да позволи множество граждански свободи, да намали драстично процента на саудитците, работещи на държавна служба (56%), като в същото време създаде условия за развитие на предприемачеството, което не е свързано с горивата. Като атакува устойчиви стълбове на саудитския обществен договор обаче, едва 32-годишният престолонаследник си позволява да посегне и на значението на семейния съвет, управлявал страната след 1953 г. Това разбираемо позволява на неговите критици да се опасяват от еднолична диктатура, още повече като се има предвид, че от юни насам по негово нареждане бяха арестувани другият престолонаследник, могъщият шеф на силите за сигурност Мохамед бин Найеф, десетки опозиционери и буквално стотици членове на кралската фамилия. Ако към това добавим и военното блато в Йемен, както и все още нерешената Катарска криза, става ясно, че засега престолонаследникът се справя завидно добре с лидерството във вътрешен план, но все още не може да се похвали с никакви успехи на международната сцена. Пореден опит за възстановяване на саудитския международен престиж е провелата се в Рияд в края на ноември среща на Антитерористичния ислямски военен съюз, който даде силна заявка с 41 страни членки, че ще се опита да се противопостави на т.нар. Шиитска дъга в Близкия изток, включваща Иран, Ирак, Сирия и Ливан. Мохамед бин Салман е изправен пред исторически шанс – или да се превърне в най-значимия лидер на арабско-мюсюлманския свят, или да стане поредният диктатор в Близкия изток, който се изправя срещу собствения си народ и съседите.", "date": "2017.12.25", "title": "Реформатор или диктатор?"}
{"url": "http://clubz.bg/62237-borisov_pozdravi_naroda_snimki", "text": "Премиерът Бойко Борисов поздрави всички българи в личния си профил във Фейсбук в навечерието на Бъдни вечер. Министър-председателят сподели и няколко кадъра от коледната трапеза със семейството си: \n\t", "date": "2017.12.25", "title": "Борисов поздрави народа (СНИМКИ)"}
{"url": "http://clubz.bg/62236-francisk_kym_hristiqnite_ne_ignorirajte_migrantite", "text": "Не трябва да игнорираме съдбата на милионите мигранти, \"изгонени от земите си\", призова папа Франциск по време на празнината литургия в коледната нощ, съобщи БиБиСи. Папа Франциск: Светът се готви все по-усилено за война... Светият отец сравни бежанците с Мария и Йосиф, които пътували от Назарет до Витлеем, но не успели да намерят къде да преспят. И отбеляза, че вярата в Бог изисква те д бъдат приети сърдечно навсякъде. Защитата на бежанците е основна тема за папата през последните години. В този период мигрантите по света достигнаха 22 милиона души. Днес предстои и традиционната реч на папата - \"Urbi et Orbi\" - към кграда и към света. .", "date": "2017.12.25", "title": "Франциск към християните: Не игнорирайте мигрантите "}
{"url": "http://clubz.bg/62239-lavrov_prizova_sasht_i_severna_koreq_da_zapochnat_pregovori", "text": "САЩ и Северна Корея трябва да започнат преговори, заяви руският външен министър Сергей Лавров в коледния ден, съобщи Ройтерс. Русия е готова да помогне с преговорите, отбеляза още той. Москва отдавна призовава двете държави да започнат разговори за деескалация на напрежението. То бе породено както от серията ядрени и ракетни тестове на тоталитарния режим на Ким Чен Ун, така и от агресивните реакции на американския президент Тръмп, който неколкократно заплаши Северна Корея с военни действия. Санкциите срещу Северна Корея = военни действия Вчера пък външното министерство на Ким заяви, че последните санкции на ООН срещу стрната са равносилни на военни действия, защото представляват пълна икономическа блокада на страната. Лавров каза още, че Русия не иска да влошава отношенията със САЩ:", "date": "2017.12.25", "title": "Лавров призова САЩ и Северна Корея да започнат преговори"}
{"url": "http://clubz.bg/62243-francisk_vijdame_isus_v_decata_na_blizkiq_iztok_na_siriq_na_afrika_na_irak", "text": "Да се молим за разрешаване на конфликтите по света - за това призова папа Франциск в традиционната си реч Urbi et Orbi, обръщението \"към града и света\". Главата на католическата църква обърна особено внимание на напрежението в Близкия изток, нарастнало в последните седмици, след като американския президент Доналд Тръмп призна официално Йерусалим за столица на Израел. Той подкрепи отново позицията за мирно съжителстване между Израел и Палестина в Светите земи. Борисов за Йерусалим: Там са две държави, приятели са ни и народите на Израел, и на Палестина Папата обаче отбеляза и други точки на конфликт по света: Светият отец обърна внимание и на Африка, и в частност Южен Судан, Сомалия, Бурунди, Конго, Нигерия, както и Централната африканска република, която посети наскоро.", "date": "2017.12.25", "title": "Франциск:  Виждаме Исус в децата на Близкия Изток, на Сирия, на Африка, на Ирак..."}
{"url": "http://clubz.bg/62130-kogato_ne_znaesh_nakyde_si_trygnal", "text": "Нямат идея, защото не знаят – не знаят какво е ЕС, не знаят и какво е европейска България. Не знаят и какви са българските национални интереси в рамките на Европа. Дори не им е интересно – единственото, което ги интересува, е как да запазят властта в България, да я „употребяват” за трупане на финансов и административен ресурс (просто казано – кражби и назначения) и да използват този ресурс, за да спечелят следващи избори. По тези причини не е случайно, че единственият последователно деклариран „приоритет” на българското председателство е запазването на европейското финансиране – по възможност в досегашния му вид – в близко бъдеще. Сагата с българските приоритети звучи забавно. Но за нас като български граждани би трябвало да предизвиква тревога. Министър Павлова започна с водевилната триада „Кохезия – Култура – Конкурентност”. Обичайно е за българската администрация да прикрива безидейността си зад игри на думи, както е в този случай. Каква стратегия има българското правителство за повече „култура” и „конкурентност” в ЕС е напълно неясно. Може би идеята е да се убият шест месеца сред нестинарки, дунавско хоро и дегустации на капама, а може би да се добави малко мрънкане колко неконкурентни са слабите икономики от Южна и Източна Европа без повечко „кохезия” – разбирай повече лесни пари от западния данъкоплатец. При всяко положение акцентът пада на „Кохезия”, или с други думи – пари. Другите две „К”-та са за благозвучие. Този приоритет обаче – колкото и примамливо да звучи за вътрешната публика – е нереалистичен и неуместен.  , Съветът на ЕС, особено пък в рамките на шестте „председателски” месеца, няма да вземе никакво съдбовно решение за кохезионната политика след 2020 г.  , фактът на отделянето на Обединеното кралство и съответното намаляване на бюджета на ЕС не зависи от Съвета, а още по-малко от ротационното председателство.   – решенията за промяна на философията на кохезионните политики са вече взети, а са и правилни. Искаме или не, фондовете вече няма да компенсират дупки в националния и общинските бюджети за строителство на пътища, площади и шадравани. Еврпейските пари ще бъдат насочени към общоевропейски проекти и към автентични предприемачески инициативи. Съответно все по-малко ще зависят от политически решения на националните правителства. И това е добре.  и далеч най-важно – общите средства на ЕС все повече ще се насочват към общи политики в областта на отбраната и сигурността. Това е много добре за България, която има четири външни граници. Но не е добре за тези, които искат с пари от Европа да печелят избори в България... Скоро след „трите К-та” на сцената се появи Борисов, който използва промяната в управлението на Македония и свалянето на доскоро „братската” по ЕНП линия хунта на Груевски, за да обяви нов приоритет – „Западни Балкани”. Чудесно, но какво стои зад този приоритет, никой не знае и никой не казва. И това е съвсем логично – „Западни Балкани” е чудесен „приоритет” за вътрешна консумация, но далеч от реалистичната идея за пробив в интеграцията. Присъединяването на държавите на запад от Тимок в ЕС зависи от решаването на дипломатическия възел около Косово, на кризата с единството на държавността в Босна и Херцеговина, напредък около компромиса с името на Македония и преди всичко на налагането на върховенството на закона в целия регион, в т.ч. и в държавите членки България и Румъния. По нито един от тези въпроси няма напредък през последните години. Нещо повече – кабинетът „Борисов-3” в навечерието на председателството съвсем не допринася за напредък. Създаването на странния формат на „Варненската четворка”, в която присъства Сърбия, но отсъстват Македония и Албания, прилича повече на заемане на страна в спор, отколкото на разумен подход към разрешаване на проблемните въпроси. Безспорно подписването на добросъседски договор с Македония е добра новина. Но нейното продължение не е разширяване на ЕС – напълно невъзможна задача в момента, а ускорено присъединяване на Скопие към НАТО и начало на преговори между Македония и ЕС. За тези цели обаче Варненският формат е вреден, а не полезен… Успоредно с темата „Западни Балкани” Борисов лансира още две предизвикателства – присъединяване на България към еврозоната и Шенген. За съжаление въпреки умело изграждания в българските медии образ на европейски топ дипломат българският премиер няма никакъв шанс за пробив в тази посока. Ако това са приоритетите на председателството, те са изначално обречени. Резултатите от изборите в Германия, Австрия и по-рано Холандия, както и твърдата линия на Париж за ускоряване на интеграцията на „две скорости” правят влизането на България и дори Румъния в Шенген и еврозоната много по-трудни, отколкото бяха преди две-три години. Или с други думи – невъзможни в обозримо бъдеще. Президентът (2012-2017) Плевнелиев като част от „Съвета на мъдреците” към председателството предлага друга тройка приоритети – „Балкани, Сигурност, Еврофондове след 2020”. Новото тук е темата „сигурност” – и тя е много уместна, защото въпросът за общата европейска сигурност е ключов за бъдещето на целия ЕС и основна тема на изборите във всички европейски държави. А решаването му – единствена надежда за преодоляване на пълзящите националистически и евроскептични настроения. Боя се обаче, че в отстояването на този приоритет Плевнелиев ще остане самотен – защото темата за сигурността на Балканите и в Черноморския басейн е табу за българските политици. Всяко споменаване на заплаха за сигурността на България и ЕС от североизток води неизбежно до мощна медийна, а често и прокурорска кампания… Това е само малка част от безразборно подхвърляните и благозвучни „приоритети” без смисъл през последните месеци. В някакъв момент се появиха и „дигитална Европа”, защото това е ресор на българския еврокомисар, „темата за младите хора”, защото – каквото и да значи – звучи добре, „свързаността” и какво ли още не. Общото усещане е за непоследователност, безидейност и безпомощност. Големият въпрос обаче е: Защо? Защо българското правителство е неспособно да формулира реалистични и сериозни приоритети за председателството? Извън обичайните незнание и мързел бих изтъкнал и две принципни структурни причини, едната независеща от нас, другата изцяло наша отговорност: Ако трябва да следваме малоумната концепция за трите „К”-та, приоритетите на Европа са Крим –Косово–Каталуния. Защото тези три „К” символизират и непознатата до момента външна заплаха за ЕС (идваща и от Русия, и от Сирия, и от Либия), и нерешените кризи в югоизточната периферия (които съвсем не се изчерпват с Косово), и все по-осезаемите проблеми в юга, където и Испания, и Италия са в опасна спирала на икономическа и политическа криза, но и с все по-разклатен национален интегритет. Тази тройка, без дори да споменаваме „Брекзит“, все по-дълбокото разделение по оста Изток-Запад и възходът на леви националисти на юг и десни на север, не е лъжица за всяка уста. Не само българското, но и германското председателство на Съвета не би могло да координира усилията по решаване на тези кризи. Нещо повече – Съветът на ЕС надали има този потенциал като формат на вземане на решения, ролята си на „съзаконодател” и политическа инициатива. Тези кризи изискват централизирана политическа воля, по-характерна за Комисията и ЕП, които обаче нямат правомощията дори да подходят към решаването им…  Колкото и да е неприятен този факт, в навечерието на председателството ние трябва да си го признаем – замитането на проблемите под килима „в името на председателството” е много по-голям риск от тяхното признаване. Решението е странно, но неизбежно. Приоритет на българското председателство трябва да бъде... България. Има само едно „К” – Корупцията. И не тази корупция, на която законът още търси дефиниция, а законодателни корифеи се чудят дали е престъпление или не. А тази, която без съмнение Е престъпление – подкупът, рекетът и кражбата на публични средства от европейския и националния бюджет. Българското председателство ще бъде тежък провал, ако започнем да се правим на каквото не сме – решаващ фактор в европейската политика, гарант за интеграцията на Западните Балкани (напротив – нашата корупция е основна пречка пред тяхното членство), мост между ЕС и диктатурите на Изток от съюза. И – напротив – ще бъде успех, ако през тези шест месеца признаем тежките си проблеми и се борим с тях.", "date": "2017.12.25", "title": "Когато не знаеш накъде си тръгнал"}
{"url": "http://clubz.bg/62249-koj_shte_oglavi_noviq_megaorgan_antikorupciq", "text": "С гласуването на новия закон за борба с корупцията и конфликта на интереси и със създаването с него на нов мегаорган - Комисия, кръстена от медиите \"Антикорупция\", съвсем резонно изниква въпросът кой ще го оглави.  Резонно е, защото новото звено ще има огромни правомощия, в това число да поръчва специални разузнавателни средства. Отделно, съставът му ще се избира от парламента с обикновено мнозинство, което пък поставя друг въпрос - доколко ще е независимо от спрямо парламентарното мнозинство, т.е. силните на деня. Още един орган ще иска подслушване За никого не е тайна, че още с анонсирането на проектозакона, изготвен от Министерство на правосъдието, се заговори, че начело на комисията ще застане настоящият председател на комисията за конфискация на незаконно придобито имущество - Пламен Георгиев. А вече с приемането на самия закон, слуховете се превърнаха в кулоарни коментари. Депутати от ГЕРБ коментираха пред Клуб Z, че няма по-подходяща номинация от тази на Георгиев, но отказаха да застанат с имената си с уговорката, че все пак не можело да се предвещава в стил \"търсим пост за човека\". Новият мегаорган ще обединява в себе си различни администрации - на КОНПИ (която реално ще се явява първоприемник), комисията за конфискация, БОРКОР и съоответните специализирани звена в ДАНС и Сметната палата. Последно: партиите ще посочват само шефа на комисия \"Антикорупция\" В закона е записано, че председателят на новия орган трябва да има поне 10 години стаж по специалността си, в случая -  да е завършил право или икономика и да има магистърска степен. Георгиев има дълга биография. Роден е през 1976 г. Завършил е право, както и магистратура \"Право на ЕС\" е СУ \"Св. Климент Охридски\". Има международни специализации, в т.ч. в САЩ, за борба с корупцията. Бивш следовател в столичното следствие, после става прокурор последователно в районната и градската прокуратура, а после и във ВКП и в специализираната прокуратура. Носител е на наградата на името на Джовани Фалконе. Минава и през зам.-министерски пост. Иво Прокопиев: КОНПИ е бухалка. Има натиск от главния прокурор (ВИДЕО) Оглавява КОНПИ през 2013 г. А мандатът му изтича в точния момент, за да оглави новият антикорупционен орган - на 1 март 2018 г. Очаква се Георгиев, ако бъде избран, да влезе в новото звено с досегашния си екип от комисията за конфискация. Там те ще доизкарат мандата си (защото така или иначе е предвидено в новия закон) и вероятно ще бъдат преизбрани, след като са посочени от председателя. Парламентът даде това право на него, въпреки че имаше предложения целият състав и да се посочва, и да се гласува от депутатите. Новата комисия ще се счита за конституирана, когато целият й състав е поопълнен. В КОНПИ Георгиев има един заместник, останалите са трима редови членове. Новият орган също се състои от петима души - председател, заместник и трима членове. Ако Георгиев се \"пренесе\" с екипа си от КОНПИ обаче, вероятно от него ще изпадне Лиляна Терзиева (от квотата на президента), дръзнала да сподели особеното си мнение при налагането на запора на бизнесмена Иво Прокопиев.  КОНПИ обяви приватизацията на \"Каолин\" за незаконна (ВИДЕО) Покрай скандала с наложения запор на съсобственика на \"Икономедиа\" Георгиев нееднократно в публичните си изяви посочваше критично, че тезите на Прокопиев срещу действията на КОНПИ се припокриват с тези на Терзиева, като дори отправяше намеци за теч на информация от нея към медиите на\"Икономедиа\". На последно място, но не и по важност, Пламен Георгиев се ползвал с благословията на премиера Бойко Борисов, споделят още депутати от ГЕРБ. Последно: партиите ще посочват само шефа на комисия \"Антикорупция\" Иво Прокопиев: КОНПИ е бухалка. Има натиск от главния прокурор (ВИДЕО) КОНПИ обяви приватизацията на \"Каолин\" за незаконна (ВИДЕО)", "date": "2017.12.25", "title": "Кой ще оглави новия мегаорган \"Антикорупция\""}
{"url": "http://clubz.bg/62245-tesla_stana_naj_populqrnata_kola_v_norvegiq", "text": "Електромобилът Tesla е най-популярната нова кола в Норвегия за декемви, съобщи AgnNews. Само в три седмици от декември компанията на Илон Мъск е доставила 1860 бройки от различни модели на електромобила. В последното тримесечие пък са регистрирани общо 3153 автомобила от марката. Tesla не смогва със сглобяването на Model 3 Най-популярен е Tesla Model X, следван от Model S и Фолксваген Голф. Норвегия е лидер в електромобилите, като държавата предлага сериозни облекчения за шофьорите, които предпочитат коли на ток. Случайно те бяха приети точно по времето, когато излезе първият модел на Tesla. Миналия декември в страната бе регистрирана 100 000-ната електрокола, а този декември хибридите и пълните електромобили са 32% от автомобилите в страната.", "date": "2017.12.25", "title": "Tesla стана най-популярната кола в Норвегия"}
{"url": "http://clubz.bg/62244-koi_17_sportni_kumiri_nosqt_nqkoi_ot_naj_skypite_chasovnici", "text": "Най-великите спортисти носят на ръцете си скъпи часовници и това е лесно обяснимо и нормално. Не толкова заради самия аксесоар, колкото заради поредния рекламен договор. Е, със сигурност има и звезди, които слагат скъпите си придобивки и заради престижа. Business insider прави преглед на 17 големи спортисти, които носят скъпи и редки часовници. Казват, че бразилецът обича часовниците, а не само спонсорските договори покрай тях. Веднъж един от най-скъпоплатените в съвременния футбол посетил магазин на Gaga Milano и си тръгнал с колекция на обща стойност $180 000. Визитата му е посладвана от рекламен контракт с марката. На представянето си след трансфера в ПСЖ на стойност 222 милиона евро Неймар носеше часовник от лимитираната серия Neymar Jr. Limited Edition from GaGá Milano за $2100. Произведени са само 500 такива. А Неймар продължава да прави неочаквани визити в магазини на Gaga Milano, като хвърля в смут служителите. Тук по-скоро има интересна история, свързана с Rado Hyperchrome XXL, струващ $3475. Мъри носеше такъв, когато спечели първия си \"Уимбълдън\" през 2013 г. Не го е слагал дълго време и в бързината преди церемонията по награждаването не забелязва, че е 7 часа назад.  Разбира се, жълтата преса на Острова забеляза и направи лоша услуга на шотландеца. По-късно Rado се отказа от услугите на Мъри. Но не бива да го мислим. Той има куп рекламни договори, сред които с компании като Jaguar и Under Armour. Носи Tudor Black Bay Chrono, струващ $4480. И съответно е сред рекламните лица (ръце) на Tudor, заедно с Лейди Гага и националния отбор по ръгби на Нова Зеландия. Играе с Omega Speedmaster Moonwatch (5500 долара). Има договор с Omega. Олимпийската и световна шампионка в седмобоя може да бъде видяна с Omega Seamaster Planet Ocean (6134 долара). Тя се отказа от спорта през миналата година, но продължава да е сред посланиците на Omega. Няма как един от най-полулярните и успели швейцарци да е без договор с швейцарски часовници. И фирмата се казва Rolex. А тук гафове като този с Анди Мъри не се допускат. През изминаващата година Роджър слагаше най-често Rolex GMT-Master II BLNR (8850 долара), когато вдигаше отличията след спечелени турнири. Още един спортист, превърнат в перфектния маркетингов продукт. Сред дългия списък с рекламодатели на португалеца личи Tag Heuer. На тази снимка, използвана като рекламна визия от марката, Кристиано носи Tag Heuer Carrera Heuer-02T на стойност $20 200. Има само 250 такива. И той е във ВИП списъка на Rolex. Притежава няколко часовника на фирмата. Един от любимите му е Rolex Yachtmaster 40, цената на който е $24 653. Поне с такъв е сниман наскоро. Не просто носи, а дори играе с часовниците на Audemars Piguet. На Откритото първенство на Австралия спечели титлата с модела Millenary от розово злато и с диаманти, струващ 28 400 долара. Ирландецът е сред спортистите, които демонстрират без свян, че живят охолно. Макгрегър не пести за имоти, коли, скъпи ваканции с приятели и... часовници. На тази снимка от инстаграм профила си Макгрегър се перчи със златния си Rolex Sky Dweller (37 500 долара). А Конър притежава цяла колекция, в която личат поне 20 скъпи часовника, повечето от които са Rolex, но има също така Audemars Piguet, Patek Philippe, Franck Muller и т.н. Няма спор, че Макгрегър използва добре ръцете си и то не само, за да налага съперници. Hublot направи цяла серия за най-бързия човек на света. Тук той позира с Big Bang UNICO за $42 000. Украинката може да се похвали с договор с фирмата Ulysse Nardin. През август тя спечели \"Роджърс Къп\" и при награждаването си показа на света Ulysse Nardin Marine Lady Chronometer за $45 500. Световният шампион за професионалисти в тежка категория логично е притегателен за големите фирми. Според \"Форбс\" през 2017-а той е спечелил 3,5 милиона долара от рекламни договори. Един от тях е с Audemars Piguet. На тази снимка Ей Джей носи Royal Oak Off-Shore. Твърди се, че цената му $469 805. Някой може и да възрази, тъй като тази стойност е неофициална. И той като Серина Уилямс играе с часовник, а не само го слага за снимките по време на безкрайните си коронации. Испанецът си партнира с Richard Mille. На един от най-великите мачове в тениса за 2017 г. - полуфинала срещу Григор Димитров на Откритото първенство на Австралия през януари, Рафа някак успя да измъкне победата с RM27-02 на дясната си ръка   оценен от \"Форбс\" за $800 000. Този списък няма как да мине без човека, който с гордост нарича себе си Money Мейуедър. Някои го считат за един от милиардерите спортисти. Поговорката \"Пари при пари отиват\" напълно приляга на американеца. Той печели страшно много дори когато залага на американски футбол или баскетбол. На тази снимка (рекламна визия на Hublot) внимание заслужава диамантеното бижу на лявата китка на Флойд - Hublot Big Bang за $1,4 милиона. Цената е спекулативна, назова я самият Мейуедър преди демонстративния мач с Конър Макгрегър по-рано тази година. Тимът на \"Мерцедес\" във Формула 1 има договор с марката IWC. На тази снимка световният шампион Люис Хамилтън носи златен Big Pilot Special Edition. Няма да откриете цена на този часовник. На питане на Business insider до IWC колко струва бижуто, отговор нe e последвал. Един от най-популярните спортисти в Америка притежава Hublot Classic Fusion Chronograph New York. Същото като по-горе - няма цена, не и официална. Някой би оспорил, че всичко на този свят има цена. ОК, късмет в търсенето й тогава. Има само 22 произведени такива.", "date": "2017.12.25", "title": "Кои 17 спортни кумири носят някои от най-скъпите часовници"}
{"url": "http://clubz.bg/62247-avtobus_vleze_v_peshehoden_podlez_v_moskva", "text": "Автобус е влязъл в пешеходен подлез в Москва, съобщи ТАСС. Петима души са загинали. 15 души са ранени, но само при четирима се е наложило да бъдат откарани в болница. Бусът е бил междуградски. Видео в социалните мрежи показва, че шофьорът губи контрол над буса и се плъзна по дългото стълбище на подлеза. Видимостта на пътя в руската столица е лоша поради силен снеговалеж. Властите работят по две версии - отказ на спирачките или ситуация с друго превозно средство. Възможността за терористичен атентат е отхвърлена. От руското Министерство на транспорта обявиха, че автомобилът е бил технически изправен и е минал редовните проверки, на които се подлага междуградския транспорт. Не е ясно дали са пострадали само пешеходци или и пътници на автобуса. Шофьорът е жив и задържан от полицията. Подлезът обаче е бил оживен - той обслужва и метростанцията \"Славянски булевард\" в район Дорогомилово.", "date": "2017.12.25", "title": "Автобус влезе в пешеходен подлез в Москва"}
{"url": "http://clubz.bg/62252-romi_se_sbiha_s_policiqta_v_burgas", "text": "Трима роми влязоха в сблъсък с полицаи в бургаския квартал \"Горно Езерово\", съобщи Областната дирекция на полицията. Този следобед служителите на реда получили сигнал за силна музика и нарушаване на обществения ред в квартала. Щом пристигнали, били посрещнати с камъни и керемиди. Трима души се били качили върху покрива на ул. \"Перла\". От там започнали да замерят униформените с каквото намерят. 11 обвинения за циганския побой край Асеновград - някои до 10 години затвор Един полицай е ранен в лицето и се е наложило да бъде откаран в болница. Наложило се служителите на реда да повикат подкрепление. Двама от ромите са задържани, трети е избягал и се издирва.", "date": "2017.12.25", "title": "Роми се сбиха с полицията в Бургас"}
{"url": "http://clubz.bg/62248-ruskiqt_cik_otkaza_da_registrira_aleksej_navalni_za_kandidat_prezident", "text": "Централната избирателна комисия на Русия е отказала да регистрира опозиционният лидер Алексей Навални като кандидат-президент, съобщи Интерфакс. Причината е съдебното минало на Навални - по-рано тази година той получи три години и половина условно за присвояване на 500 000 долара от две руски фирми. Брат му - Олег Навални - пък бе осъден ефективно.  Европейският съд по правата на човек обяви присъдата за несправедлива, а становищата на съда срещу него - за \"предубедени и демонстративни\", като нареди на Русия да отмени присъдите и да изплаати 76 000 евро компенсация на братята. Руското министерство на правосъдието не се съгласи с оценката и заяви, че ще обмисля обжалване, когато тя влезе в сила. Навални кандидат за президент. С едно \"но\" Още тогава бе обявено, че лидерът на опозицията няма да може да участва в избори за президент до 2028 г.  Навални обаче започна кампания по събиране на подкрепа и успешно си осигури нужните подписи от над 15 000 руснаци. Както се оказа - напразно. Членовете на руския ЦИК са заседавали цяла нощ. Един от тях - Борис Ебзеев, обясни решението така: Навални е прав - само така ще бъде свален режимът Навални призова за бойкот на президентските избори догодина след решението на ЦИК: „Ние обявяваме стачка на избирателите и ще поискаме от всички да бойкотират тези избори, няма да признаем резултата от тези избори.\" Проучванията в Русия не даваха никакъв шанс на опозиционния лидер, особено след като Владимир Путин заяви, че ще се кандидатира пак за поста. Много коментатори обаче смятаха, че силна кампания може да раздвижи опозицията в страната. Навални е прав - само така ще бъде свален режимът", "date": "2017.12.25", "title": "Руският ЦИК отказа да регистрира Алексей Навални за кандидат-президент"}
{"url": "http://clubz.bg/62246-ruskiqt_finansov_ministyr_s_kriptovaluti_trqbva_da_tyrguvat_samo_profesionalisti", "text": "Търгуването с криптовалути трябва да е работа само на професионалистите, смята руският финансов министър Антон Силуанов, съобщи Ройтерс. Burger King пусна собствена криптовалута в Русия Руските власти решиха през октомври, че пазарът на криптовалутите трябва да бъде регулиран. Как точно ще стане ясно до края на годината, но планът включва облагане на данъци за тези, които \"копаят\" Биткоини, регулация на инвеститорите и законодателство за създаването на нови блок-чеин технологии. Реакцията на Кремъл е основно в следствие на огромния ръст на Биткойн, най-голямата криптовалута в света, която увеличи стойността си десетки пъти тази годин. Бързият ръст на валутата предизвика притеснения сред финансистите, които още не могат да постигнат съгласие дали става въпрос за балон с нова стока, или първа стъпка към коренна промяна на валутните пазари.", "date": "2017.12.25", "title": "Руският финансов министър: С криптовалути трябва да търгуват само професионалисти"}
{"url": "http://clubz.bg/62240-dqdo_koleda_e_halyucinogenna_gyba", "text": "Време за празници е, а аз си мисля за гъби. За да бъда съвсем конкретен за халюциногенната  . Това е червено-бяла гъба, която е тясно свързана с вълшебните приказки. На пръв поглед Amanita muscaria и коледните празници изглеждат несъвместими. Но дали ще бъде твърде пресилено да предположа, че историята за нашия модерен Дядо Коледа (Санта Клаус), всемогъщия мъж, който може да пропътува земното кълбо за една нощ, носи подаръци и който лагерува из американските молове този месец, е свързан с шаман, който е ял халюцигенните гъби някъде в Арктика? Не мисля. Както и доста учени. Както се оказва, шаманските ритуали на народа саами в Лапландия, регион в северна Финландия, известен с ледения си климат и огромни гори, имат тайнствена близост с добре познатите разкази за Коледа и добрия старец, които знаем. Според писателя и изследовател на гъби Лорънс Милмън, шаманите са използвали психоактивните свойства на Amanita muscaria, за да извършват лечебни ритуали. Употребата на  гъбата като ентеоген (вещество, което се използва за постигането на мистични преживявания) помага на шаманите да действат като посредници между два свята, те носят подаръци и решават проблеми. (Въпреки че тези гъби са отровни, саами намаляват токсичността им като ги сушат.) Много източници описват шаманите и ритуалите, които те извършват по начин, който е забележително близък до разказа за Санта Клаус. Мъж, който знае всичко и няма бариери във времето и пространството? Летящи елени? Елени, които теглят шейни? Промъкване през комина? Даването на подаръци? В приказките на шаманите всичко това го има. Спомням си като дете, че бях завладян от празничния дух на Коледа, блестящите светлини и историята за Дядо Коледа. Но като възрастни ние вече сме безчувствени към това пищно чудо и благоволеем пред това, което сме изпитвали като деца. С проучването на корените на нашия коледен фолклор получих нова перспектива към историята, която помня от детството си.  Така че дали едно време Дядо Коледа е бил свързан с шаман от Лапландия, който яде халюциногенни гъби? Със сигурност. Може би в образа му има повече от това, което досега сме приемали. Като неговите предшественици шамани, той може би ни дава подарък - знанието и разсъждението, нещо, което не можем да си купим. Тази Коледа трябва да си оставим място за още една история - за гъби, шамани и древни ритуали.", "date": "2017.12.25", "title": "Дядо Коледа е халюциногенна гъба"}
{"url": "http://clubz.bg/62250-shtajnmajer_germaniq_se_spravq_i_bez_pravitelstvo", "text": "Това заяви в коледното си обръщение германският президент Франк-Валтер Щайнмайер по повод политическата криза след изборите в страната тази година, съобщи Франс Прес. Социалдемократите в Германия ще преговарят за коалиция с Меркел Вече три месецаа най-силната икономика в ЕС не може да състави правителство, тъй вота не излъчи ясен победител. Първите преговори през ноември между консерватори, либерали и Зелени се провали.  Президентът обаче убеди социалдемократите да преговарят с блока на Меркел за широка коалиия. Липсата на правителство обаче не блокира институциите в Германия, отбеляза той днес: Очакват се проучвателните преговори да приключат на 12 януари. Ако и те са неуспешни, страната отива на нови избори.", "date": "2017.12.25", "title": "Щайнмайер: Германия се справя и без правителство"}
{"url": "http://clubz.bg/62251-ruski_turoperator_sprq_grupite_si_za_bylgariq", "text": "Рускиятт туроператор \"Матьоршка тур\" спира групите си за почивка в България по празниците, съобщи БТА. В следствие на това курортите Банско, Боровец и Пампорово ще останат без гости от Санкт Петербург, съобщава компанията на сайта си. Ще дойдат ли руските туристи? Благой Рагин: Поживём - увидим Причината за спирането на екскурзиите е проблем с извозване на туристи от китайския остров Хайнан. Поради тежката ситуация там туроператорът е спрял полетите до България на 28 декември, 3 и 10 януари. Над 200 руснаци вече няколко дни не могат да излетят от курортния остров Хайнан, тъй като властите в страната не са потвърдили времевите периоди за излитане на авиокомпанията, изпълняваща полети към Русия. Именно нейните услуги ползват и от \"Матрьошка тур\".", "date": "2017.12.25", "title": "Руски туроператор спря групите си за България"}
{"url": "http://clubz.bg/62253-i_gvatemala_mesti_posolstvoto_si_v_jerusalim", "text": "Гватемала последва примера на САЩ и мести посолството си в Израел от Тел Авив в Йерусалим, съобщи \"Асошиейтед прес\". ООН осъди Тръмп за Йерусалим В социалните мрежи президентът на страната Джими Моралес обяви решението, и като отбеляза: Държавният глава вече е наредил на външния си министър да започне процедурата по преместването. Нетаняху похвали Моралес за решението и заяви, че и други държави се готвят да направят същото. Гватемала е една от 9-те държави, които не подкрепиха резолюцията на ООН срещу решението на американския президент Доналд Тръмп. Другите са Хондурас, Микронезия, Маршаловите острови, Того, Палау, Науру, и, разбира се, САЩ и Израел. 35 държави се въздържаха.", "date": "2017.12.25", "title": "И Гватемала мести посолството си в Йерусалим"}
{"url": "http://clubz.bg/62254-karadajy_borisov_razbra_dogan_pogreshno_vot_na_nedoverie_shte_ima", "text": "Премиерът Бойко Борисов и заместникът му в партия ГЕРБ Цветан Цветанов са разбрали погрешно посланието на почетния лидер на ДПС Ахмед Доган. Това е заявил председателят на движението Мустафа Карадайъ на възпоменателен митинг за годишнината от първите мирни протести срещу насилствената смяна на имената по времето на комунизма, съобщи местният сайт \"Родопи24\".  Председателят на ДПС не се съгласи и с репликата на Борисов от \"Панорама\" в петък, че от експозето на Доган се разбирало, че в момента движението и опозицията въобще нямат толкова подготвен за властта човек, който да замени действащия премиер.  Бойко Борисов: Ахмед Доган е мъдър човек. От 27 г. е в управлението По думите на Карадайъ посланието на Доган е било, че БСП не е готова за властта, а не, че ГЕРБ са незаменими. Според председателя на движението никой не е казвал и че няма да има вот на недоверие срещу кабинета \"Борисов 3\" през януари.  Повод за думите му бе, че след коледната реч на Доган представители на ГЕРБ изтълкуваха това, че БСП са останали сами в намерението си да атакуват правителството. Самата лидерка на БСП Корнелия Нинова обаче също изтълкува разпространените от движението мисли на Доган като доказателство, че левицата е единствена опозиция и алтернатива на властта.  Корнелия Нинова: Борисов поиска помощ от Доган и я получи Мустафа Карадайъ е дал и интервю пред турската телевизия Tek Rumeli TV по повод годишнината от възродителния процес и събитията отпреди 33 години. Видео от разговора на турски език е качено във фейсбук профила на председателя на движението, заедно с писмен превод на част от казаното. В пасажа се твърди, че Карадайъ е заявил, че   Според него  От превода в страницата не става ясно какви въпроси са зададени на Карадайъ от журналиста. Утре, 26 декември, се очаква да има митинг и на \"Тюркян чешма\" - в памет на 17-месечната Тюркян, убита на 26 декември 1984 година по време на мирен протест по време на възродителния процес. Корнелия Нинова: Борисов поиска помощ от Доган и я получи", "date": "2017.12.25", "title": "Карадайъ: Борисов разбра Доган погрешно, вот на недоверие ще има"}
