{"url": "http://clubz.bg/78186-specsydyt_ostavi_v_aresta_petima_svideteli_po_deloto_ktb", "text": "Специализираният наказателен съд остави в ареста петимата задържани свидетели по делото КТБ. Те са задържани за пране на 2,5 млн. лв. чрез схема за коледни бонуси по поръчка на директора на банката Цветан Василев, съобщи БНТ. Има още двама обвинени, единият от тях обявен за общонационално издирване, а другият не е арестуван по здравословни причини. Часове преди заседанието адвокат Константин Симеонов, защитник на банкера Цветан Василев, обвини специалните звена на съда и прокуратурата в репресия и незаконно влияние върху свидетелите чрез сплашване и лишаване от свобода. Повече от 6 часа продължи в събота заседанието на Специализирания наказателен съд по мерките за неотклонение на петимата задържани. Сред обвинените са финансовият директор на \"Дунарит\" Никола Киров, изпълнителният директор на \"Фина-Ц\" Иван Стойков, охранителят на Цветан Василев - Васил Шуманов и още две лица. Според прокуратурата те получили от бившия шеф на КТБ 2,5 млн. лв. под формата на коледни бонуси, разпределени в торбички за подаръци, след което изпраните пари върнали обратно на Василев. \n\t  Според защита обаче обвиняемият не е знаел, че разписва касови ордери. Според Специализирания съд има достатъчно доказателства, че обвинените са извършили престъпление, за което се налага от 3 до 12 години лишаване от свобода и ги остави за постоянно в ареста.", "date": "2019.01.12", "title": "Спецсъдът остави в ареста петима свидетели по делото КТБ"}
{"url": "http://clubz.bg/78184-donald_trymp_se_vbesi_ot_novite_razkritiq_za_vryzkite_mu_s_rusiq", "text": "Президентът на САЩ Доналд Тръмп изсипа днес куп ругатни по адрес на бившия директор на ФБР Джеймс Коми след нови разкрития на в. \"Ню Йорк таймс\" за разследване, започнало през 2017 година за това дали Тръмп работи за интересите на Русия, предадоха Франс прес и ДПА. Федералната полиция започнала разследването дни, след като президентът уволни бившия директор на ФБР през май 2017 година. Според   ФБР било обезпокоено от поведението на Тръмп след уволнението на Коми и започнало разследване дали президентът работи за Русия против интересите на САЩ - съзнателно или несъзнателно. Според \"Ню Йорк таймс\" разследването на федералната полиция бързо се сляло с това на специалния прокурор Робърт Мълър по подозрения в тайно сътрудничество между Москва и екипа на предизборния щаб на републиканския кандидат-президент през 2016 година. В разследването на ФБР имало една част по линия на контрашпионажа и друга, свързана с престъпна дейност. По въпроса от сферата на контрашпионажа трябвало да се установи дали милиардерът съзнателно или несъзнателно е работил за Москва, докато разследването за престъпление било свързано с уволнението на Джеймс Коми, посочва изданието, като уточнява, че не знае дали в момента продължават проверките във връзка с контрашпионажа. Според \"Ню Йорк таймс\" ФБР имало подозрения за евентуални връзки на Тръмп с Москва още през предизборната кампания през 2016 година, но не започнало разследване до уволнението на Коми, който отказал на президента да прояви вярност към него и да сложи край на първите разследвания за евентуален таен сговор с Русия. В отговор на запитване от АФП, ФБР не пожела да коментира информацията. Лично засегнат, самият Джеймс Коми отвърна с обикновено послание в Туитър, цитирайки думите на бившия президент Франклин Рузвелт: ", "date": "2019.01.12", "title": "Доналд Тръмп се вбеси от новите разкрития за връзките му с Русия "}
{"url": "http://clubz.bg/78182-mysk_sykrashtava_10_ot_slujitelite_na_spacex", "text": "Най-голямата космическа компания в света - SpaceX - ще съкрати 10% от служителите си, съобщи Ройтерс. Защо нямаме Илон Мъск Целта е да се финансират успешно най-големите и амбициозни проекти на Илон Мъск, сред които са разработките за ракети, които могат да пътуват до други планети и да се връщат обратно, както и идеята за Интернет от космоса, който да има покритие на цялата планета.  От години частната компания, в която работят над 6000 души, обявява сериозни печалби, благодарение на договори с НАСА и американските ВВС. Видно обаче Мъск иска да се подсигури за големи харчове, които предстоят. SpaceX може да финансира изкупуването на Tesla Според източници на технологичния сайт Ars Technica, това може и да е начин Мъск да се оттърве от някои от по-неефективните работници на компанията. Доклад на анализаторите от Seeking Alpha от края на миналата година сочи и че SpaceX може би няма толкова добри приходи, въпреки успехите на ракетата Falcon 9.   SpaceX може да финансира изкупуването на Tesla", "date": "2019.01.12", "title": "Мъск съкращава 10% от служителите на SpaceX"}
{"url": "http://clubz.bg/78180-evrokomisar_bylgariq_ima_problem_s_bednostta_i_niskiq_jiznen_standart", "text": "България, която върви уверено в въвеждането на еврото, има структурни проблеми в икономиката, а ниският жизнен стандарт и бедността са основните проблеми на страната. Това разказва в интервю за   зам.-председателят на Европейската комисия и комисар за еврото и социалния диалог Валдис Домбровскис. По думите му когато се говори за присъединяване към еврозоната, трябва да си отговорим на въпроса дали то ще спомогне за намаляването на неравенството в доходите и за общото подобряване на жизнения стандарт в България. В отговор на въпрос дали Европейската комисия ще се справи с Брекзит, той отговаря, че в Брюксел не очакват огромен негативен ефект върху европейската икономика.  ", "date": "2019.01.12", "title": "Еврокомисар: България има проблем с бедността и ниския жизнен стандарт "}
{"url": "http://clubz.bg/78178-%E2%80%9Ebrekzit%E2%80%9C_bavi_izbiraneto_na_nova_evrokomisiq", "text": "Парализирането на процеса на „Брекзит“ породи слухове за предсрочни избори във Великобритания или втори референдум. Ефектът от  това би могъл да бъде такъв, че на британците да се наложи да гласуват за Европарламент, който те решиха да напуснат, пише Ройтерс. Обединеното кралство трябва да излезе от ЕС на 29 март – два месеца, преди гражданите на останалите 27 страни членки на Съюза да избират нов Европейски парламент. Британският парламент ще гласува сделката за \"Брекзит\" на 15 януари Но на фона на изглеждащите малки шансове на премиерката Тереза Мей да спечели подкрепата на британските депутати идната седмица за споразумението за „Брекзит“ се носят все повече спекулации, че Лондон ще се опита да отложи напускането, като по този начин създаде законови глабоволия за Брюксел. \"Брекзит\" - великата битка, която министрите загубиха Министър по европейските въпроси от неназована страна членка на ЕС изтъква, че перспективата британците да гласуват в края на май за Европарламент ще бъде „политическа лудост, но в рамките на закона нямаме друг избор“. Според друг официален представител на ЕС Великобритания е заявила, че е заделила бюджетни средства за избори, които в случай, че няма „Брекзит“, ще бъдат насрочени за 23 май. Запитани дали има подобни планове, от британската Избирателна комисия отговориха, че нямат планове за избори, но допълниха, че тя  . Юнкер към британците: вземете се в ръце за Брекзита  Има няколко сценария как евентуалното забавяне на „Брекзит“ да бъде съчетано с европейските збори, които тази година ще се превърнат в сблъсък между евроскептичните националисти и традиционните партии: Сложната ситуация може да се отрази сериозно и на бизнеса в ЕС, ако бъде отложено избирането на нова Европейска комисия и определянето на нова законодателна програма. Най-важно от всичко това е бюджетът за следващия седемгодишен период - 2020-2027 г. Чиновници очакват на председателя на ЕК Жан-Клод Юнкер и неговите комисари да се наложи да останат на постовете си и след изтичането на техния мандат в края на октомври. Това ще се случи дори „Брекзит“ да върви по вода. Причина може да са  очакваните караници с евроскептиците и противоречията между националните лидери кой трябва да наследи Юнкер и екипа му. \"Брекзит\" - великата битка, която министрите загубиха Юнкер към британците: вземете се в ръце за Брекзита ", "date": "2019.01.12", "title": "„Брекзит“ бави избирането на нова Еврокомисия"}
{"url": "http://clubz.bg/78169-fbr_e_zapochnalo_razsledvane_za_vryzki_na_trymp_s_rusiq", "text": "През 2017 г. ФБР е започнало разследване дали американският президент Доналд Тръмп работи в полза на Русия, пише The New York Times, цитиран от \"Фокус\". \n\tРазследването, едновременно контраразузнавателно и криминално, е било започнало, след като президентът уволни директора на ФБР Джеймс Коми през май 2017 г., пише вестникът, позовавайки се на анонимни източници. Контраразнувателният аспект е бил насочен към това дали Тръмп съзнателно или несъзнателно работи за Москва и дали е заплаха за националната сигурност, пише вестникът. Криминалното разследване е било свързано с уволнението на директора Джеймс Коми. Разследването на ФБР се превърна в разследване на специалния прокурор Робърт Мюлер за намесата на Русия в изборите през 2016 г. и евентуално тайно споразумение между неговата кампания и Москва. The New York Times пише, че ФБР е подозирала връзки на Тръмп с Русия по време на кампанията през 2016 г. Но ФБР са отложили започването на разследване, докато президентът уволни Коми, който отказа да сътрудничи на новоизбрания тогава президент и започна ново разследване за връзки с Русия, което сега се ръководи от Мюлер. Американският президент Доналд Тръмп многократно определя разследването на Мюлер като \"лов на вещици\" и го разглежда като петно върху легитимността на неговото президентство.  ", "date": "2019.01.12", "title": "ФБР е започнало разследване за връзки на Тръмп с Русия"}
{"url": "http://clubz.bg/78173-proiznesenata_diagnoza_za_%E2%80%9Clevski%E2%80%9D", "text": "Така заместник-изпълнителният директор на БФС Павел Колев обясни пред Спортно шоу “Гонг” по “Дарик радио” защо е отказал на собственика на “Левски” Спас Русев директорски пост на “Герена”. Защо Павел Колев отказа на \"Левски\" Колев така и не стигна до “Левски”, но добре се е запознал със ситуацията в любимия си клуб, пък и от години е в управлението на футбола. И произнесе диагнозата на “синята” болест - липса на перспектива, липса на време, липса на план.  Не, че тези неща не личат отдалеч. Не е нужно да си управленец, за да ги забележиш.  Какво се случи? На Спас Русев беше предложен човек (предложи го запалянковският тръст “Синя България” - акционер в “Левски”), който да се заеме с оперативната власт в клуба, да опита да го реформира и да смени модела му, за да престане този клуб да губи милиони всяка година, а в даден момент да започне да печели и на терена. В късната есен на миналата година Русев публично се похвали, че в началото на януари Колев започва работа и задачата му е точно като формулираната по-горе. В крайна сметка Колев няма да работи в “Левски” - не и сега. Бизнесменът трябваше да осъществи първия си “трансфер” за тази година и за целта имаше няколко месеца. Провали се. Отново. Ето ви и симптом за състоянието на един от най-големите български клубове. Собственикът едно нещо не може да доведе до успешен край и това е един от големите проблеми на “Левски”. Разбира се, нека не се фокусираме прекалено много в личността на Павел Колев. Сам по себе си той не е панацея, а и както изтъкна вчера пред “Гонг”, сам няма да се справи, нужни са екип и програма за развитие, която да се следва. Представил е програма. На мнозина не се харесва, но Колев в момента наистина е най-подготвеният човек в българския футбол от гледна точка на съвременното управление в спорта. Дипломира се в престижен университет в Швейцария, получи сертификат за мениджмънт от УЕФА, делегат е на ФИФА и УЕФА на най-високо ниво, владее езици, организира Европейското до 17 г. в България през 2015 г., има контакти с влиятелни хора из Европа… Няма гаранции, че щеше да успее в “Левски”, но заслужаваше шанс. От самото начало обаче нещата не изглеждаха като да се случат благополучно - Спас Русев явно не е човекът, който ще даде шанс на един млад мениджър да “бръкне по-надълбоко”. Защо ли? Нищо драматично не е станало, нещата в “Левски” си остават постарому. Ден да мине, друг да дойде, отборът води подготовка на топло в Кипър, чака поредните нови попълнения. Чака поредната пролет, в която няма да спечели нищо и след която ще отбележи един тъжен юбилей - 10 години без трофей. На лято - нов треньор, нова селекция, нови надежди - като всяка година. Нека разгледаме два случая от ежедневието на “Левски”, те също хвърлят светлина върху положението в клуба: Един от големите въпроси още от края на миналата година - кои ще отпаднат, така че да отворят места за нови. Медии и запалянковци брояхме “ненужните”. Е, стана ясно кои са и никой не е изненадан. А всъщност въпросът не е толкова кои са ненужните, а кои са нужните. Там е работата - те не са толкова много. Трима-четирима добри футболсти, останалото е пълнеж. Няколко добри резултата и първо място през есента донесоха заблуда, че “Левски” може да стане шампион. Не трая дълго това. С този отбор не може повече. Много се изговори и изписа, че словенецът се подиграл с “Левски”, тъй като през декември е влязъл в преговори с федерацията на Латвия. Искал да стане национален селекционер и да съчетава поста с треньорския на “Герена” до лятото, когато договорът му изтича и ще си тръгне от България. Стоянович отрече тези писания и заяви, че ще изпълни задълженията си до края на сезона. Не знаем цялата истина. Най-логично изглежда шампионът на Сърбия с “Цървена звезда” просто да е поискал да обвърже бъдещето си от юни нататък, тъй като явно не му се остава в “Левски”. На левскарите им се иска техният пореден чуждестранен треньор да е с безукорен морал и отдаденост на “синята” идея. Да желае да остане и след края на договора. Защото… “това е “Левски”. А я си представете, че сте Славиша Стоянович и отивате в слабо познати страна и клуб. Собственикът ви сваля звезди и казва, че “това е Левски”, най-големият клуб в България”. Какво се оказва? Бързо осъзнавате, че собственикът явно не е на мястото си. Изпълнителният ви директор (Красимир Иванов) не разбира от футбол. Спортен директор, с който да работите заедно, няма.  Отборът е на посредствено ниво, а нови качествени футболисти няма да се вземат, тъй като те струват пари, а в България се привличат предимно “свободни агенти”. Детско-юношеската школа не работи и не можете да разчитате на нея. За селекцията отговаря един човек - Кирил Вангелов, работата на когото си личи по отбора. Стадионът в по-голяма част от сезона е полупразен - в най-добрия случай. Първенството е много слабо, а титлата до голяма степен е запазена за друг клуб.  Участието ви в евротурнирите не е много сигурно заради санкция от УЕФА за едни 2 милиона лева необезпечени дългове. Това е “Левски” днес. Това е българският футбол, докаран на системи от генното инженерство на държавното управление. Вземи този клуб, ще получиш бизнесът, който искаш и няма да те закачаме.", "date": "2019.01.12", "title": "Произнесената диагноза за “Левски”"}
{"url": "http://clubz.bg/78181-dyunite_na_kymping_smokinq_sa_razorani_obnovena", "text": "Регионалното звено на екоминистерството в Бургас е направило незабавна проверка на разораните дюни на къмпинг „Смокиня“. \"Увредени са дюнни местообитания в защитената територия на природна забележителност пясъчни дюни местност „Каваци“, съобщиха от министерството. От министерството на туризма пък започнали проверка срещу неизвестен извършител. Оттам посочват, че на проверката ще бъде поканен концесионерът или наемателя на плажа, който ще бъде подведен под административно наказателна отговорност. От министерството на туризма също казаха, че започват проверка. За поредното посегателство срещу защитени зони по българското черноморие съобщи в профила си във \"Фейсбук\" музикантът Васил Гюров. Той разпространи снимки от къмпинг \"Смокиня\", на които се виждат разорани от машини дюни. От пресцентъра на Министерство на околната среда и водите съобщиха пред Клуб Z, че знаят за случая, но ще изпратят проверка в понеделник, защото служителите на регионалното звено са почивка в събота. Дюните са географски феномен и затова на много места са защитени срещу човешка намеса. А Черноморски подвижни (бели) дюни са записани в Червената книга.      ", "date": "2019.01.12", "title": "Дюните на къмпинг \"Смокиня\" са разорани /обновена/"}
{"url": "http://clubz.bg/78172-chetirima_dushi_sa_zaginali_ot_eksploziq_v_hlebarnica_v_parij_obnovena", "text": "Четирима души са загинали при експлозията на битов газ в сграда в Париж, съобщи министърът на вътрешните работи. Заради вторичен взрив броят на ранените расте.  Според телевизионния канал Franctvinfo ранение са 36 души, 12 са в критично състояние, включително трима пожарникари, а един се смята за изчезнал. По разказите на местните медии първо е избухнал пожар в затворената в съботния ден пекарна. При пристигането на пожарникарите, които се опитали да овладеят стихията, е имало втори взрив. Улица „Тревизо“ е затворена , а на мястото на инцидента са изпратени повече от 200 пожарникари и 100 полицаи. Очевидци разказват, че има множество с рани по главата, на които се оказва помощ на място. Според първоначалната информация именно изтичане на газ, е причинило взрива. По-рано се съобщаваше за пожар, предшествал експлозията. Трагедията, разиграла се на улица \"Тревизо\", недалеч от прочутия магазин Галерия Лафайет. \n\tНа околните сгради са нанесени големи материални щети, счупени са прозорци, избити са рамки на прозорци. По улиците има изплашени хора. Някои туристи от съседните хотели напускат с багажа си, а други са излезли на улицата боси и по халати. Извършва се спешна евакуация на съседните сгради. Обособен е периметър за сигурност. Над района прелита и хеликоптер на Бърза помощ. \n\tВНИМАНИЕ видеото съдържа необработени кадри!   Има опасност от нови експлозии. В социалните мрежи са се появили снимки, показващи нанесени сериозни щети на няколко сгради. \n\tБТА", "date": "2019.01.12", "title": "Четирима души са загинали от експлозия в хлебарница в Париж /ОБНОВЕНА/"}
{"url": "http://clubz.bg/78183-bsp_zapochva_da_redi_evrolistata_bez_drama", "text": "От началото на февруари БСП започва да номинира кандидати за евролистата на партията, а кой ще е нейн водач все още не е известно. За бившия председател на левицата и лидер на европейските осциалисти Сергей Станишев в това \"няма драма\". В последните месеци неговите отношения с председателя на БСП Корнелия Нинова са в \"хладните тонове\". Днес Националният съвет на БСП се събра на първо заседание за годината, беше обсъден проектът \"Визия за България\" и предизборната платформа за европейските избори. Нейното име също е сред спряганите за водач на листата на левицата. По думите й за \"всички сегашни евродепутати имат място\". Попитан дали ще води евролистата на БСП, Станишев коментира, че не вижда голяма драма тук и това не е тема на днешното заседание. Относно коментарите дали изобщо има място в листата, той каза, че човекът, който е изразил това мнение, е известен в БСП с това, че убежденията му следват смяната на ръководството. От БСП са амбицирани да се борят за много повече от сегашните места в Европарламента, които сега са четири. Бившия председател на БСП Михаил Миков защити своя предшественик - Сергей Станишев. По думите му това, което се случва около подреждането на листата, и тези атаки срещу Станишев вредят за европейските избори. Колегата му Георги Божинов коментира, че сега в навечерието на вота всичко, което е противопоказно на добрия резултат, трябва да бъде оставено настрана. След три часа обсъждане ртазширеното ръководство на БСП прие проекта \"Визия за България. Във финалния му вариант бяха събрани предложения от цялата страна, съобщиха от пресцентъра на партията. От юли 2018 г. до януари тази година са се провели 571 срещи с браншови и синдикални организации, членове и симпатизанти на БСП, граждани и експерти в цялата страна. Техните предложения - общо 924, бяха обобщени и включени в проекта. Най-много са предложенията в сферата на социалната политика (130), образованието и науката (130), регионалното развитие (107), земеделието (105) и здравеопазването (92). Десетки са и предложенията за икономиката, данъчната политика, националната сигурност и туризма. Окончателно проектът ще бъде приет на Конгреса на БСП в края на този месец.", "date": "2019.01.12", "title": "БСП започва да реди евролистата \"без драма\""}
{"url": "http://clubz.bg/78185-cvetanov_ne_vijda_prezidenta_radev_kato_obedinitel_na_naciqta", "text": "Зам.-председателят на ГЕРБ Цветан Цветанов не изневери на себе си не пропусна да атакува президента Румен Радев. От Пловдив той обвини Румен Радевм че не е обединител на нацията, който всички очаквали да бъде. В отговор на журналистически въпрос дали очаква президентът да направи своя партия, Цветанов отбеляза, че амбицията е едно, желанието - друго, а реалните възможности - трето. Според шефът на парламентарната група на ГЕРБ избирателите на президента Радев са очаквали от него да търси широк политически диалог, да работи успешно с всички институции и да бъде обединител. Цветанов не даде категоричен отговор дали всички сегашни кметове на партията ще бъдат издигнати отново и допълни: \"Ние даваме достатъчно оперативна свобода на всички тези, които могат да участват в процеса.\"", "date": "2019.01.12", "title": "Цветанов не вижда президента Радев като обединител на нацията "}
{"url": "http://clubz.bg/78168-shte_ima_li_reglamentaciq_na_karaneto_izvyn_ski_pistite", "text": "Е многократните предупреждения, продължава практиката да се пренебрегва информацията за утежнената лавинна обстановка, както и указанията на планинските спасители за безопасно поведение във високата планина. Заради очакванията, че през почивните дни стотици граждани ще се отправят към националните зимни курорти, от ПСС при БЧК призоваха за стриктно спазване на правилата за поведение в планините - на пистите и извън тях.", "date": "2019.01.12", "title": "Ще има ли регламентация на карането извън ски пистите?"}
{"url": "http://clubz.bg/78148-dvete_evropejski_civilizacii_na_viktor_orban", "text": "Унгарският премиер Виктор Орбан даде в четвъртък първата си пресконференция за новата година. Той припомни, че през май предстоят избори за Европейски парламент и открои миграцията като основен проблем, свързан с този вот. Наложи се впрочем г-н Орбан да реагира и на събитията вътре в страната - от средата на декември в Унгария не стихват протести срещу поправки в трудовото законодателство и срещу цялата политика на кабинета, пишат  Как Орбан се самозабрави Така обрисува премиерът бъдещето на континента четири месеца преди главното събитие в политическия живот на ЕС - изборите за Европейски парламент. По думите му тъкмо проблемите с миграцията ще станат фокус на предстоящите избори и задачата на Будапеща е да формира парламентарно антимиграционно мнозинство: \"Единствено ние самите можем да решим какво да е нашето бъдеще\". Орбан иска антиимигрантските партии да спечелят на евроизборите Междувременно в Унгария се изострят предизборно и вътрешнополитическите борби - опозицията се кани да тръгне с единна листа на вота през май. Той впрочем едва ли държи ситуацията под контрол - от началото на декември в Будапеща и други градове продължават демонстрации срещу поправки в Кодекса на труда, а покрай това и срещу самото правителство. С облаци сълзотворен газ, прекатурени елхи и коледни ясли - така посрещна Рождество унгарската столица.  Повод за протестите станаха готвени поправки в унгарското трудово законодателство. Въпреки опитите на опозицията да провали гласуването на 12 декември парламентът прие промени в трудовия кодекс, увеличили броя на разрешените часове извънреден труд от 250 на 400 годишно, а срока за заплащането му - от една на три години.  Унгарският президент подписа \"робския\" закон Законът посочва, че извънреден труд се полага само с писмено съгласие на служителя. Критиците му обаче твърдят, че това на практика не се спазва, а след поправките работодателите ще могат да принуждават персонала да се труди свръхнормено заради острия недостиг на работна ръка в страната. По последни данни на унгарското статистическо ведомство дефицитът на работна сила достига повече от 80 хил. работни места. Според политолога Петер Креко, оглавяващ изследователския център \"Политикал кепитъл\", този проект облагодетелства най-вече транснационалните корпорации, строящи все по-често заводи в Унгария (през юли например бе сключено споразумение с автопроизводителя BMW за изграждане на голям завод в град Дебрецен; освен това в Унгария се произвеждат коли от марките \"Ауди\", \"Сузуки\", \"Опел\" и \"Мерцедес\").  По сведения на сайта merce.hu, производителността на унгарския завод \"Ауди\" изостава от тази на германския с 35-45 на сто, а заплатите в хората в унгарския са по-ниски от тези на германските им колеги със 78 процента. В края на ноември унгарският външен министър, говорил в Дюселдорф, потвърди, че новият законопроект е удобен за германските корпорации. \"Компаниите от Северен Рейн - Вестфалия, действащи в Унгария, посрещнаха изцяло позитивно правителствената инициатива, целяща да укрепи още повече конкурентната способност на страната и да поправи положението с недостига на работна сила\", заяви Петер Сиярто.  Законът, бързо наречен \"робовладелски\", изведе през декември на улиците хиляди хора на демонстрации с участието на синдикати, опозиционни лидери и обикновени граждани - противници на режима на Виктор Орбан. Протести в Будапеща заради \"робски\" закон на Орбан Най-мащабната акция започна на 12 декември пред унгарския парламент и приключи на 17 декември край сградата на националната телевизия. Опозиционни водачи се опитаха да нахълтат, за да прочетат в ефир исканията си, но охраната ги изведе навън. Оттогава телевизионната централа се охранява в засилен режим, а ръководството ѝ съди опозиционерите за \"нарушение на обществения ред\". Демонстрациите не притесняват жителите на Будапеща, нито туристите: музеите, баните и обществените институции работят, както обикновено, по улиците не се вижда засилено полицейско присъствие. За властите нарастващите протестни нагласи са далеч по-неудобни. На този фон опозиционни партии свикаха вече миналата седмица собствено, опозиционно заседание на парламента без участието на управляващата партия ФИДЕС и съюзниците ѝ. На пресконференция след проявата лидерите на опозиционни сили - от социалистите до радикалите от партия \"Йоббик\", прочетоха клетва да останат верни на общите си идеи, базирани върху пет искания към правителството: незабавно оттегляне на поправките към трудовия кодекс, намаляване на извънредния труд на полицаите, независимост на съдилищата, присъединяване на Унгария към Европейската прокуратура и независимост на медиите. Виктор Орбан увери: \"Недостигът на работна сила е нещо по-скоро добро, а не лошо\", защото ако няма работници и служители в излишък, те ще могат да диктуват правилата и ще трябва да им се плаща повече. Анкети на центъра \"Републикон\" обаче показват, че 83 на сто от населението не подкрепят новия законопроект. И макар правителството да не приема сериозно опозиционните протести, твърдейки, че са дело на \"хората на Джордж Сорос\", за 19 януари в Унгария са насрочени нови стачки със затваряне на пътища в цялата страна.  Орбан иска антиимигрантските партии да спечелят на евроизборите Унгарският президент подписа \"робския\" закон Протести в Будапеща заради \"робски\" закон на Орбан", "date": "2019.01.12", "title": "Двете европейски цивилизации на Виктор Орбан"}
{"url": "http://clubz.bg/78157-biznesyt_skaran_za_zakona_za_gorivata_domuschiev_i_zlatev_v_shvatka", "text": "Законът за горивата, който предизвика множество брожения, обвинения в лобизъм за едрия петролен бизнес начело с \"Лукойл\" и протести още при разглеждането си в парламента миналото лято, отново разедини големите работодателски организации и предизвика остри реакции от браншовите. Както и от институциите и сред депутатите. В директна схватка влязоха и двама от най-влиятелните бизнесмени у нас - Валентин Златев и Кирил Домусчиев. Причината - предложението на правителството нормативният акт да влезе в сила шест месеца по-късно от предвиденото. Законът за административното регулиране на икономическите дейности, свързани с нефт и продукти от нефтен произход, каквото е пълното му наименование бе приет миналото лято и трябва да влезе в сила от 28 януари. Формално негов вносител за гласуване от Народното събрание бе депутатът на ВМРО (Обединени патриоти) Емил Димитров-Ревизоро. По признания на самия Ревизро текстът му е бил даден от Министерския съвет - същият който сега иска отлагането му до 1 юли 2019-а.  Министър иска отлагане на \"лобисткия\" закон за горивата Законът въвежда нови изисквания към търговците на горива като минимален уставен капитал, минимален капацитет на складовите стопанства и др., с което дребният бизнес заяви, че не може да се справи и ще започне да обявява фалити. Засяга и строителния бранш. Въпреки че във финалния вариант бяха направени някои отстъпки само заради масовото недоволство и разразилия се скандал, тази седмица малките търговци обявиха начало на безсрочни протести, замразени към момента, тъй като МС поиска шестмесечната отсрочка. В петък   бе депозирано в деловодството на Народното събрание и предстои разглеждането му от депутатите. Водещата комисия по закона е Комисията за наблюдение на приходните агенции и борба със сивата икономика и контрабандата, председателствана от Ревизоро. Откакто министърът на икономиката Емил Караниколов обяви, че ще предложи законът да влезе в сила от юли, депутатът отказва коментари. Пред Клуб Z той заяви само, че  Депутати от НФСБ, партньор на ВМРО, както и на ГЕРБ, се обявиха против закона още с приемането му, като лидерът и бивш вицепремиер Валери Симеонов го определи като лобистки в полза на \"Лукойл\" и излезе на протест заедно с малките търговци. Оттам сезираха и Европейската комисия за противоречие с редица евродирективи. \"Лобисткият\" закон за горивата поема към Брюксел за наказателна процедура Сега народните избраници от партията на Симеонов очакват парламентът формално да гласува отсрочката от шест месеца, след което спорните моменти да бъдат пренаписани от Министерство на икономиката. От НФСБ също са готови да внесат свои предложения. Междувременно се очерта разделителна линия и между трите големи работодателски организации у нас - КРИБ, АИКБ от една страна и БСК от друга, както и вътре в самата КРИБ. АИКБ поиска от Румен Радев вето на закона за горивата Още през юли м.г. Асоциацията на индустриалния капитал в България изпрати писмо до президента Румен Радев с искане да наложи вето на закона. Което Радев не направи, въпреки че е показал, че никак не щади законотворците на това управление като често връща закони за ново обсъждане. В сряда, след правителственото заседание, на което бе взето решението да се предложи на НС да гласува отсрочка, от Кондеферацията на работодателите и индустриалците в България излязоха със  в подкрепа на действията на кабинета. А ден по-късно Българската стопанска камара разкритикува действията на правителството в  . В същия ден с декларация излезе и Българската петролна и газова асоциация (БПГА), председателствана от генералния директор на \"Лукойл\" Валентин Златев. БПГА изрази \"възмущението си от това, че се предлага отлагане без никаква дискусия и консултации със засегнатия бранш и че се прави целенасочен опит реалната дискусия за ограничаване на контрабандата, ДДС измамите и други незаконни схеми в сектора, да се измести от спекулации за противопоставяне на големи и малки фирми\". След което асоциацията обяви, че напуска КРИБ заради застъпничеството на конфедерацията за отлагането на текстовете. Петролната асоциация на Златев напуска КРИБ заради закона за горивата Последва коментар на председателя на КРИБ Кирил Домусчиев пред БНТ, породен от действията на петролната асоциация, както и от коментарите на нейни представители, че дефекти в закона имало, но не пречело да бъдат изчистени и след влизането му в сила. И допълни: \"Българските жълти жилетки\" остават в протестна готовност Вчера със становище в спора се включи и Сдружение \"Произведено в България - съюз на малкия и среден бизнес\". От сдружението също подкрепиха отлагането на закона. Казусът е и в Конституционния съд, след като преди ден и омбудсманът Мая Манолова се намеси и прати закона за тълкуване.  \"Лобисткият\" закон за горивата поема към Брюксел за наказателна процедура АИКБ поиска от Румен Радев вето на закона за горивата Петролната асоциация на Златев напуска КРИБ заради закона за горивата \"Българските жълти жилетки\" остават в протестна готовност", "date": "2019.01.12", "title": "Бизнесът скаран за закона за горивата, Домусчиев и Златев в схватка"}
{"url": "http://clubz.bg/78164-germaniq_se_promenq_pred_ochite_ni_kakvo_vidqh_v_regensburg", "text": "Първото ми учудване дойде от това, че новите имигранти нито са първите в този град, нито са мнозинство. При около 2,5 хиляди бежанци от Сирия и Ирак, в Регенсбург има също толкова румънци и дори 1,5 хиляди българи, което си е цял един процент от населението на града. Българската църква беше затворена заради някаква арт-инсталация, а из историческия център на града просеха трима здрави и прави германски младежи, но не и мигранти. Вярно, в Мюнхен по улиците лежат доста румънски баби, но там е стълпотворение, има от всичко. Всъщност най-голямата група чужденци не само тук, но и в цяла Германия е съвсем неочаквана - това са дошлите от Русия. Взимате руските изселници, които получиха право да имигрират през 1990-те (те продължават да говорят руски и са под влияние на руските медии), прибавяте икономическите мигранти от прехода и ето ви 6 милиона (според някои преценки). Тези хора, впрочем, са сред най-яростните противници на политиката на отворените врати и съответно попълват редиците на „Алтернатива за Германия\". Станах свидетел на една много грозна сцена: руско-германски охранител вдигна отвратителен скандал на иракчанин, че използва тоалетна, която била само за германци, а той щял да я изцапа. Причината не е някаква руска обремененост - просто тези хора се чувстват обидени, че за новите мигранти се полагат специални грижи, докато тях навремето са ги оставили да се оправят сами. Подобна реакция съм виждал и у българи по света - ядосват се, завиждат на новите, на които (мислят си) им е по-лесно. Как държавата успява да управлява бежанците ли? Ами силови мерки няма, набляга се на моркова, така да се каже. Всеки има право да се вдигне и да отиде в Берлин например, но работата е там, че ще загуби онези помощи, които му се дават за интегриране тъкмо тук - курсове по немски, жилище, парична помощ. Културният скок е трудна работа. Без познания по немски няма как да си намериш работа, а за говорещите арабски този език е като китайския за нас. Най-трудно се оказва намирането на жилище - не само защото има известна подозрителност към хора с ориенталски звучащи имена, а и защото наемите в туристическото градче са скочили тройно през последните десетина години. Двустаен апартамент може да излезе до 1000 евро на месец, а по тукашните правила това предполага заплата, която е непостижима за много от чужденците, начеващи в някаква професия. На помощ идват доброволците от гражданските сдружения, които се заемат да търсят квартири за мигрантите и да гарантират за тях. Видя ми се много впечатляващо това даряване с доверие, при това от млади хора, които сами още не са си намерили стабилно място в обществото. Тези сдружения организират и срещи на гражданите с бежанците под формата на покана за следобеден чай. Освен че дават възможност за човешки контакт, който е най-добрият начин за преодоляване на страховете, насаждани от популистите, тези срещи имат и практически смисъл - мигрантите научават как да решават административни и битови проблеми, а момичетата например любопитстват как се случват нещата при германските двойки. И в България имаше такива инициативи, например в Нов български, но те затихнаха поради липса на бежанци. Имаше една случка, при която направо ми се прииска да потъна в земята: когато разбра, че съм от България, едно момче от Афганистан разказа как са били брат му на нашата граница и какви пари са им искали. Колкото и ръченици да изиграят нашите емигранти по площадите на Европа, това клеймо трудно ще се заличи. За мигрантска престъпност не чух - хората са се снишили и живеят с надеждата да се уредят. Всъщност има ли по-добро средство за интеграция от надеждата? Демографски дисбаланс създава обстоятелството, че идват предимно млади мъже. Но ако се върнем към числата по-горе, ще си дадем сметка, че проблемът е незначителен. Тези мъже се надяват един ден, когато се уредят, да доведат в Германия и жените си, но бюрократичните процедури отнемат години. Междуременно има арабски мъже, които се опитват да водят връзки с германски жени, макар социалното неравенство (мигрантите започват от нулата) да прави трайната връзка доста трудна. Обратното - сирийско момиче с германски младеж - се било случило в Регенсбург само веднъж. Впоследствие девойката била тежко оплюта и маргинализирана от своите заради това „предателство“. Въпросът не е в религията, както пишат в България. Моите наблюдения са, че тези хора не са особено религиозни. Дори джамиите им са на етнически принцип - албанска, турска, арабска. Те просто са се вкопчили в групите си, откъдето получават подкрепа и сигурност в стресиращата ситуация на чуждата страна. Така се държат и много от нашите мигранти, които се самозатварят около чалга-телевизията, носиите, съпротивата срещу езика на приемащата страна - и то не толкова заради някаква носталгия, а защото имат нужда от усещане за сигурност. Това са стратегии за оцеляване. Регенсбург е сравнително отворен град - заради университета, но и заради историята: тук, през американската окупационна зона и през близката чехословашка граница, в миналото са преминавали прокудените судетски германци и бягащите от комунизма, така че приемането на бегълци има традиции. И все пак няма как да не го видиш: Германия се променя пред очите ни. Тя не само се превърна в хуманитарна суперсила, както я наричат след 2015. Тази мощна икономика започва да се диверсифицира демографски - срещате лица с различен цвят, ядете във всевъзможни ресторанти, чувате всякакви езици, все по-често и български. Вече близо половин милион от пристигналите се обучават или работят в гладната за кадри германска икономика. И понеже работната ръка продължава да не достига, в края на миналата годината страната реши да либерализира условията за прием на мигранти от неевропейски страни. Това, от което си заслужава да се поучим, е следното обстоятелство: групи от различни места по света, които не образуват компактни маси, биват пропускани за попълване на демографския фонд и разселвани по територията на страната. Ще прозвучи като културен стереотип, ако кажем, че в Германия имиграцията се третира доста по-хладно и прагматично, отколкото в Югоизточна Европа. Но какво да  правим - понякога стереотипите отговарят на реалността.", "date": "2019.01.12", "title": "Германия се променя пред очите ни: какво видях в Регенсбург"}
{"url": "http://clubz.bg/78165-bilbordove_v_chehiq_sram_me_e_ot_premiera_mi", "text": "По улиците на Чехия се появиха стотина билбордове с портрети на хора, имената им и надпис  , предаде Франс прес. \n\tТова е инициатива на местен рекламен агент за критикуване на премиера Андрей Бабиш, който е замесен в някои спорни афери. \n\tБабиш, който е вторият най-богат чех, е обвиняем по дело за присвояване на европейски фондове в периода 2007-2008 г. Критиците му го упрекват и в конфликти на интереси и твърдят, че е бил сътрудник на комунистическите тайни служби преди 1989 г. Всеки критик на Бабиш може да бъде сниман и портретът му да се появи на голям билборд срещу заплащане на равностойността на 175 евро. Скандал в Чехия: Синът на милиардера Бабиш бил луд, вини го в отвличане Полачек дълго време бе ръководител на предизборните кампании на дясната партия ТОП 09, която е голям критик на Бабиш. \n\tВъпреки това движението АНО на Бабиш спечели парламентарните избори от 2017 г. с 29,64 процента от гласовете, а в проучванията на избирателните нагласи продължава да получава около 30 процента подкрепа. \n\tСамият премиер покани участниците в кампанията на едно кафе с него, за да ги убеди, \"че няма от какво да се срамуват и че той е добър представител на Чехия в цял свят\"", "date": "2019.01.12", "title": "Билбордове в Чехия: \"Срам ме е от премиера ми\""}
{"url": "http://clubz.bg/78166-cigarenata_fabrika_na_%E2%80%9Ebulgartabak_holding%E2%80%9C_v_blagoevgrad_zatvori", "text": "Последните дихания на мегахолдинга \"Булгартабак\" все повече спират след като предприятието затваря производство на цигари в Благоевград. Ръководството на дружеството е дало двудневен срок на хората да подадат заявления за доброволно напускане , заявиха работещите пред БНР. Това става осем години след приватизацията на дружеството от бившия бизнес дует Цветан Василев - Делян Пеевски. След раздорът им той остана под контрола на депутата от ДПС, който за кратко имаше и официален миноритарен дял. За времето до днес марките са продадени, а и фабриката в Благоевград последва съдбата на софийския завод. В Благоевград, където най- голямото предприятие на цигарения холдинг работеха 2000 човека, към момента са останали едва 200. Около структурните промени преди две години някои от тях бяха командировани в завода в Пловдив, но това не съживи производството. В четвъртък благоевградските работници са били уведомени, че фабриката се закрива и за тях е по-добре да поискат работодателят да ги освободи по чл. 331 от Кодекса на труда, тоест да напуснат доброволно, съобщава БНР. При това положение съкратените ще получат между 4 и 5 брутни работни заплати, в зависимост от трудовия стаж, както и право да бъдат на борсата за четири месеца срещу минималното обезщетение. В противен случай ще бъдат пуснати в принудителен неплатен отпуск, а след това фабриката спира работа окончателно. През последните три месеца дружеството е работило денонощно на максимални обороти, без спиране през почивните и празничните дни, за да се изпълни в срок последната поръчка към клиенти на Булгартабак. Хората заявиха, че са крайно унизени и изтощени, дори споменаха за няколко смъртни случая. Затова никой няма да се противопостави на съкращенията, с които се закрива и най- голямото предприятие в холдинга. Въпреки това те са уведомили синдикалните централи за ситуацията. Според приватизационния договор Булгартабак има ангажимент да запази предмета на производство до 2021 година в България, но не е уточнено къде. Така Благоевград БТ последва съдбата на дружеството в София.", "date": "2019.01.12", "title": "Цигарената фабрика на „Булгартабак Холдинг“ в Благоевград затвори "}
{"url": "http://clubz.bg/78176-stolichniqt_kmet_fandykova_oshte_ne_znae_dali_shte_se_kandidatira_otnovo", "text": "Въпреки че всеки ден я питат, кметът на София Йорданка Фандъкова още не е взела решение дали ще се кандидатира за нов мандат. „Ще си задавам всички въпроси след няколко месеца, ще го обявя публично“, сподели Фандъкова пред БНТ. И добави, че когато има готово решение ще го съобщи на всички.   Тя припомни, че решаването на проблема със замърсяването на въздуха в София е сред основните й приоритети. И обяви, че 20 хиляди домакинства у нас ще получат възможността да сменят старите печки с по-екологични в следващите няколко години. По думите й се полагат максимални усилия въздухът в София да става все по-чист. Според кмета на София общественият транспорт в София е подобрен, \"за да имат хората алтернатива с нови автобуси, трамваи, метро\". \"Настоявам да бъде инкриминирано горенето на отпадъци - това е забранено и сега, нормите обаче са административни и не водят до нужния ефект\", допълни тя. По думите й най-много хора палят отпадъци в ромските махали на София. От общината полагат най-големи усилия в район \"Красна поляна\", където са успели да съборят два от блоковете на т.нар. Виетнамски общежития, които създават изключителни проблеми. Йорданка Фандъкова уточни, че през 2019 г. са заложени 15 обекта за ремонт, като акцентът на Столична община са кварталите и улиците. Тя припомни, че в последните 10 години София непрекъснато е строителна площадка и това няма как да бъде по друг начин. „Ние трябваше да възстановяваме града“, каза Фандъкова.  ", "date": "2019.01.12", "title": "Столичният кмет Фандъкова още не знае дали ще се кандидатира отново"}
{"url": "http://clubz.bg/78170-plovdiv_%E2%80%93_nad_osem_hilqdi_godini_ajlqk", "text": "По тази география Пловдив се пада малко по-близо до Лондон (и доста по-близо до Авалон). На други карти той е бивша римска провинция. На трети – от днес и за кратко – европейска столица. Ще боледува сигурно година-две и ще му мине. За кратко (в геоложки аспект) този град е имал поне 9, а може би и 11 хълма. За кратко ще стърчи в центъра и 30-метровият среден пръст на управляващите срещу пловдивчани. В края на гребния канал също е щръкнал един подобен срещу спортуващите (в случая е хотел), но и той не ще да е вечен. За кратко в града е имало голяма художествена галерия. Неотдавна я съборихме (казвам ние, защото не помня да са го извършвали някакви чужди сили). Имало е и кино, наречено „Космос“. Сигурно и него ще съборим скоро. И акустична зала, която също чака своя ред. Не вярвате? Съборили сме поне 3 хълма досега, ако не и 5 – не ни подценявайте! Все пак, почти цялото тютюнево градче изпушихме за една нощ. А помните ли как ухаеше на тютюн край него? Сега и да го възстановим, ще мирише на пепел. Античният театър някак се е задържал (понеже дълго се е крил), но кой знае – бъдеще много. Особеното на града е, че за него миналото винаги ще бъде повече. В личната ми география в това пространство винаги е съществувал мит за един някога величествен град, изпълнен с щъкащи патриции… Простете – леко оживен от мързеливо и спокойно понесени на носилки патриции. Това наричаме „айляк“ и все се надявах на слогана „Пловдив – над осем хиляди години айляк“… Но вярвам, че по някаква необичайна квантова необходимост пространството на Пловдив никога не остава празно от митове – от онзи за Филип Македонски до този за лудия Мильо; от онзи за митичните японци, които щели да изкопаят римския стадион под главната и да я покрият със стъкло, до почти истинските и все пак трудни за вярване днешни управници, които разкопаха почти всичко останало… Тук още като че ли живее мит за града на поетите и художниците, един ден се появи легендата за града, който чете, после умря митът за кръчма „Пловдив“… и така чак до малкото митче за онова кафене зад „Тримонциум“, където кафето беше по 20 стотинки, а бирата не помня колко, но за 2 лв. можеше да прекараш цял ден на някоя от петте маси. Във всеки случай оня градски Дух, способен да създава митология, е жив. Навярно малко е обезсърчен и му е трудно да повярва в своите художници, които вече ще показват своето изкуство другаде, в поетите, които другаде ще публикуват (от миналата година Общината и това не подкрепя), в музикантите, които други песни ще запеят… другаде. Неизчерпаем е Духът, щом всички продължаваме да консумираме повече култура, отколкото създаваме. В последно време се родиха фестивали и занаятчии, легендарни казанлъшки понички… дори една кръчма, в която вместо питие ти връчват някакво устройство, което след 20 минути започва да свети и вибрира и така разбираш, че са ти сипали водка най-сетне. На шока ми персоналът отвръща, че там винаги си е било така; че там, едва ли не преди близо 2000 години барманите са замеряли клиентите с камъчета, за да ги известят, че са им сипали фалернско вино най-сетне. Именно това усещане за вечност, макар и вчера появила се, ми дава увереността, че каквото и ново да се случи, то ще е било тук „от край време“ и ще е тук (почти) завинаги.", "date": "2019.01.12", "title": "Пловдив – над осем хиляди години айляк"}
{"url": "http://clubz.bg/78167-plovdiv_veche_e_evropejska_stolica_na_kulturata", "text": "От днес Пловдив е Европейска столица на културата. Очаква се хиляди гости да посетят града, по програма в следващите два дни ще има десетки събития. Официални гости на събитието ще бъдат председателят на парламента Цвета Караянчева, еврокомисарят Мария Габриел, вицепрезидентът Илияна Йотова, министри. Подготовката около организацията на тези събития преминаха през поредица от скандали, в ключително и признанието, че общината не е приключила с ремонтите в центъра на града. Пред бТВ днес кметът Иван Тотев заяви, че е очаквал повече подкрепа от министъра на културата Боил Банов, но не я е получил в пълна степен. Полученият от държавата бюджет за инфраструктура е 10 млн. евро, всичко друго се финансира от община Пловдив и спонсори, каза Тотев. По думите му само за площад „Централен” общината е получила 7 млн. лв. от държавата и още почти 10 млн. са заделени от общинския бюджет, за кино „Космос” – 2 млн. лв. от държавата и отделно 3 млн. лв. от общината. Днес културната програма ще започне с изпълнения на етноформация Жарава и проект \"Българи\", читалища от цяла Южна България ще представят шарена плетеница от танци и музика, пресъздаваща богатството на българския фолклор. По повод 30-годишнината от падането на Берлинската стена в Пловдив гостува единствената пътуваща колекция от оригинални фрагменти от стената, станала поле за изява на много улични артисти от 80-те до днес. Кулминацията на откриването ще бъде довечера, когато ще бъде представен спектакълът \"Ние сме всички цветове\". В него ще се включат 1500 участници от България и чужбина. На 30-метровата сцена-кула те ще пресъздадат мащабна цветна метафора на основните тематични акценти, засегнати в програмата на \"Пловдив 2019\". Събитията ще са придружени от засилени мерки за сигурност. Движението за автомобили в центъра на Пловдив е спряно, паркирането е забранено. ", "date": "2019.01.12", "title": "Пловдив вече е \"Европейска столица на културата\""}
{"url": "http://clubz.bg/78171-nikoj_da_ne_ochakva_ot_voennite_da_se_vklyuchvat_v_nesyvmestimi_dejnosti", "text": "Началникът на специалните сили в българската армия ген. Явор Матеев призова да не се използват военнослужещите в действия, които са несъвместими с техния специален статус. Повод за неговото изказване е случаят с пребитият във Войводиново ефрейтор Валентин Димов, който е негов подчинен. Ефрейтор Димов вече е в добро състояние и ще бъде изписан до два-три дни. В петък вечер към протестите в селото се присъединиха и военнослужещи, което е в разрез с военния устав и закона за отбраната. По думите му българската армия е еднакъв закрилник на всички граждани на родината, независимо от техния етнос и религия. Той е издал заповед неговите подчинени да не се включват в протестните действия във Воеводиново. Ген. Матеев призова да се изчака правораздавателни органи да си свършат работата по разследването на случая, който го определи като „груб, криминален инцидент“. По думите му подигравките с пребития командос от двамата роми на 17 и 21 годишна възраст са неуместни. Дори и най-подготвеният човек може да попадне в ситуация да не може да се защити, каза ген. Матеев. Той се обяви срещу погазването на българските закони „от който и където и да е било“.  ", "date": "2019.01.12", "title": "Никой да не очаква от военните да се включват в несъвместими дейности"}
{"url": "http://clubz.bg/78177-pochetino_kreshtql_pri_gol_na_solskqr_predi_20_g_v_nedelq_dvamata_sa_sypernici", "text": "На последната си пресконференция преди неделния сблъсък \"Тотнъм\" - \"Манчестър Юнайтед\" от 18:30 часа наше време, треньорът на \"шпорите\" Маурисио Почетино си припомни интересна случка от миналото. Тази случка е звездният миг на неговия съперник утре - временният треньор на \"червените дяволи\" Оле Гунар Солскяр. На 26 май 1999 г. \"Манчестър Юнайтед\" и \"Байерн\" играят финал на Шампионската лига пред повече от 90 хиляди души на \"Камп Ноу\". Почетино тогава облича екип на барселонския \"Еспаньол\" и е на трибуните, заедно със свои съотборници. \"Байерн\" гази съперника и е цяло чудо, че не води с разлика, а само с 1:0. В 90-ата минута, малко след като четвъртият съдия вдига табелата с 3-минутно добавено време, \"Юнайтед\" изравнява чрез Теди Шерингам. След около 100 секунди се стига до нов корнер, Дейвид Бекъм изпълнява, Шерингам отклонява топката с глава, а на метри от голлинията Солскяр я засича в мрежата - 2:1. \"Манчестър Юнайтед\" прегръща купата, а това остава един от най-драматичните и паметни финали в историята на турнира. Запитан какво е правил по това време, Почетино отвърна следното: И след близо 20 години двамата се противопоставят на друг митичен стадион - \"Уембли\". Твърди се, че Почетино продължава да е човекът, желан най-силно от ръководството на \"Юнайтед\" за постоянен треньор от лятото. След това Почетино изтъкна приятелството си със сър Алекс Фъргюсън. Двамата обядвали заедно веднъж в Лондон, след което запазили отлични отношения, понякога се виждали и чували по телефона. Това не е нещо, което трябва да се крие, рече специалистът и определи Фъргюсън като \"вдъхновение\" за него и още много треньори. Оле Солскяр не иска да си тръгва от \"Юнайтед\" през май На своя брифинг Солскяр похвали качествата на Почетино, запитан за спекулациите, че именно той може да го замени. Солскяр спечели първите пет мача, начело на \"червените дяволи\", но в неделя ще се види къде наистина се намира тимът му след уволнението на Жозе Моуриньо. \"Тотнъм\" е първият голям отбор, срещу който норвежецът се изправя. През есента \"шпорите\" изнесоха лекция на \"Олд Трафорд\" и спечелиха с 3:0.", "date": "2019.01.12", "title": "Почетино крещял при гол на Солскяр преди 20 г. В неделя двамата са съперници "}
{"url": "http://clubz.bg/78174-borisov_blagodari_i_na_shofori_i_na_premieri_za_otpora_sreshtu_paketa_%E2%80%9Emobilnost%E2%80%9C", "text": "Заради поредкрепата и сътрудничеството в преговорите по пакета \"Макрон\", премиерът Бойко Борисов е изпратил благодарствени писма до своите колеги в Румъния, Полша, Литва, Унгария и Испания. Той е отправил специални благодарности \"за постигнатите обнадеждаващи резултати\" от гласуването на 10 януари, когато два от трите доклада по пакета бяха отхвърлени в Комисията по транспорт и туризъм в Европейския парламент, съобщиха от правителствената информационна служба. Борисов е благодарил и на работещите в автомобилния транспорт и шофьорите на товарни автомобили от Румъния, Полша и Литва, които подкрепиха българските превозвачи по време на протестите в Брюксел. В писмата си до петимата европейски лидери министър-председателят Борисов изразява своето съжаление, че първоначалните цели на Пакет „Мобилност“ са потънали в хода на дискусиите и национални интереси са надделели над общия европейски подход. Според българския премиер подобни правила не отговарят на социалния дневен ред на Европейския съюз, имат негативно въздействие върху целите по отношение на околната среда и ще oщетят европейската икономика като цяло. Според Борисов в момента дебатите относно пакет „Мобилност I“ са на кръстопът и все още има шанс да се избегне фрагментацията на единния европейски пазар и да се затвърди разбирането, че „Европа на две скорости“ не е решение. В понеделник се очаква министърът на транспорта Росен Желязков да се срещне в Брюксел с председателя на европарламента Антонио Таяни. Той определи като прецендент общите действия на различни държави, които излязоха на протест срещу промените в транспортния бранш.", "date": "2019.01.12", "title": "Борисов благодари и на шофьори, и на премиери за отпора срещу пакета „Мобилност“ "}
{"url": "http://clubz.bg/78179-kakvo_stava_s_merkite_za_mrysniq_vyzduh_pitat_ot_demokratichna_bylgariq", "text": "Изпратила ли е България писмо до Европейската комисия заради започналата европроцедура за мърсения въздух в страната? Това искат да узнаят от Демократична България, които изпратиха писмо до министъра на околната среда и водите Нено Димов. Оттам припомнят, че през 2017 г. съдът на Европейския съюз (ЕС) призна България виновна за системно нарушаване на законодателството на общността за нивата на замърсяване на въздуха. Година след това - на 8 ноември 2018 г., Европейската комисия (ЕК) даде на България срок от 2 месеца, в които да докаже, че са предприети адекватни мерки  и замърсяването е намаляло. Тогава беше изразено, че ЕК е силно обезпокоена от бавния темп на промените и от липсата на координиран подход между органите за опазване на околната среда и другите органи на национално и местно равнище.  Ето и текстът на цялото писмо: \"На 5-и април 2017 г. с решение C 488/15 Съдът на Европейския съюз се произнесе по дело на Европейската комисия срещу България, като призна страната ни за виновна за системно нарушаване на законодателството на ЕС (Директива 2008/50/ЕО на Европейския парламент и на Съвета от 21 май 2008) по отношение нивата на замърсяване на атмосферния въздух. Съдът прецени, че България е бездействала по тази тема от приемането си в ЕС през 2007 г. до стартирането на наказателната процедура през 2014 г. Въпреки решението на Съда на ЕС, България не приложи необходимите работещи мерки за бързо справяне с проблема, което доведе до настоятелно призоваване от страна на ЕК за бързи действия. На 8-и ноември 2018 г. ЕК даде на България срок от 2 месеца, в които да докаже, че са предприети адекватни мерки и замърсяването е намаляло тъй като ЕК е силно обезпокоена от бавния темп на промените и от липсата на координиран подход между органите за опазване на околната среда и другите органи на национално и местно равнище. При незадоволителен отговор ЕК ще стартира втори етап на процедурата, като ще поиска Съда на ЕС да наложи финансови санкции на България. Срокът изтече преди два дни, а отговор към ЕК от МОСВ не е станал известен за българските граждани, милиони от които са силно потърпевши от замърсяването на въздуха. Тъй като показателите на Качеството на атмосферния въздух в този период на практика не се е подобрило, а органите на законодателната, изпълнителната и местните власти прилагат очевидно, дори и за ЕК, палиативни мерки, Демократична България настоява Министерството на околната среда и водите да отговори на въпроса дали е изпратило информация до Европейската комисия в дадения срок, и ако е изпратило, да публикува веднага на официалните си комуникационни канали цялата информация!\"  ", "date": "2019.01.12", "title": "Какво става с мерките за мръсния въздух, питат от Демократична България"}
