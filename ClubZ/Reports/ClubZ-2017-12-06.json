{"url": "http://clubz.bg/61555-oficialno_trymp_prizna_jerusalim_za_stolica_na_izrael", "text": "Американският президент Доналд Тръмп призна Ерусалим за столица на Израел, по време на свое обръщение в сряда вечерта. „Реших, че е време най-после да призная официално Йерусалим за столица на Израел\", каза в обръщението си американският държавен глава. Той направи изявлението си въпреки предупрежденията на международната общност, че такава стъпка би разрушила основните на мирните процес за решаване на израело-палестинския конфликт. Тръмп мести посолството на САЩ в Йерусалим  Голяма част от световните лидери и водещи дипломати по-рано в сряда и вторник изразиха несъгласието си с подобно действие, след като стана ясно, че Тръмп най-вероятно ще премести американското посолство в Израел от Тел Авив в Йерусалим. Американският президент също така разкри, че планът за преместване на седалището на US посланика в новопризнатата от САЩ столица предстои да бъде задействан. Същевременно Тръмп призова за „спокойствие и толерантност“, като увери, че остава обвързан с мирния процес в Близкия изток. Решението на Тръмп беше приветствано от израелския министър-председател Бенямин Нетаняху. Същевременно Нетаняху увери международната общественост, че страната му не планира да въведе промени в статуквото на намиращите се на територията на града свещени за християни, евреи и мюсюлмани места. „Решението на президента е важна стъпка към мира, тъй като няма да има мир, който да не включва Йерусалим като столица на израелската държава… Ние ще продължим да работим с президента и неговия екип, за да направим тази мечта за мир реалност\", каза още израелският премиер. По време на изявлението си Тръмп съобщи, че неговият вицепрезидент Майк Пенс ще посети Близкия изток в следващите дни, за да „препотвърди нашият ангажимент да работим с партньорите си в Близкия изток срещу радикализма, който заплашва надеждите и мечтите на следващите поколения.“ По-рано през деня в Истанбул беше организиран митинг против признаването решението на Тръмп. Някои от протестиращите носеха знаци с надпис „Йерусалим принадлежи на ислямската религия“. Междувременно в Йерусалим бяха издигнати американски и израелски флагове.  ", "date": "2017.12.06", "title": "Официално. Тръмп призна Йерусалим за столица на Израел"}
{"url": "http://clubz.bg/61537-borislav_sarafov_trima_sledovateli_za_1_g_priklyuchvat_obshto_edno_delo", "text": "Това каза днес единственият кандидат за директор на НСлС Борислав Боби Сарафов - досегашен (и бъдещ) заместник на Сотир Цацаров. В дух на здравото единомислие, което цари в прокуратурата, и въпреки включването чак след 13 ч. на главния  , той бе избран с пълно единодушие от 11:0 гласа. Преди това Сарафов каза, че е обидно следователите от Националното следствие да бъдат наричани \"машинописки\", а институцията - че е в будна кома. Сарафов оглави службата, с която преди време - като зам. главен прокурор, имаше проблеми и дори оттам имаше две заведени дела срещу него. Те бяха от Страхил Каменички, който твърдеше, че Сарафов го е обиждал и наричал \"заешко сърце\" заедно със следователския екип покрай делото за катастрофата в Хитрино. Днес на няколко пъти новият директор декларира, че изключително уважавал професионалистите на бул. \"Г. М. Димитров\", но и че няма да оставя работещи пенсионери и ще използва активно институтите на поощрения и наказания. Само Огнян Дамянов попита след тези случки и след като в концепцията си пише, че ще заложи на добрия микроклимат, как си представя, че ще стане това. Борислав Сарафов отива в НСлС, машинистите от Хитрино отиват на съд \"Този въпрос е изкуствен и изкуствено раздут в някои медии. Аз не мисля, че има конфликт. Напротив - аз съм прям и открит човек - такъв е моят характер и диалогичността изисква, когато имаме нещо, да си го кажем. Всички трябва да изпълняваме служебните си задължения и когато някой не ги изпълнява или не ги изпълнява качествено, не ги изпълнява в срок, трябва да му бъде подсказано. Не бих искал този въпрос да се раздухва допълнително и да се преекспонира, защото всъщност конфликт няма\", обяви Сарафов. От въпросите, зададени му от прокурорската колегия, както и от различни НПО, интересен бе само този на Института за пазарна икономика (ИПИ), откъдето го питаха: подкрепя ли модела, препоръчан ни в анализа на западните прокурори - да има  Сарафов нарече въпроса \"интересен\" и го окачестви, че пораждал \"политически закачки и политическо говорене\". След което отсече:", "date": "2017.12.06", "title": "Борислав Сарафов: Трима следователи за 1 г. приключват общо едно дело"}
{"url": "http://clubz.bg/61536-rumen_radev_sled_poleta_na_rafal_chuvstvam_se_nostalgichno_video", "text": "Това каза президентът Румен Радев след края на полета с изтребител \"Рафал\" в базата на френските военновъздушни сили \"Сен Дизие\". Радев е на тридневно посещение във Франция и в последния ден от него се качи на най-модерния боен самолет на тази страна. След като слезе от \"Рафал\" Радев изглеждаше много доволен и надълго похвали качествата на машината. \"Невероятен самолет, много мощен, маневрен, с интеграция на всички сензори.\" Разказа, че имало напрегнати моменти, \"когато се бихме с другия самолет\", но резултатът бил неутрален. Той управлявал през по-голямата част от полета, но отбеляза, че \"Франция разполага с невероятни летци\". На въпрос дали и \"Рафал\" би могъл да участва в офертите за купуването на нови изтребители, Радев каза, че е \"нормално да се включи и този самолет\". Но уточни, че въпреки че като способности е невероятен, \"важна е цената на придобиване, както и цената на поддръжката\". Обясни, че не са говорили с президента Еманюел Макрон по този въпрос. Радев е професионален военен летец и бе шеф на ВВС у нас. Събитието се предаваше на живо в личния фейсбук на президента. Ако Борисов отиде във Франция, пожар ли ще гаси, или ще демонстрира карате?      ", "date": "2017.12.06", "title": "Румен Радев след полета на \"Рафал\": Чувствам се носталгично (ВИДЕО)"}
{"url": "http://clubz.bg/61543-parlamentyt_kriminalizira_prinuditelnoto_nosene_na_burka", "text": "Който принуди или заплаши някого да носи облекло, покриващо лицето, ще е заплашен със затвор от 1 до 4 години и глоба до 10 000 лева. Това предвиждат промени в Наказателния кодекс, които Народното събрание прие днес на първо четене. Депутатите гласуваха и за дефиниране на \"радикален ислям\" в НК като идеология, пропагандираща шериата над светските закони, създаване на Ислямска държава, налагане на религиозни догми чрез насилие или ценности, които са против общочовешките. Бурките вече са незаконни Законопроектът на \"Обединените патриоти\", който днес мина с техните гласове и подкрепа на ГЕРБ, е всъщност продължение на т. нар. \"забрана за бурките\", която националистите прокараха в предишния парламент. Тогава те отстъпиха за приетите днес промени, като обаче ги внесоха отново. Парламентът обаче се разпусна преди да стигне до законопроекта. Очаквано най-остри срещу законовите промени бяха от ДПС, които ги определиха като атака срещу ислямската религия. Според тях това е само с цел създаване на напрежение между религиозните общности в България. И добави, че \"патриотите\" така обезмислят усилията на премиера Борисов, който в момента се опитва да създава по-добри отношения именно с мюсюлмански страни. От ДПС отбелязаха още, проповядването на подобна идеология, независимо дали е свързана с исляма, или не, е вече незаконна според НК, т. е. промените на ОП дублират излишно вече разписани текстове. Депутати от БСП също бяха критични към законопроекта, но гласуваха \"въздържал се\". ", "date": "2017.12.06", "title": "Парламентът криминализира принудителното носене на бурка"}
{"url": "http://clubz.bg/61539-bryuksel_predlaga_evropejski_valuten_fond", "text": "Европейската комисия   еврозоната да трансформира своя спасителен фонд (Европейския механизъм за стабилност или ЕМС) в Европейски валутен фонд (ЕВФ) като основна стъпка в предстоящите реформи за задълбочаване на икономическия и валутния съюз. Това означава,че ЕСМ да стане общностен инструмент, да престане да се основава на сегашното междуправителствено споразумение, да придобие нови правомощия и да стане гарант на единния фонд за решаване на банкови кризи в еврозоната. Пакетът, представен от трима еврокомисари, включва промени в бюджета на ЕС, които трябва да подготвят постепенното разширяване на еврозоната потенциално до всички държави без Великобритания и Дания, които имат по договор изключения от общата валута. Като първи в списъка новите кандидати за еврото Комисията изрично посочи България и Хърватия.  Тя не предложи отделен бюджет на еврозоната, за какъвто пледира френският президент Еманюел Макрон. Предложенията ѝ, които тя смята, че трябва да се осъществят в идните 18 месеца, предвиждат четири нови компонента в бюджета на ЕС: - инструмент за   и   при поискване от държавите членки, който да бъде изпитан в пилотна фаза до края на този бюджетен период през 2020 г.; - ; -   чрез ЕВФ/ЕМС, който ще бъде договорен до средата на 2018 г. и приведен в действие до 2019 г.; -   за запазване на равнищата на инвестициите в случаи на кризи.  Комисията предложи също да се подсили програмата ѝ за подкрепа на структурните реформи, като до 2020 г. се удвоят средствата за техническа помощ в нея до 300 млн. евро. Комисията представи и съобщение, в което се изброяват възможните функции на европейски министър на икономиката и финансите, който би заемал поста на заместник-председател на Комисията и председател на Еврогрупата в съответствие с действащите договори на ЕС. Зам.-председателят на Комисията Валдис Добровскис, представяйки пакета, каза, че той се основава на три принципа - запазване единството на ЕС и отвореност на еврозоната към страните извън нея, ефикасност и демократична отчетност. Макрон да бъде укротен и вкаран в релси Очаква се предложенията на Комисията да бъдат тема на обсъждания на среща на върха на ЕС в Брюксел на 14 и 15 декември. Те идват, преди в дебата да е влязла европейската икономическа суперсила Германия, която още е в преговори за съставяне на правителство след изборите на 24 септември. В две последнователни речи - в Атина и в Сорбоната в Париж по-рано тази година - Макрон представи далече по-радикалната френска концепция за реформа на еврозоната, която включва неин отделен бюджет, парламент, финансов министър, фискална конвергенция, общ надзор над пазарите на труда. Не плашете хората с Макрон Да градим коалиции срещу идеите на Макрон Европейският механизъм за стабилност беше създаден с междуправителствено споразумение на държавите от еврозоната през 2012 г., за да подпомогне тези от тях, които преживяха дългови кризи - Гърция, Ирландия, Португалия, Кипър, Испания (в банковия сектор). Той им помогна да възстановят или запазят достъпа си до световните финансови пазари. Според днешните предложения на Комисията Европейският валутен фонд ще се основава на архитектурата на ЕМС, чиито сегашни финансови и институционални структури ще бъдат запазени като цяло, включително когато става въпрос за ролята на националните парламенти. Той ще продължи да подпомага държавите членки от еврозоната в затруднено финансово положение, ще осигури общ предпазен механизъм за Единния фонд за преструктуриране на банки и ще действа като кредитор от последна инстанция, за да улеснява организираното преструктуриране на неплатежоспособните банки. Единният фонд за преструктуриране сега се финансира от отчисления на самите банки. Предпазният механизъм е необходим, ако при фалит на голяма банка ресурсите на фонда се окажат недостатъчни. Механизмът е допълнителна гаранция, че голяма банкова криза няма да прерасне в държавна дългова криза, ако съответното правителство трябва да преструктурира банка с пари на данъкоплатците.  Създаването на ЕВФ предполага също по-бързо вземане на решения при спешни случаи и по-прякото му участие в управлението на програмите за финансова помощ. С течение на времето ЕВФ може също така да разработи нови финансови инструменти, например в подкрепа на евентуална функция за стабилизация, посочва Комисията. Очевидно е, че това предложение ще бъде в центъра на дискусиите на европейските законодатели по време на българското председателство. Комисията прикани Европейския парламент и Съвета (държавите членки) да го приемат до средата на 2019 г. Договорът за стабилност, координация и управление, известен като Фискалния пакт, който също в момента е междуправителствено споразумение между 25 държави на ЕС, да влезе в правната рамка на Съюза, предлага Комисията. Подписалите го през 2012 г. страни се задължиха до пет години след влидзането му в сила да включат съдържанието му в съюзното законодателство, припомни Домбровскис. Комисията призовава Парламента и Съвета  да направят това до средата на 2019 г. С въпросния договор подписалите го страни се задължиха да включат в конституциите си или в основни закони задължението да спазват европейските тавани за публичен дефицит и дълг от съответно 3% и 60 % от БВП и да въведат автоматично задействащи се мерки за тяхното съкращаване, ако прехвърлят споменатите граници.  Комисията днес не предложи размера на новите бюджетни инструменти, които трябва да финансират, реформите, стабилизирането и разширяването на еврозоната. Той подчерта, че досегашните вноски в бюджета на ЕС, които се равняват на 1% от БВП на държавите членки няма да стигнат за посочените цели, като се имат предвид намалените приходи от напускането на Великобритания (минус €15 млрд. годишно или около 10% от приходите) и повишените разходи за миграция, отбрана, изследвания и развитие. Комисията трябва да предложи новата многогодишна финансова рамка на ЕС към края на българското председателство, през май 2018 г.  Идеите за нея варират между увеличаване на вноските на държавите членки, намаляване на разходите без \"европейска добавена стойност\", т.е., които не облагодетелстват целия съюз и повишаване на собствените приходи на ЕС извън вноските на неговите членки чрез нови европейски налози. Не плашете хората с Макрон Да градим коалиции срещу идеите на Макрон", "date": "2017.12.06", "title": "Брюксел предлага Европейски валутен фонд"}
{"url": "http://clubz.bg/61545-jenite_ot_me_too_jertvi_na_seksualno_nasilie_sa_lichnosti_na_godinata", "text": " са определени за \"Личност на годината\" от редакционната колегия на сп. \"Тайм\". Това са жените, повели кампанията #MeToo (\"И на мен\") за разкриване на случаите на сексуален тормоз. Всички те пожелаха да разкажат историите, в които са ставали жертви на насилие. Новият най-популярен хаштаг #Me too Кампанията започна след обвиненията срещу холивудския продуцент Харви Уайнстийн. Тя и хаштагът #MeToo обаче са \"само част от картината, но не и цялата картина\", пише \"Тайм\". Три седмици след избухването на скандала с Уайнстийн #MeToo заля социалните мрежи с призиви жертвите на сексуален тормоз и насилие да разкажат историите си, за да дадат на непознатите и невярващите представа за мащаба на проблема. \"Нарушителите на тишината\" заеха второ място в огласената вчера читателска анкета на \"Тайм\". Те останаха далеч след победителя, саудитския престолонаследник принц Мохамед бин Салман. Читателите на \"Тайм\" избраха саудитския принц за личност на годината Втори в редакторската класация е миналогодишният победител - американският президент  . Трети е китайският лидер  , който тази година стана най-овластеният след Мао Цзедун човек в историята на страната си. На четвърта позиция е американският специален прокурор  , разследващ руската следа в президентските избори в САЩ през2016 г. Пето място заема севернокорейският лидер  , стряскащ света с ядрени и ракетни опити. Шести е състезателят по американски футбол  , отказал да стане прав при изпълнението на химна в присъствието на Доналд Тръмп. След него е , режисьорката на \"Жената чудо\". Читателите на \"Тайм\" избраха саудитския принц за личност на годината", "date": "2017.12.06", "title": "Жените от #Me too, жертви на сексуално насилие, са личности на годината"}
{"url": "http://clubz.bg/61541-940_000_lv_ot_pravitelstvoto_za_atonskiq_ni_manastir_snimki", "text": "940 000 лева отпусна днес правителството за ремонт на южното крило на българския манастир \"Св. великомъченик Георги Зограф\" в Атон. В присъствието на игумена архимандрит Амвросий премиерът Бойко Борисов обясни, че правителството осигурява сума за цялостна реконструкция. В отплата той получи икона на св. Георги от дядо Амвросий. \"На Министерския съвет одобрихме допълнителни разходи в размер на 940 000 лв. за довършителни строително-ремонтни дейности и изграждане на комуникациите в южното крило на манастира „Св. вмчк Георги Зограф“ в Атон, написа Бойко Борисов в профила си във фейсбук.\"     През миналата седмица при гласуването на бюджета управляващите не подкрепиха предложение на БСП да се дадат общо 1.13 млн. лв. за ремонти дейности за Патриаршеската катедрала \"Св. Александър Невски\" и Зографския манастир. На 1 декември след разговор с патриарх Неофит Борисов обеща, че ще откликне на молбата на Атон. \"Колегите от БСП се опитват от всяко нещо да направят скандал и да прозвучи едва ли не, че правителството, което оглавявам аз, не дава пари за Зографския манастир и за \"Св. Александър Невски\", заяви Борисов и допълни, че това е \"абсолютна глупост\".  ", "date": "2017.12.06", "title": "940 000 лв. от правителството за Атонския ни манастир (СНИМКИ)"}
{"url": "http://clubz.bg/61547-martenicata_%E2%80%93_svetovno_kulturno_nasledstvo_v_yunesko", "text": "Мартеницата стана част от световното нематериално наследство, закриляно от ЮНЕСКО, съобщават от Министерството на културата. Ритуалният предмет, съставен от усукани червени и бели конци и закачан за здраве на 1 март, е вписан в Представителния списък на елементите на нематериалното културно наследство на човечеството. Номинацията е съвместна на България, Румъния, Молдова и Македония. Решението за вписване е взето по време на заседанието на Междуправителствения комитет за опазване на нематериалното културно наследство на ЮНЕСКО, което се провежда в Южна Корея.", "date": "2017.12.06", "title": "Мартеницата – световно културно наследство в ЮНЕСКО"}
{"url": "http://clubz.bg/61548-prokopievci_likuvat_machyt_e_sviren_zashto_gonim_topkata", "text": "С тези думи вицепремиерът Валери Симеонов се обръща към премиера Бойко Борисов. Това става ясно от стенограмата от днешното заседание на правителството. Борисов отговаря, че когато точка от дневния ред е влязла в системата, не може да се изтегли. В крайна сметка обаче точката се отлага, като при гласуването Симеонов е против, а другият вицепремиер Каракачанов е \"въздържал се\". Правителството с коледен подарък за \"Юлен\" Според съобщението на пресцентъра на МС Борисов възлага на ресорните министри да дадат публичност на проекта на решение, с който се предлага промяна в концесионния договор за експлоатация на ски зона с център Банско. Той препоръчва освен това да бъдат поканени представители на екоорганизациите и да се отговори на всичките им въпроси, за да бъдат разсеяни съмненията им, че ще бъдат нарушени процедури по опазване на природата. Ето пълния текст на дискусията  Симеонов!  Уважаеми господин министър-председател, уважаеми госпожи и господа министри, представям на вашето внимание и моля да одобрите проекта на Решение на Министерския съвет за даване на съгласие за сключване на допълнително споразумение за изменение на договор за предоставяне на концесия върху защитена територия, изключителна държавна собственост, представляваща част от Националния парк „Пирин“, община Банско, област Благоевград, за изграждане и експлоатация на „Ски-зона с център гр. Банско“.  Целта е концесионният договор да бъде приведен в съответствие с действащото законодателство, като се отстранят неяснотите и възможностите за противоречиви тълкувания по неговото прилагане, да се въведат ясни механизми за контрол и санкции, в това число еднозначно определяне на обекта на концесията и на основния метод за изчисляване на концесионното плащане, както и на показателите, които го формират. Всъщност, става въпрос за увеличаване на концесионната такса минимум два пъти, като не се отчитат приходите, които биха дошли от увеличаването на оборота, от ДДС, печалба евентуално и т. н. С решението Министерският съвет ще упълномощи министъра на околната среда и водите да извърши необходимите действия за сключване на допълнително споразумение. В съответствие с разпоредбите на Устройствения правилник на Министерския съвет и на неговата администрация проекторешението и съпътстващата документация, която ви е предоставена, преминаха през междуведомствено съгласуване, както се изисква, в 10-дневен срок, всички бележки бяха уважени, приети, да не говорим, че почти нямаше никакви забележки. Така че, в това отношение сме изцяло в рамките на нормативноопределящия документ. Без да имаме задължение, на 20 ноември 2017 г. извършихме едно обществено обсъждане по моя инициатива в състав на всички заинтересовани лица, кръгла маса беше проведена при много добър диалог, при доброжелателен тон от всички страни. За ваша информация – освен министъра на околната среда и водите, присъстваха още осем специалисти от Министерството на околната среда и водите, директорът на Национален парк „Пирин“, кметовете на Банско, Разлог, Симитли, голям набор, широк спектър от неправителствени организации, в това число Асоциация на парковете в България, СДП „Балкани“, Фондация „Биоразнообразие“, WWF – мечето панда, Природата за хората и регионите, представители на Рила спорт, бивши министри на околната среда – Евдокия Манева, Нона Караджова, експерти, представители на научните среди, на Софийския университет, членове на парламента, народни представители, както и представител на концесионера „Юлен“. На тази среща, която продължи около три часа, бяха поставени въпроси, на които към настоящия момент беше отговорено, но тъй като имаше неудовлетворени от отговорите, поех ангажимента в рамките на четири дни да бъдат предоставени писмени отговори. Такива бяха предоставени на 24 ноември, тоест, четири дни по-късно. Обемен материал. За ваша информация, въпросите – 90 и повече процента от въпросите, нямаха нищо общо с екологията. Въпроси, които бяха свързани с цените на недвижимите имоти, които трябваше да се установи дали са паднали или дали са скочили, оказа се, че са скочили, със заетостта на работна ръка, което се оказа, че вместо 70 работни места концесионерът осигурява 800 работни места в сезона и 150 извън сезона. Имаше въпроси към концесионера, имаше към община Банско, за възнагражденията 2014, 2015, 2016 г. средната стойност на възнагражденията в региона, оказа се, че са скочили. Капацитетът на въжените съоръжения, предоставено е. Методиката за определяне на концесионното възнаграждение – предоставена. Както и редица други въпроси по квалификация, включително имаше въпроси за евентуално нелоялна търговска практика спрямо паркингите, които не са собственост на концесионера и транспортните средства, които не са собственост – беше отговорено. Оказа се, че там няма никакви притеснения, изключително лоялна търговска практика е установена там. С други думи, обобщавам, на всички въпроси беше отговорено подробно и детайлно. Документите, които вие ги виждате във вашите треперещи от вълнение ръце, бяха предоставени на работната група. Бяха предоставени всички документи, включително проектът за решение, който не е с нищо по-различен от този, който беше подготвен 2013 г. Така че, всички заинтересовани страни бяха подробно информирани и на всички въпроси беше отговорено. Искам да припомня на по-голямата част от министрите, които в предния мандат, по време на 43-ото Народно събрание, бяха депутати или бяха министри, но има една малка част от тях, които си останаха на постовете, да ви припомня на всички вас, че този въпрос го дъвчем от самото начало на мандата на предното Народно събрание, съответно правителство, още от началото на 2015 г. имаше междуведомствена работна група под ръководството на Ивелина Василева, господин Борисов, тя излезе със заключения още края на годината и т. н. С други думи, сега е съдбоносният миг, в който вие ще поемете честта да отворите вратите на зимния туризъм в България. Така че, разчитам на вашата подкрепа. Ако има някакви въпроси, заповядайте.  Уважаеми колеги, това е един казус, който от много години се търкаля и няма човек в тази зала, който да не е наясно за какво става дума. Става въпрос за един рекет, който се упражнява от едни организации, хванали си един периметър, от който много добре се хранят. Извинявайте, но по тази логика ние не трябваше да направим нито една магистрала, нито един километър път, нито един проект не трябваше да бъде реализиран.  В практиката през последните шест-седем години всеки един от нас малко или много се е занимавал с този въпрос. В миналия парламент, по време на миналото правителство, Патриотичният фронт внесе този въпрос в Съвета за развитие, имаше междуведомствена работна група, всичко беше съгласувано, всичко беше ясно…  Под вещото ръководство на госпожа Бъчварова, трябва да се подчертае.  Съветът заседаваше под нейно ръководство, така е. От друга страна, още преди това, тъй като населението в този регион, Благоевградска област, многократно поставя въпроса за реализирането на тези проекти, които се спират по един абсолютно изкуствен начин от едни организации, които може би имат всякакви други цели, но не и развитието на икономиката и туризма в България, всеки от нас, и аз, и госпожа Цачева сме участвали в публични мероприятия, обсъждания по този въпрос. Обсъждания имаше няколко – и в Банско, и в Симитли преди повече от един месец. Достатъчно обсъждания са правени. Става въпрос за това ще дадем ли възможност да се изгради още едно съоръжение, което ще облекчи онези български граждани, които сега, заради опашките и натоварванията по нашите ски курорти, предпочитат да ходят в други държави, няма да споменавам кои, но предпочитат да ходят в други държави, защото висят по опашките по нашите писти, или ще дадем възможност икономиката да се развива и тези хора да си инвестират парите в българската икономика. Въпросът е много прост и логичен. Аз мисля, че винаги ще има някой, който нещо ще каже, особено по подобни проекти, свързани с туристическа дейност. Знаете, че страстите са много бурни, без значение дали туризмът е летен или зимен. Там има и още проекти за региона на Благоевградска област, които биха създали и допълнителни работни места, свързани и с околните общини, сериозни проекти, които следва да бъдат разглеждани и обсъждани сериозно от гледна точка на това, че те ще създадат работни места, инвестиции и ще вдигат дохода на хората, а не това кой какво можел някъде да ни наклевети пред външния свят. Те тези, които го правят, го правят с най-голямо удоволствие много години. Икономическият интерес на държавата, а и интересът на местното население, изисква това да се случи. Благодаря.  Дончев!  Нямаме спор по отношение на целесъобразността и всички добри намерения да се развива ски туризма. Едва ли някой би търсил различие в тази зала. Въпросът е едно такова решение да бъде максимално издържано от формална и юридическа гледна точка, да не бъде повод и за обжалване и повод допълнителни разногласия. За това настоявам аз.  Слушам!  Уважаеми господин премиер, решението е същото, каквото беше представено на Вашето внимание с доклада на Междуведомствената работна група, на която бях ръководител и в която участваха експерти и юристи от нашата Правна дирекция, от правните дирекции на много други министерства. Това решение е решение за изменение на концесионен договор. Концесионният договор е договор между две равнопоставени страни, между концесионер и концедент. Тоест, тук нямаме заинтересовано лице, което да обжалва това решение. Тоест, този риск не стои относно падането на решението в съда, освен ако, разбира се, „Юлен“ като другата страна по договора не обжалват. Това е нещото, което би могло да бъде изтъкнато като аргумент за приемане на решението.  Аз понеже имам дълъг опит с всякакъв тип процедури, направих, на база предишния си опит, един призив всичко да бъде максимално издържано. И нека да видим дали прогнозата ми е правилна.  Моят първи въпрос е план за управление на Пирин имаме ли? И не е ли редно първо да мине планът за управление на Пирин и едва след това да решаваме за концесията? В противен случай ми се струва, че слагаме каруцата пред коня.  В момента е на обществено обсъждане. Той ще постави точката, фактически, когато бъде приет в края на декември.  А защо първо нямаме план за управление на Пирин и на базата на този план за управление да върви тази точка тогава? Защото аргументите на тези, които са против, имат резон. Те нямат доказателство, че много от нещата, които се казват, отговарят на истината, и подозират, че едва ли не правим подарък на концесионера. И като няма план за управление на Пирин, страховете им какво ще се случи впоследствие никой не може да ги разсее. И понеже това е тема, която е изключително чувствителна, водим този дебат. От едната страна го има аргументът в това, което Каракачанов казва – за нуждите на регионите. Но от друга страна е страхът на еколозите и на неправителствените организации, че отново ще се постъпи урбулешката, така както стана в Банско с огромното строителство, което се наложи. Това също трябва да се има предвид. Не подценявам общественото обсъждане, за което Валери Симеонов каза, но какво пречи всичко това да го има на сайт и под него да пише всеки мнението си.  Мисля, че най-големият проблем е, че години наред едни хора рекетират държавата. Това е най-големият проблем. И сега ние тук се гънем и се гърчим, страхувайки се някой да не дойде да затвори Орлов мост. Ами, ако го направи незаконно, колеги, извинявайте, има закон, който трябва да се спазва. Ако аз направя нещо незаконно, същите тези, които между другото, извинявайте, но са чисто политическа структура – те участват в политиката, тези хора се явяват по избори. Това не е някаква гражданска структура, която се бори за чистия въздух или за врабчетата, или примерно за бялата лястовица, черния щъркел и т. н. Това е политическа структура, от която какво очакваме всички ние? Неучастваща във властта, опозиционна, очакваме ние тази политическа структура да ни ръкопляска, при положение, че те от това се изхранват много години. И сега ние, за пореден път, ще се огънем, ще го отложим далеч във времето, неизвестно кога, защото някой щял да ни атакува. Има си процедури. Имало е обществено обсъждане, качени са на сайта за обсъждане тези неща.  Не е качено на сайта!  Как? Другото, Планът за управление на Пирин, е качен.  Планът за управление е качен, но Планът за управление не е приет и може да се предположи, че между двете неща ще се направи така, че това, което концесионерът иска, да му се случи, обикаляйки, шиканирайки между тези две процедури.  Няма как да му се случи.  Как да няма? Всички сме казали и в предизборните си програми, и това, което сме говорили, че сме за втори лифт, но при ясни процедури и без нито метър гора или земя да бъде харизана за други цели.  Абсолютно това е говорено.  Тук спор няма. Въпросът е покрай този втори лифт, след като нямаме план за управление на Пирин и след като слагаме първо каруцата пред коня, приемайки концесията, без това да е публично на сайт за обществено обсъждане, където всеки четящ и недошъл на тази среща да може да си напише мнението или да каже съображенията си, или да сложи своите аргументи…. Защото куп недостатъци се изтъкват, и аз самият ги намирам за правилни. Хубави-лоши, неправителствените организации са приети и са основна власт, ако щете дори в Европейския съюз. И в случая дали се харесваме или не, е въпрос на избор, но не и аргумент. Първо не трябваше ли министърът да бъде тук и да излезе и да обясни и да поеме отговорност, да отиде да се срещне с тях и да защитава позицията си? Кое налага когато го няма Нено Димов да я вкарваме тази точка? Няма го титулярят, който да я защитава, да слиза на микрофона, да се среща с еколозите и да обяснява всичко това, което предлагате.   Аз не мисля, че липсата на министъра е пречка. Тук имаме заместник-министър, който е изцяло вътре в нещата. Второ, тези обяснения с въпросните протестиращи или несъгласни, тези обяснения вече бяха правени, бяха дадени. Аз не виждам какво ново може повече да се каже. Трето, както каза и началникът на Дирекция „Икономическа и социална политика“ няма никакъв риск от каквото и да било обжалване, защото заинтересованата страна е „Юлен“ в случая. Четвърто, не е вярно това, че ние се опитваме да сложим каруцата пред коня, тъй като, ако няма промяна на концесията, какъв е смисълът и въобще за какво да се променя общият план, няма причина да се променя. И в момента има действащ план и ние не сме в нарушение. Ние добавяме с един анекс, че може да се направят спортни съоръжения. Оттук нататък по никакъв начин ние не променяме законовия ред, който задължително изисква дори един стълб да се забие там, да се направи ОВОС. Значи цялата тази процедура ще бъде за всяко съоръжение, всъщност не говорим за всяко съоръжение, говорим за едно съоръжение, което да отпуши пропускателна способност. Там също се минава през екологична оценка, ОВОС, всичко абсолютно с възможности и правото за обжалване на всеки детайл. Ние в момента не даваме решение да се прави каквото и да било, ние разширяваме предмета на концесията и увеличаваме минимум два пъти концесионната такса. Това правим в момента.  Все пак, това е тема и това решение вече три години се върти, обсъжда се на маси, на Съвети за развитие, не знам си къде още и то не е необходимо да бъде, въпреки всичко, че не е необходимо, то е обсъждано и е поставяно точно в този вид, в който ви го представям на вас и на другата страна.  Господин премиер, колеги, всички напълно подкрепяме изграждането на втори кабинков лифт и всъщност стимулиране на зимния и на ски туризма, но аз съм съгласна както с Вас, така и с господин Дончев, че трябва да се изпипа, защото имаме опита от последните три години. Освен това, да не забравяме, че „Пирин“ е в ЮНЕСКО и трябва да видим разширяването допълнително на буферната зона какво влияние ще има и там. Така мислим ние. Всъщност, ние бяхме и в ЮНЕСКО да водим преговори за това и смятам, че трябва допълнително да се изпипа в детайли и може би задължително, след като се очаква Планът за управление на Парк „Пирин“ да влезе скоро в сила и обжалването да приключи, тогава да се внесе тази точка, за да се разсеят съмненията на „Зелените“, че всъщност не се дава разрешение за изграждане на нищо друго, освен кабинков лифт. Защото проблемът, който ние сме срещали при редица обществени обсъждания, които са правени по тази тема, е всъщност липсата на доверие от страна на неправителствените организации, че даването на едно такова разрешение няма да доведе до друго строителство, а не до кабинков лифт. И може би е добре и концесионерът да внесе предварително инвестиционно намерение, за да може да си мине то съответната оценка и оценка на въздействието, за да се докаже, че става въпрос именно за строителство и желание за кабинков лифт, какъвто всички ние искаме да има. Защото смятам, че абсолютно всички сме на едно мнение и това ни е заложено не само в предизборните програми, но и в Програмата за управление. Трябва да имаме изграждане на втори кабинков лифт не само на Банско, но и във всички други планински курорти и също разширяване на ски писти и съоръжения. Въпросът е за реда и начина, по който това да се осъществи. Освен това, общественото обсъждане, хубаво е всичко това да бъде качено и на strategy.bg, който е официалният сайт на правителството за обществени консултации. Другото – по отношение на обжалването всеки един може да обжалва и съдът преценява дали е заинтересована страна или не и дали да уважи или не жалбата. Но всеки един има право да обжалва. Съдът трябва да прецени. Казвам го от личен опит, при нас непрекъснато се обжалва всичко и съдът преценява. Благодаря.   Да, трябва да се пипне, само че ми кажете какво трябва да се пипне. Достатъчно дълго време, достатъчно компетентни хора. Това, което в момента ви предлагаме, е въпрос, който е обсъден на Политическия съвет на коалицията. Господин министър-председател, току-що ми пратиха съобщение – във Фейсбук Прокопиев, прокопиевци ликуват, че точката за \"Пирин\" е изтеглена. Ако мачът е свирен, поне трябваше да кажете да не гоним топката. Благодаря.  По принцип, точка от дневния ред, когато е влязла в системата на МС, не може да се изтегли. Може да я изтегли само вносителят и то на самото заседание. Така че, кой как ликува – това не е наша работа. В случая пак искам да кажа. И на Съвета на коалицията, и във всичките наши разговори сме единодушни за втори кабинков лифт и спорът не е дали да има втори кабинков лифт или да няма втори кабинков лифт. Единодушни сме, че ски туризмът, въобще туризмът по нашите планини трябва да се развива и да му се дадат такива условия, каквито има и в Австрия, и в Швейцария, и в много по-развити в това отношение от нас страни. Първото, върху което имам претенция е, че, министърът го няма, а той е основният, който трябва да защити този проект. Второ, нямаме план за управление на „Пирин“, който да гарантира, че не може нищо по тази тема да се направи в ущърб на природата и според мен по-първо и по-важно е приемането на Плана за управление на Пирин. Разсъждавайки само върху концесията, в случая, която, като я няма на сайт, публично, се създават предпоставки за съмнения. Именно това са ми трите претенции. И те по никакъв начин няма да попречат, ако всичко е наред. И ние тогава, каквито и протести да има за втора кабинка, можем да кажем „Колеги, ние защитаваме втората кабинка поради тази и тази причина, но не вредим на природата, каквито са притесненията ви“. Но след като не е качено на сайта и ми извадят, че концесионната такса е 200 хиляди лева и двойно като се увеличи и стане 400 хиляди, а печалбата е еди-каква си или еди-какво си, ние в това не сме сигурни. Искам да сме сигурни, защото това ще е един крайпътен камък заради тази втора кабинка. Планът за управление на „Пирин“, ЮНЕСКО и продължаване след това на всичките тези нови предложения, които ще правим за развитие на туризма, трябва да вървят по един и същи алгоритъм. Дали ще го направим сега или следваща сряда или, когато всеки детайл е изчистен – какъв е проблемът?! С една седмица или с две седмици, ако го забавим, какъв е проблемът? Ще си дойде Нено Димов, ще си го защити, през това време ще ги качите всичките тези неща на сайта. Който иска да протестира – да гледа и да напише мнение и ще го вкарате на следващо заседание. Не виждам проблем да си изпипаме детайлите.   Пак повтарям, това не са решения, които нелегално са пробутани в последния момент. Това са текстове, които са качени от 2013 година, обсъждани 2015-2017 година, предния мандат, но искам да ви кажа, че като отложим просто ще влезе в сила новият Закон за концесиите, всичко това трябва да започне наново да се подготвя и като документация, и всичко. Това ще стане. Всичко това е подготвено по досега действащия закон, който все още действа – старият Закон за концесиите. След това всичко наново трябва да се преработва – защо, аз не мога да си обясня. Аргументът какъв е, защо, не знам.  Единственият аргумент е, че така ще падне.  От къде-накъде ще падне, как ще падне?  В залата колегите юристи да кажат… Какви са шансовете, не да бъде жалено – защото шансовете да бъде жалено са 100%, какви са шансовете за една адекватна съдебна атака с риск по отношение на решението. Господин Кожухаров? Госпожо Цачева?  Благодаря, господин Дончев, за призива към юристите.  Първо, дава се проект на решение за страните, които са подписали концесионния договор, да го подпишат с изменение. От тук насетне, ако има претенции към редакцията на проекта за решение, ако има предварително от хората с опит, знание и виждане къде би могъл, кой текст би могъл да бъде атакуван, аз бих приела една такава позиция – да се даде срок, за да се прецизира проектът за решение. Но просто така, че ще бъде обжалено и ще бъде свалено в съда, мисля, че не е сериозен аргумент.  Освен това, който и акт да е, с оглед такъв интерес, какъвто безспорно съставлява проблемът, винаги ще има недоволна страна, която ще обжалва, винаги. Аз не мисля, че можем да направим редакция, в която предварително, изпреварващо да кажем, че няма да има недоволни и няма кой да жали. Но ако сме убедени в прецизността на редакцията, тогава няма да има проблем. Сега разбирам, че се говори за точно – дайте текстовете, които считате, че трябва по-коректно да бъдат, да го отложим с една седмица решението. Но не приемам, че изцяло априори може да се каже, че този акт би паднал в съда.   Тъй като по отношение на този концесионен договор има спор по отношение на предмета и за това каква е територията на концесията и притесненията на неправителствените организации са по отношение на разширяването на обекта на предмета на концесията с много голяма квадратура, и на база на това… Аз затова казвам, че това е спорът, който се води с неправителствените организации и затова трябва да се качи на сайта, за да се види ясно предметът на концесията, каква е квадратурата, къде. Защото е със старите топографски схеми.   Всички го имате, това е. Нищо повече. Никой не излиза извън територията на концесията.  Така е, но затова е хубаво да се отложи, а не да се взима решение днес, за да се качи на сайта и да се види, че всъщност не се разширява предметът на концесията по начин, по който да нарушава целостта на Национален парк „Пирин“. Другият проблем е, че трябва също ЮНЕСКО да се информира и от МОСВ ще си кажат, защото то е защитена…, целият парк е в ЮНЕСКО и има буферна зона и при промяната на предмета на концесията трябва да се види дали се нарушава тази буферна зона и по какъв начин и съответно трябва предварителна информация, защото след това ние ще влезем в процедура там. Вие много добре го знаете това и трябва предварително трябва да се информира ЮНЕСКО, Секретариатът, по тази причина. Затова е хубаво цялата тази процедура да си премине, защото ние я търкаляме вече трета година. Аз, като министър на туризма, най-много от всички искам да имам втори лифт на Банско. И към мен непрекъснато валят всякакви оплаквания за опашки. Но за да можем да не го дъвчем това непрекъснато, просто трябва да си извървим всичките тези процедури. „Пирин“ е в ЮНЕСКО. Отделна процедура е. Всички детайли трябва да се изчистят.  Госпожо Ангелкова, тук са описани точка по точка геодезичните координати с „Х“ и с „У“, еднозначно. Никъде не се излиза извън предмета на концесията и територията на концесията. Нищо общо няма с буферни зони, с ЮНЕСКО и с каквото и да било. Това си е една концесия, която вече е решена, дадена и по която няма и не може да има никакви претенции. Ето я зоната, нарисувана е и тук има 20 листа отзад точка по точка описани всички координати.  Тъй като договорът е изключително стар и е писан при предишния ЗУТ, при разглеждането в междуведомствената група имаше проблеми с координационните точки – затова споменавам това. И е хубаво да се качи за обсъждане и да се обсъди.  Аз не мога да разбера какъв е проблемът да изчакаме една седмица да си дойде министърът като за начало. През това време всичко да се качи на сайт, за да е спазена процедура за публичност. Казват, че не е качена. И да използваме тази една седмица, господин Симеонов, Каракачанов, министрите, заместник-министрите, които са по туризъм, екология – да се изговори още веднъж, да се поканят тези неправителствени организации и всички „Х“, „У“, за които говори господин Симеонов, поканете всички медии на тази среща, и кажете ясно: „Излиза ли се от зоната? Не се излиза. Какъв подарък е това, като не е подарък?“. Тогава вече с този аргумент ще го вкараме другата седмица или когато всички проблемни детайли са изчистени между двете страни. Това е най-важното нещо. Не искам съмнения и обвинения за подаръци! Четири години! Министърът на екологията имаше време да направи това и точно него да го няма, да си го защитава, не ми се вижда нормално.  Кога се връща?  Немска, новият закон кога влиза?  На 1 януари 2018 г. влиза в сила новият Закон за концесиите и тогава – не е невъзможно, но трябва да се преработят текстовете и основанията. Няма проблем.  Не искам да давате повод, че правим нещо тайно, задкулисно или в полза на някой.  За да избегнем някакви странични емоции, доколкото разбрах, министърът на екологията е тук на 10-ти, което означава, че на следващо редовно заседание на Министерски съвет то ще протече в присъствието на министъра. В този смисъл, каква пречка има същата точка при всички усилия да бъде абсолютно законово изрядна да бъде разгледана в присъствието на министъра на околната среда? Има ли пречка?   Да отложим точка 29 за следващо заседание, при пълна готовност. Против? – Господин Симеонов е против. Каракачанов се въздържа.", "date": "2017.12.06", "title": "\"Прокопиевци ликуват, мачът е свирен, защо гоним топката\""}
{"url": "http://clubz.bg/61538-cacarov_za_obvineniqta_na_rashkov_evtin_politicheski_pr", "text": "Няма масови нарушения в прилагането на специални разузнавателни средства, има евтин политически пиар. Така главният прокурор Сотир Цацаров обобщи от парламентарната трибуна отговора си към обвиненията на шефа на Бюрото за контрол на СРС Бойко Рашков, че процедурите по прилагане на подслушване, следене и пр. често се нарушават както от службите заявители на СРС, така и от съдиите, които ги разрешават. ГЕРБ иска да се приема докладът на Бойко Рашков за СРС без... Бойко Рашков Цацаров потвърди, че според него правомощията на Бюрото сега са твърде големи и правото му да се запознава с първичните материали за искане на СРС подлежи на тълкуване. Според него \"това Бюро може само да наблюдава процедурите и няма право да ревизира съдебни актове\". В същото време главният прокурор добави, че не би искал да бъде разбран погрешно, че иска да ограничи правомощията на контролната институция. Как Цацаров опитва да разхлаби контрола върху подслушването В последвалото си изказване Рашков го репликира: След което допълни: В исказването си Цацаров предложи на депутатите да помислят за изменения в закона за специалните разузнавателни средства, с който на съдията по дадено дело да се предават всички материали, събрани със СРС, а не само тези, които обвинението е преценило, че ще послужат за доказване на тезата му. Сега защитата няма право да се ползва от събраната със способите на СРС информация, която може да помогне на клиента ѝ.  Бойко Рашков в парламента: Слушан е магистрат, за да се установи връзката му с политик от тази зала Как Цацаров опитва да разхлаби контрола върху подслушването Бойко Рашков в парламента: Слушан е магистрат, за да се установи връзката му с политик от тази зала", "date": "2017.12.06", "title": "Цацаров за обвиненията на Рашков: Евтин политически PR"}
{"url": "http://clubz.bg/61540-putin_napravi_podaryk_na_rabotnicite_kandidatiram_se", "text": "Той направи това на среща с работници от автозавода ГАЗ в град Нижний Новгород. Един от тях го помоли да им направи подарък с кандидатурата си. Как ще се кандидатира Путин? След въпрос на работник Путин отвърна, че няма по-добро място и по-добър повод за подобно изявление. Броени часове по-рано президентът участва във форума \"Доброволец на Русия\". И на въпрос на водещия дали смята да се кандидатира отговори: Думите му бяха посрещнати с екзалтирани възгласи от участниците, предимно младежи. Изборите за президент на Русия са през март 2018 г. Днес се случи точно това, което агенция РБК предвиди като един от вариантите. На 13 ноември медията писа, че в Кремъл обмислят \"драматургия\". И ето какво се случи в завода на ГАЗ. Един от работниците припомни на Путин казаните от самвия него по-рано днес пред доброволците думи, че ще издигне кандидатурата си, ако го подкрепи народът. И тогава Путин обяви кандидатурата си. като изтъкна: Името на работника, помолил Путин за подарък, е Артьом Баранов, разкри телевизионният канал \"Дожд\", който дори го интервюира след събитието. Баранов заяви, че е попитал президента изцяло по своя инициатива, без да я съгласува предварително с никого. Той просто се оказал на точното място в точното време и дори успял да си \"развърже\" езика, въпреки че бил много притеснен. И направо онемял от щастие.", "date": "2017.12.06", "title": "Путин направи подарък на работниците: Кандидатирам се"}
{"url": "http://clubz.bg/61542-dumata_zabrani_dostypa_na_amerikanski_jurnalisti", "text": "Руската Дума забрани достъпа на репортери на американски медии, признати за \"чужди агенти\", предаде ТАСС. Сред тях са \"Гласът на Америка\" и Радио „Свободна Европа“/Радио „Свобода“ (РСЕ/РС). RT официално стана чуждестранен агент в САЩ Депутатите одобриха почти единодушно съответна резолюция. Тя е отговор на решението на Конгреса на САЩ да отнеме акредитацията на руската телевизия RT, считана за главен рупор на Кремъл и хибридната война срещу Запада. Текстът бе подкрепен от 413 руски депутати при само един \"против\". Дума препоръча на Съвета на федерацията - горната камара на руския парламент, да вземе аналогично решение.  Депутати заявиха, че ограниченията може да бъдат премахнати, ако бъдат отменени съответните решения по отношение на руските медии в САЩ. Вчера руското министерство на правосъдието обяви за \"чуждестранни агенти\" девет медии, след като президентът Владимир Путин обнародва законова поправка. В отговор: 9 медии от САЩ стават \"чужди агенти\" в Русия Часове след гласуването в Думата българският журналист Борис Анзов обяви Русия за рай за журналистите. Това стана по време на редовния седмичен брифинг на Мария Захарова - говорителката на външото министерство в Москва. Повод бяха думите на Захарова, че работата на чуждестранните журналисти е доста тежка и трудна. В отговор: 9 медии от САЩ стават \"чужди агенти\" в Русия", "date": "2017.12.06", "title": "Думата забрани достъпа на американски журналисти"}
{"url": "http://clubz.bg/61544-strah_li_go_e_mok_da_zahape_rusnacite", "text": "Справедливо ли е решението на МОК или не? Факт, е че то представлява компромисно решение, което позволява на почти всички страни да опазят имиджа си. \"Чистите\" руски атлети ще могат да участват в Зимните олимпийски игри в Пьончан, а МОК показа, че държи здраво юздите в свои ръце. Посланието е ясно: Всеки, който се опитва да мами, ще бъде наказван. Фактът, че руснаците ще могат да участват в игрите под неутрален флаг е истински срам за гордата и гигантска империя. А това, че с паричната глоба от 15 милиона ще бъдат финансирани мерки за борба срещу допинга, се демонстрира, че МОК наистина желае да подкрепи честния спорт. Същевременно олимпийските функционери се отказаха от пълното изключване на Русия от Зимните олимпийски игри. Това обаче е лош сигнал за онези спортисти, които са се придържали към правилата и са се опитвали по честен начин да печелят олимпийски медали между 2011 и 2015 година. С особена сила това важи за онези, чиито успех е бил засенчен от напомпаните с допинг руснаци. Това са спортисти, които всъщност са били подло измамени. Малка утеха е изявлението на президента на МОК Томас Бах, който заяви, че съжалява за пропуснатите шансове на въпросните спортисти. Той каза още, че се надява решението на МОК да сложи точка на този „опустошителен епизод“ в историята на световното олимпийско движение. За съжаление обаче, този шанс беше пропуснат! Едно по-сурово наказание – например пълното изключване на целия руски олимпийски отбор – щеше да е по-подходящо. Вместо това МОК налага едно предимно символично наказание – да не се свири руският национален химн и не се издига националният флаг на Русия. Гигантският допингов скандал на практика остава без сериозни последствия. И то, независимо че Русия е мамила всички по невиждан досега начин - с държавно направлявана допингова програма; независимо, че има предостатъчно уличаващи доказателства, които руските спортни функционери се правят, че не виждат; и независимо че редица национални антидопингови агенции призовават за пълното изключване на целия руски олимпийски отбор. Последствия всъщност има само за 25-та руски спортисти, на които бяха спрени състезателните права, както и за бившия министър на спорта Виталий Мутко, който беше окончателно изключен от олимпийското движение. Ако Русия се откаже от бойкот на игрите и руски спортисти действително вземат участие на Олимпиадата в Южна Корея като неутрални състезатели, работата ще започне да намирисва на „сделка“ между МОК и руското правителство. Дали не е наивно да се смята, че единствено спортните  аргументи са били тези, които предотвратиха пълното изключване на руснаците от Олимпиадата? Повечето руски олигарси, които наливат милиони в спорта, управляват своите империи с благословията на Путин. Чрез финансовия си ангажимент някои от тях се издигнаха до високи постове в международните спортни федерации. Руският президент също залага на спорта и го използва като реклама за себе си и за своята страна. В този смисъл е разбираемо, че Томас Бах и МОК не искат окончателно да прережат всички мостове към един толкова влиятелен партньор и неговите доверени лица, защото биха могли да ги загубят завинаги. През 2021 година Томас Бах ще кандидатства, за да бъде преизбран като шеф на МОК. Решението от Лозана, което е необичайно сурово на фона на досегашната практика в МОК, може да се окаже за него сериозна пречка. В крайна сметка Бах си има предостатъчно критици в самата Германия и едва ли би желал да си създава нови врагове в лицето на руснаците. А и кои ли страни биха се кандидатирали за домакини на бъдещи Олимпийски игри, ако наистина се стигне до окончателен разрив между МОК и Русия? Все пак МОК не може постоянно да дава домакинството на Китай. Независимо от решението от Лозана, Томас Бах най-вероятно ще остане президент на МОК и след 2021 година. Никак не е изключено дори и това Русия да получи домакинството за някоя следваща Олимпиада.", "date": "2017.12.06", "title": "Страх ли го е МОК да захапе руснаците?"}
{"url": "http://clubz.bg/61546-grigor_dimitrov_podnovi_trenirovki", "text": "Григор Димитров вече тренира активно за новия сезон, личи от снимка, която българинът публикува в социалната мрежа инстаграм. На фотото се виждат първата ни ракета и треньорът му по физическа подготовка Себастиен Дюран на пистата на стадиона на \"Монако\" - \"Луи II\". Както е известно Димитров има жилище в Монте Карло, там е регистриран и пребивава между турнирите. Гришо имаше около две седмици почивка след триумфалния край на сезона на турнира в Лондон. Той прекара няколко дни на Бахамите, където разпусна на благотворитерлен турнир на милиардера Ричард Брансън, а в останалото време беше в Лондон при приятелката си Никол Шерцингер. Третият в световната ранглиста при мъжете ще излезе на корта още в първите дни на новата година - в Бризбън, Австралия, където му предстои защита на титлата, спечелена през 2017-а. Григор ще бъде втори поставен - след Рафаел Надал.", "date": "2017.12.06", "title": "Григор Димитров поднови тренировки"}
{"url": "http://clubz.bg/61549-saakashvili_zavze_parlamentarna_komisiq_v_kiev", "text": "Бившият одески губернатор Михаил Саакашвили и привържениците му завзеха офис на една от комисиите на украинския парламент, съобщи главният прокурор Юрий Луценко. Тя обаче не се намира в сградата на Радата, а в хотел \"Киев\". Саакашвили и хората му избили вратата и изгонили оттам парламентарен сътрудник, след което се настанили в офиса. Вчера командоси изведоха Саакашвили от апартамент в Киев. Негови симпатизанти обаче издигаха барикади. След това потрошиха полицейската кола, в която бе бившият грузински президент, и го измъкнаха оттам. Симпатизанти измъкнаха Саакашвили от полицията в Киев (ВИДЕО) Тази сутрин тежко въоръжени украински полицаи обискираха палатков лагер, издигнат от протестиращите през Радата. Те обискираха мястото, но не успяха да открият там Саакашвили. По-късно от неизвестно място грузинският политик заяви, че полицаите са претърсили грешна палатка. Украинските органи на реда готвят спецоперация по задържането на Саакашвили, предаде ТАСС. Това ще стане в случай, че той не се предаде доброволно до днес вечерта. Тогава изтича 24-часовият ултиматум, който му даде Юрий Луценко. Същевременно главният прокурор заяви, че в освобождаването на Саакашвили вчера са участвали бойци от батальона \"Донбас\". Той е създаден през 2014 г. от доброволци, готови да се бият в Донбас срещу проруските сепаратисти. Според Луценко бойците преградили с коли улицата, по която полицаите трябвало да откарат Саакашвили в ареста. След като изтече мандатът му като президент на Грузия, Саакашвили се пресели в Украйна. През 2015 г. той бе назначен за губернатор на Одеска област  заради реформите, които извърши в родината си. Саакашвили обаче се скара с украинския президент Петро Порошенко, като го обвини в корупция. От президентство в Киев пък твърдят, че грузинският политик се опитва да отклони вниманието от собствените си провали като ръководител.", "date": "2017.12.06", "title": "Саакашвили завзе парламентарна комисия в Киев"}
{"url": "http://clubz.bg/61552-putin_razreshi_na_ruskite_sportisti_uchastie_na_olimpiadata", "text": "Владимир Путин обяви, че няма да прави пречки на руски спортисти да участват в зимните олимпийски игри в Южна Корея през февруари 2018 г., информира \"РИА новости\". Русия - аут от зимните олимпийски игри Вчера Международният олимпийски комитет (МОК) забрани на Русия участие в Пьончанг, но отделни състезатели могат да стартират, макар и под неутрален флаг. Стига да имат чисто от допинг минало и настояще. Страх ли го е МОК да захапе руснаците? Прокраднаха се информации за бойкот от страна на санкционираната държава, но руският президент ги опроверга. Това изказване е доста любопитно, тъй като държавният глава за първи път признава вина. Въпросът е докъде вижда вина - санкцията на МОК е заради системна употреба на допинг, дирижирана и финансирана от Кремъл. Поне такова е обвинението. В последните години стана ясно, че над 1000 руски олимпийци от \"Сочи 2014\" са се допингирали, а положителните проби, дадени по време на игрите, са прикривани и подменяни, като за целта са правени операции с агенти от службите. МОК отне доста медали и пренареди класирания. Все пак Путин отбеляза със задоволство, че в доклада на специалната комисия на МОК никъде не се казва, че е доказано участие на държавата в мащабната допинг афера. Той допълни, че в Москва ще се запознаят в детайли с решението на МОК по отношение на правилата, които трябва да спазват руските спортисти. Русия трябва официално да оповести становището си на 12 декември, когато има заседание на олимпийския комитет на страната. Шефът на МОК препоръча на ФИФА да разследва руски допинг във футбола А МОК тепърва трябва да прецизира статута на руските спортисти, които бъдат допуснати до Пьончанг. В момента ситуацията е \"висяща\". Засега е ясно, че руснаците няма да представляват родината си, ще стартират под флага на МОК и няма да се изпълнява руския химн. Знамето на Русия изобщо няма да присъства на игрите, има спусната забрана и за акредитации на официални лица. Всичко останало обаче е в \"облаците\". За това призна и шефът на МОК Томас Бах. Засега статутът на руснаците в Южна Корея е Olympic Athlete from Russia. Не е изключено формулировката да се промени. Много интересен, например, е казусът с хокеистите. Този спорт е №1 в Русия заедно с футбола, а Сборная е водеща сила и винаги е фаворит за титлата или поне за призовата тройка. Ако 20-ина руски хокеисти докажат, че са чисти от допинг и придобият права да обуят кънките в Пьончанг, как ще се нарича техният тим? Върху това обърна внимание шефът на Международната федерация по хокей на лед Рене Фазел. Той поясни, че МОК тепърва ще трябва да се произнесе по хокейния казус. Засега поне е ясно, че руснаците ще могат да живеят в олимпийското село. Там те ще бъдат третирани като един отбор. Страх ли го е МОК да захапе руснаците? Шефът на МОК препоръча на ФИФА да разследва руски допинг във футбола", "date": "2017.12.06", "title": "Путин разреши на руските спортисти участие на олимпиадата"}
{"url": "http://clubz.bg/61531-shefyt_na_mok_preporycha_na_fifa_da_razsledva_ruski_doping_vyv_futbola", "text": "Шефът на Международния олимпийски комитет (МОК) Томас Бах препоръча на ФИФА да се запознае с разследването за употреба на допинг в руския футбол. Това стана снощи, когато след заседание в Лозана Бах обяви, че Русия е със забрана за участие на зимните олимпийски игри в Южна Корея през февруари догодина. Русия - аут от зимните олимпийски игри Решението бе взето на базата на разследване и доклад на специална комисия, оглавявана от Самуел Шмид. В разработката на Шмид имало информация и за допинг в националния тим на Русия по време на световното в Бразилия през 2014 г. ФИФА разследва за допинг целия отбор на Русия от Мондиал 2014 През лятото британският в. \"Дейли мейл\" писа, че ФИФА разследва употреба на забранени вещества в Сборная на последния мондиал. След това обаче нищо повече не се появи по въпроса. Русия е домакин на световното по футбол догодина. Тема №1 в медиите от снощи е забраната на МОК за зимната олимпиада. Чака се реакция от Кремъл. Според големи издания в страната по-късно днес Владимир Путин ще направи изявление. МОК не разрешава на Сборная да участва като делегация и национални отбори в отделните спортове, но все пак отври вратата за спортистите, които са чисти от допинг. Което се посреща с известно облекчение в Русия. Има гласове, които зоват за бойкот. Но се чуват и обратните мнения: спортистите, които получат \"зелена светлина\", трябва да се възползват, в противен случай \"мълчаливо се съгласяват\" със санкцията. Такова становище изразява хокеистът Иля Ковалчук. Прокремълските медии изтъкват ролята на бившия шеф на Руската антидопингова агенция Григорий Родченков, който е сведетелствал и направил разкрития не просто за употреба на допинг в руския спорт, а за дирижирана и финансирана такава от страна на правителството. В Москва обаче изтъкват, че МОК не се е сдобил с категорични доказателства за това. И че зад решението на МОК стоят политически подбуди. Такъв въпрос бе зададен и снощи от Томас Бах: ФИФА разследва за допинг целия отбор на Русия от Мондиал 2014", "date": "2017.12.06", "title": "Шефът на МОК препоръча на ФИФА да разследва руски допинг във футбола"}
{"url": "http://clubz.bg/61553-mavrodiev_nqma_danni_za_krediti_na_delqn_peevski_ot_bankata_za_razvitie", "text": "Българската банка за развитие (ББР) въвежда изрично записана забрана за финансиране на лица, свързани с политически партии. Промяна в устава на държавния трезор гласи още, че размерът на допустим заем е 25% от капитала на банката, а не както беше досега - 10%. Не е ясно и защо самоограничението от 10 на сто бе записано в устава досега - за търговските банки таванът за една експозиция е до 25 на сто. За заеми, които представляват над 5% от банковия капитал, решения ще се взимат от Надзорния ѝ съвет. Това стана ясно в икономическата комисия в парламента, която изслуша новото ръководство на ББР, начело с бившия шеф на Комисията за финансов надзор Стоян Мавродиев. То встъпи в длъжност преди няма и 2 месеца. След заседанието Мавродиев - по повод забраните за кредити към политици, обяви на въпрос, че откакто е начело на ББР няма данни да е отпускано финансиране на депутата от ДПС Делян Пеевски. Той отказа да коментира работата на предшествениците си в банката, които, въпреки рестрикциите за \"политически\" кредити, са отпуснали такъв на лидера на БСП в Пловдив Георги Гергов. Този кредит нямало данни да не се обслужва по график. По време на заседанието на комисията само от БСП имаха въпроси към Мавродиев и компания. Румен Гечев предупреди, че на всеки 6 месеца ще иска подробни данни от ББР какви проекти се финансират, доколко те са предимно малки и средни предприятия, каквото е задължението на банката, както и каква част от кредитните портфейли са за \"големи\" фирми и проекти.  Поводът за това - една от причините за увеличение на прага за финансиране от 10% на 25% от капитала на банката бе обяснено с това, че трезорът ще участва в държавни проекти - инфраструктура, енергетика и т. н. По думите на Мавродиев проекти ще се избират според това доколко са печеливши и добре обосновани.  И Гечев, и колегата му Жельо Бойчев без да споменават имена, предупредиха, че не може държавната банка да продължи да рефинансира кредити . Бойчев пък добави: \" . Мавродиев на свой ред декларира, че новото ръководство ще внимава за баланса между малките и големите кредити, ще внимава много да няма и концентрация на кредити. Похвали се, че към момента са финансирани 400 микропредприятия ( ). На въпрос какво става със санирането, в което ББР участва по решение на правителството, Николай Димитров от ръководството на банката заяви: Мавродиев сам призна, че \"иронизира\" една извънпарламентарна партия, когато става дума за идеи за таван на кредитирането от ББР до 1 млв. лв.: Преди назначаването на Мавродиев остра реакция имаше от \"Да, България\", ДСБ и компания.  Извънпарламентарни партии vs Стоян Мавродиев, пишат до БНБ През 2014 г., малко след фалита на КТБ, се разбра, че компании, за които се твърди, че имат връзка с депутата от ДПС, са получили кредитиране именно от държавната банка. Един от примерите тогава - строителната \"Водстрой 98\" на 13 август 2014 г., дни след назначаването на служебното правителство тогава, сключва договор за 46 млн. лв. кредит с ББР. През пролетта на същата година трезорът рефинансира около 30 млн. лв. задължения на \"Булгартабак холдинг\".  Около 8 млн. лв. от банката през 2013 и 2014 г. са отишли за покупка на две мандри от \"Лодис инвест\" (чийто собственик беше Силвия Ботева, явявала се по търгове като представител на \"Водстрой 98\", съобщи тогава \"Капитал\" - б.р.).  В отговора на Мавродиев от днес се имаше предвид физическото лице Делян Пеевски.", "date": "2017.12.06", "title": "Мавродиев: Няма данни за кредити на Делян Пеевски от Банката за развитие"}
{"url": "http://clubz.bg/61551-cacarov_kato_chovek_da_se_tyrsi_variant_za_razvalqne_na_sdelki_ot_prehoda", "text": "Това каза главният прокурор Сотир Цацаров по повод законодателната инициатива на ГЕРБ за изменение в конституцията, с което да отпадне давността за престъпления, свързани с приватизацията за периода 1992-2017 г.  Цацаров бе поканен днес на \"диалог-обсъждане\" в правната комисия на парламента по искане на депутати от левицата. Темата, по която бе извикан, бе да представи данни проверявала ли е прокуратурата приватизационни сделки от прехода, има ли нови дела и на какъв етап са те.В действителност цитира брой преписки, но от 2004 г. насам, защото информационната система на прокуратурата не поддържала масив \"приватизация\". Контрабанда от \"Булгартабак\"? Депутатите не питат, Цацаров нямал сигнал Втората темата, по която Цацаров трябваше да говори, е има ли образувани досъдебни производства във връзка със строителството на оградата по границата с Турция. Въпреки очакванията, че главният прокурор ще отчете пред депутатите някаква суха статистика по приватизационните сделки, той реши да внесе яснота около мистичния доклад на ДАНС до премиера Бойко Борисов. За този доклад се говори от седмици - самият Цацаров открехна миналия месец темата при друга своя поява в Народното събрание. Бойко Борисов пък призна още през лятото на среща в Стара Загора със съпартийци, че е изпратил данни в прокуратурата, свързани с приватизацията, но така и не каза нищо повече. Ревизия на приватизацията? Може, ако България не е правова държава От думите на Цацаров днес стана ясно, че ДАНС е проверявала редица сделки и на 1 декември 2016 г. е изпратила доклада със заключенията си до премиера. Той пък сметнал за нужно да го препрати към прокуратурата. Любопитно е обаче защо ДАНС е правила проверки много преди да се заговори за ревизия на сделки от прехода. Впрочем, ден преди ГЕРБ да заяви официално намерението си за ревизия на приватизационните сделки с изтекла давност, Йордан Цонев, депутат от ДПС, обяви, че Движението ще инициира подписка за промяна на конституцията за отпадане на давността. Към този доклад агентите от ДАНС прикрепили и първа порция с проблемни според тях сделки - общо 26 на брой (предишният път, когато главният прокурор спомена за темата, каза числото 22 - б.р.) Този път обаче Цацаров ги и изброи. Родното ФБР е стигнало до заключение, че по всяка от тях давността е изтекла, до което заключение принципно би трябвало да са достигнали още със старта на проверките.  По думите на Цацаров ДАНС се е отказала да праща още порции със сделки именно защото давността е изтекла и нямало смисъл.  Главният прокурор отново направи уговорката, че изказва мнение като гражданин по повод на това, че за да има ревизия на сделките, трябват законодателни изменения. А това е прерогатив на Народното събрание. Така на практика се обезсмислят предложенията за изменения в в Конституцията, ако те не бъдат последвани от други законови изменения. На въпрос на депутата от БСП Крум Зарков дали прокуратурата би могла да се организира и да направи цялостна проверка на всички приватизационни дела, Цацаров отвърна, че ако законът го налага, водената от него институция ще трябва да му се подчини.   По думите на главния прокурор пред депутатите приватизацията засяга около 14 000 сделки, а по тези след 2004-а година са направени около 700 проверки. Той пак уточни, че в информационния масив на прокуратурата делата са заведени по членове от наказателния кодекс, а не по типаж. Затова пък не е ясно как би могла да се организира прокуратурата да провери сделки и от 90-те. По въпроса с оградата по границата пък Цацаров даде заявка, че другата седмица се чака решение на специализираната прокуратура дали ще образува досъдебно производство. Става въпрос за сигнала на червената депутатка Елена Йончева, завършил с констатации на ДАНС и АДФИ за завишени цени при строителството й. Поискани са били обяснения от отговорните за строителството трима областни управители - на Бургас, Хасково и Ямбол за начина на ценообразуване. Любопитното е, че проверката е в ръцете на специализираната прокуратура, т.е. обвинението подозира организирана престъпна група в казуса. Иначе целият \"диалог\" с главния прокурор мина под надслова \"ама да не си помислите, че ние тук ви препитваме\". Шефът на правната комисия Данаил Кирилов многократно подчертаваше, че Цацаров не е в комисия, за да отговаря на въпроси тип изслушване, че депутатите и прокуратурата са изцяло равнопоставени и изобщо, че при цялото събиране \"не иде реч за контролен механизъм\". Стигна се до комични ситуации и когато Кирилов призова едва ли не колегите си нищо да не питат, че да не се политизират темите, в случая с оградата. А Крум Зарков чистосърдечно си призна, че не може да гарантира, че отговорът на Цацаров няма да послужи на левицата за политически цели. Ревизия на приватизацията? Може, ако България не е правова държава", "date": "2017.12.06", "title": "Цацаров \"като човек\": Да се търси вариант за разваляне на сделки от прехода"}
{"url": "http://clubz.bg/61554-lukarski_to_i_ninova_govori_za_korupciq", "text": "Корнелия Нинова е права. Но по-добре да си мълчи Така лидерът на СДС Божидар Лукарски коментира факта, че ДСБ, Движение \"Да, България\" и още няколко по-малки партии са обединени най-вече около темата за борбата са корупцията. За пореден път той припомни, че лидерът на \"Да, България\" Христо Иванов е заявявал, че неговата партия не е нито лява, нито дясна. ГЕРБ: Корнелия Нинова реабилитира приватизацията Той все пак заяви, че се надява СДС и Реформаторският блок да намерят общ език с тези формации. Според него обаче ако ще се прави по-широко обединение, то не трябва да се нарича дясно. Той каза, че има критики към третия кабинет на Бойко Борисов, но правителството има и постижения. Лукарски посочи, че ГЕРБ е основният политически опонент на ДПС и БСП. Затова той се притеснявал от приказките \"нито ляво, нито ясно\", защото според него това създавало вариант за коалиция с Корнелия Нинова. Той не бил съгласен да няма давност за престъпленията за приватизация, а да има такава за престъпленията на комунизма. По случай рождения ден на СДС, който е утре, Лукарски благодари на всички седесари и заяви, че може да различи лоялните членове от \"интересчиите\". Лидерът на синята партия посочи, че в миналия парламент Реформаторският блок е бил гарант за реформи, а сега такъв гарант няма, ГЕРБ: Корнелия Нинова реабилитира приватизацията", "date": "2017.12.06", "title": "Лукарски: То и Нинова говори за корупция"}
{"url": "http://clubz.bg/61550-lyubo_penev_sydi_bfs_za_polovin_milion", "text": "Кандидатът за президент на БФС Любослав Пенев съди централата заради уволнението си от поста национален селекционер в края на 2014 г., съобщи вицепрезидентът на съюза Йордан Лечков пред \"Диема\". Делото е спечелено от БФС на две инстанции, остава да се произнесе трета. Лечков разкри още, че Борислав Михайлов ще се кандидатира за нов мандат начело на родния футбол за конгреса в началото на 2018 г. Досега имаше съмнения дали Боби ще иска да остане №1 в БФС. Лечков разкри, че пред Петър Хубчев и националния отбор е поставена цел - класиране на европейското през 2020 г.", "date": "2017.12.06", "title": "Любо Пенев съди БФС за половин милион"}
{"url": "http://clubz.bg/61532-kyde_sa_sobstvenicite_na_bulgartabak_kyde_e_peevski", "text": "Пред офиса на \" \" дойдоха част от протестиращите, организирани от \"Булгартабак\", заради нашето искане за разследване на твърденията на турските служби, че \"Булгартабак\" е източник на контрабанда. Излязохме при тях и поискахме да разговаряме, но организаторите не позволиха да влезем в контакт с хората. \"Сме ли, или не сме контрабандисти\", на протест на \"Булгартабак\" (ВИДЕО, СНИМКИ) Пред полицията (благодарим за професионалното отношение!) предложихме протестиращите да излъчат представители, които да се качат с нас в офиса и да обсъдим техните притеснения и нашата позиция - отново получихме отказ. Това, което опитах да кажа на хората, въпреки вувузелите и надъхването с мегафон от страна на организаторите, беше: Освен това ги попитах, къде са собствениците на \"Булгартабак\". Ние сме пред тях с лицата си, но къде са типовете, които са ги изкарали на улицата и се крият зад тях, които ги използват за жив щит за своите престъпления. Къде е Пеевски!? \"Да, България\" до ЕК и ОЛАФ: Част ли е \"Булгартабак\" от контрабанден канал? Това, което тези хора нямаха възможност да чуят, е нашата покана заедно да отидем пред министерството на икономиката и да поискаме министър Караниколов най-сетне да каже   е собственикът на \"Булгартабак\". Сега протестиращите се насочиха към Министерски съвет. Призовавам Борисов да излезе пред хората и да им обясни кога най-сетне тяхното предприятие ще излезе напълно на светло, кога ще бъде разкрита цялата истина за Булгартабак - от приватизацията до контрабандните канали, докога те ще бъдат държани в унизителна зависимост от корпулентни анонимни страхливци. Продължаваме да настояваме за порламентарна анкетна комисия и адекватно разследване. На първо място заради хора на които днес не им беше разрешено от техните коменданти да разговарят с нас! Искането на   за анкетна комисия:  \"Да, България\" до ЕК и ОЛАФ: Част ли е \"Булгартабак\" от контрабанден канал?", "date": "2017.12.06", "title": "Къде са собствениците на \"Булгартабак\"? Къде е Пеевски?"}
{"url": "http://clubz.bg/61535-bojko_rashkov_v_parlamenta_slushan_e_magistrat_za_da_se_ustanovi_vryzkata_mu_s_politik_ot_tazi", "text": "Това обяви от парламентарната трибуна председателят на Бюрото за контрол на използване на СРС Бойко Рашков. Той в крайна сметка, въпреки очевидното първоначално нежелание на управляващите от ГЕРБ, бе в Народното събрание, докато се обсъжда доклада на бюрото за 2016 г. След като депутатите от левицата Славчо Велков и Таско Ерменков му зададоха няколко въпроса, Рашков реши да направи дълго изложение пред народните представители.  ГЕРБ иска да се приема докладът на Бойко Рашков за СРС без... Бойко Рашков Тези думи бяха казани в присъствието в залата на Сотир Цацаров, на председателя на ДАНС Димитър Георгиев, на МВР шефа Валентин Радев и на председателя на ДАТО Цветан Китов.  От думите на Рашков се разбра още, че едно покрай случая с отнетия допуск до класифицирана информация на колегата му Георги Гатев и покрай използването на СРС спрямо варненски магистрат в материалите е била спомената и собствената му съпруга и семейство. Рашков потвърди и за наличието на опит от страна на прокуратурата за органичаване на работата на Бюрото, за което Клуб Z писа. Как Цацаров опитва да разхлаби контрола върху подслушването Бойко Рашков не отговори само на един от въпросите - и той е има ли случаи на подслушвани журналисти.  През цялото време докато той говореше обаче депутати от управляващото мнозинство се провикваха от място, че правел \"политически изказвания\". Както и че председателят на Бюрото не говори за доклада за 2016 -а, който се обсъжда, а се отклонява от темата. Председателстващият заседанието Явор Нотев (Обединени патриоти) обаче отказа да го прекъсне, защото правилникът не му дава това право. Последва отговорът от Сотир Цацаров в залата.   Цацаров за обвиненията на Рашков: Евтин политически PR В крайна сметка докладът на Бюрото за контрол на СРС бе приет от пленарната зала. Един от депутатите бе против - председателят на комисията по правни въпроси Данаил Кирилов. От трибуната той мотивира отрицателния си вот с това, че докладът на Бюрото, който е технически, е бил използван за политически цели и  Констатациите на доклада на Бюрото за контрол са използването на СРС за 2016 г., който бе приет, можете да прочетете Как Цацаров опитва да разхлаби контрола върху подслушването Цацаров за обвиненията на Рашков: Евтин политически PR", "date": "2017.12.06", "title": "Бойко Рашков в парламента: Слушан е магистрат, за да се установи връзката му с политик от тази зала"}
{"url": "http://clubz.bg/61533-trymp_mesti_posolstvoto_na_sasht_v_jerusalim", "text": "Американският президент Доналд Тръмп ще обяви тази вечер, че САЩ признават Йерусалим за столица на Израел и ще преместят посолството си там, предаде Ройтерс. Решение по този въпрос е трябвало да бъде взето отдавна според Тръмп, предаде Франс прес. Така САЩ ще скъсат с досегашната си политика, което може да доведе до протести и безредици. Въпреки предупрежденията на западните и арабските съюзници Тръмп ще произнесе в 20 часа българско време днес реч в Белия дом. Той ще нареди на Държавния департамент да започне да търси място за посолство в Йерусалим като част от очакван дългогодишен процес на преместване на дипломатическата дейност от Тел Авив. Тръмп ще подпише документ, отлагащ преместването на посолството, тъй като САЩ нямат посолска структура в Йерусалим, в която да се настанят. Висш представител на администрацията заяви, че изграждането на дипломатическа мисия може да отнеме от 3 до 4 години. Европа против Тръмп и за Ерусалим Решението на Тръмп, което е част от обещанията по време на кампанията му през миналата година, ще преобърне посоката на десетилетната американска политика. Според нея статутът на Йерусалим бе част от решението с две държави за израелците и палестинците, като последните искат за столица Източен Ерусалим. Всички близкоизточни съюзници на Вашингтон предупредиха за опасни последици от решението, след като разговаряха с Тръмп вчера. Висши представители на администрацията заявиха, че решението на Тръмп няма за цел да наклони везните в полза на Израел и че съглашението за окончателния статут на Йерусалим ще остане основна част от всяко мирно споразумение между израелците и палестинците. Като защити решението, чиновникът каза, че Тръмп из основи отразява една фундаментална истина - че Йерусалим е седалището на израелското правителство и трябва да бъде признат като такова. Според палестинците обаче тази стъпка ще означава \"целувка на смъртта\". Как посрещнаха Тръмп в Тел Авив (СНИМКИ) Не е ясно какви ще бъдат политическите изгоди за Тръмп, отбелязва Ройтерс. Решението ще зарадва републиканските консерватори и християните евангелисти, които са важна част от неговата политическа база. Но ще затрудни желанието на президента за по-стабилен Близък изток и израелско-палестински мир. То ще породи и напрежение. Предишните президенти постоянно отлагаха този ход. Самият намек за предстоящо решение за преместване на посолството в бъдеще бе сигнал за тревога в Близкия изток и доведе до опасения от насилие. Ислямистки групировки като \"Ал Кайда\", \"Хамас\" и \"Хизбула\" в миналото са се опитвали неведнъж да се възползват от чувствителността на мюсюлманите по въпроса за Йерусалим, за да подклаждат антиизраелски и антиамерикански настроения. Решението на Тръмп идва в момент, в който Джаред Къшнър - негов висш съветник и зет, полага сравнително дискретни усилия за подновяване на опитите за постигане на мир в региона. Няма обаче кой знае какъв напредък. Президентът на САЩ разговаря с палестинския лидер Махмуд Абас, израелския премиер Бенямин Нетаняху и с кралете Абдула на Йордания и Салман на Саудитска Арабия, за да ги информира за решението си. Крал Абдула \"смята, че решението ще има сериозни последици, които ще подкопаят усилията за подновяване на мирния процес и ще предизвика и мюсюлманите, и християните\", се казва в изявление на кабинета на йорданския монарх. Израел окупира арабския Източен Йерусалим по време на Близкоизточната война през 1967 г., а по-късно го анексира. Международната общност не признава израелския суверенитет върху целия град, където има мюсюлмански, еврейски и християнски светини. Нито една страна в момента няма посолство в Йерусалим. Тръмп смята Израел за стабилен съюзник в този неспокоен регион. Споровете за статута на Йерусалим били напрегнати, твърди пред Ройтерс чиновник, пожелал анонимност. За признаването на Йерусалим за столица и преместването на посолството били вицепрезидентът Майк Пенс и американският посланик там Дейвид Фридман. Държавният секретар Рекс Тилърсън и шефът на Пентагона Джим Матис обаче били против местенето на мисията от Тел Авив. Най-накрая надделял нетърпеливият Тръмп, който казал на съветниците си, че искал да изпълни обещанието от кампанията си. Махмуд Абас предупреди Тръмп за \"опасните последици\", които преместването на посолството ще има за усилията за мир и регионална стабилност, каза Набил Абу Рдайна - говорител на палестинския президент. Тръмп обаче уверил Абас, че остава ангажиран с улесняването на мирна израелско-палестинска сделка. Папа Франциск се изказа в подкрепа на запазването на статуквото в Йерусалим, предаде АФП. Как посрещнаха Тръмп в Тел Авив (СНИМКИ)", "date": "2017.12.06", "title": "Тръмп мести посолството на САЩ в Йерусалим"}
