{"url": "https://clubz.bg/92410-avstraliq_v_ogneniq_ad_galeriq", "text": "Австралия продължава да се пържи в огнен ад. Новогодишен ужас в Австралия: десетки хиляди в капан от огън (СНИМКИ) Осем души са загинали в новите пожари на Зеления континент. Огънят е унищожил поне 200 имота, а бедствието продължава. Армията беше повикана на помощ, защото хиляди хора трябваше да бъдат спасени от плажове, където бяха обградени от огъня, предава Нова тв. В много градове между Сидни и Мелбърн унищожението е пълно. Къщите са разрушени, електрическите стълбове са изгорели. Хората, които избягаха от огъня, осъзнаха само часове по-късно, че нямат нищо. Блокираните по плажове е Нов Южен Уелс остават обградени от огъня. Достъп до тях по суша няма. По вода също не могат да бъдат достигнати, защото морето е много плитко. Хеликоптери пуснаха вода и храна, а армията беше повикана да използва плитко газещи десантни лодки, за да извозят блокираните. Дори тези, чиито домове не са директно заплашени, се оказаха засегнати. Десетки пътища са затворени заради близостта на пламъците или невъзможната за шофиране ниска видимост от дима. Това доведе до липса на храна и вода. Пред центрове за помощ се извиха огромни опашки от хора, търсещи стоки от първа необходимост. Стотици вече живеят във временни убежища, а тепърва ще се мисли как да им се помогне.  ", "date": "2020.01.01", "title": "Австралия в огнения ад (ГАЛЕРИЯ)"}
{"url": "https://clubz.bg/92399-kmetyt_na_simitli_poli_apostolov_i_sinyt_mu_zameseni_v_masov_boj", "text": "Несменяемият кмет на Симитли Апостол Апостолов - Поли и синът му Стефан Апостолов, който е съдия и депутат от ГЕРБ, бяха замесени в пиянско сбиване, съощава БТВ, цитирайки БГНЕС. Около 0:30 ч. на новогодишната нощ в Симитли в кафене е получен сигнал за масово сбиване, съобщава агенцията. 51-годишният С.Т. е с избити зъби и травма на долна челюст. По-късно обаче тези данни бяха опровергани. Според подадения сигнал в сбиването са участвали кметът Апостол Апостолов и синът му Стефан, който е футболен съдия и депутат от ГЕРБ. Футболен функционер: Нещото кмет на Симитли ме преби Според източници на bTV от полицията се е стигнало до спор заради гърмене на пиратки. Според очевидци, по време на хорото и зарята в центъра на града посетители на близко заведение са започнали да гърмят мощни бомбички близо до танцуващите. Апостолов започнал словесна саморазправа, след което пръскане с шампанско довело до самото сбиване.  От МВР доизясняват случая, има и жалби до прокуратурата. От държавното обвинение са заявили, че няма извършено престъпление и сбиване категорично не е имало. Това не е единственият инцидент в новогодишната нощ в Благоевградско. 51-годишен мъж от Петрич е транспортиран към УМБАЛСМ \"Пирогов\" с трамва на окото. Пострадал е от пиратка. Състоянието на окото е тежко, предаде БГНЕС.", "date": "2020.01.01", "title": "Кметът на Симитли Поли Апостолов и синът му замесени в масов бой"}
{"url": "https://clubz.bg/92403-svetovnite_lideri_borba_s_klimatichnite_promeni_socialno_ravenstvo_mir_i_sigurnost", "text": "Борба с климатичните промени, социално равенство, мир и сигурност, вътрешнополитически проблеми - това доминираше новогодишните послания на световните лидери за 2020-та година. Подборката по-долу е на БНР: посвети новогодишното си послание на глобалното затопляне. акцентира върху вътрешната политика - протестите срещу пенсионната реформа.  След триумфа на изборите в навечерието на празниците британският премиер  фантастична година за Великобритания. На път към новогодишното тържество  обеща, че през 2020-а няма да има война с Иран. заяви, че 2020-та ще бъде крайъгълна година за Китай и обеща да елиминира бедността.  обеща пълно изпълнение на военното споразумение с Либия.  Иранският държавен глава  изрази надежда за мир и сигурност по света. Севернокорейският лидер  , но отмени на партийно събрание мораториума върху тестове на междуконтинентални балистични ракети.", "date": "2020.01.01", "title": "Световните лидери: борба с климатичните промени, социално равенство, мир и сигурност"}
{"url": "https://clubz.bg/92402-do_april_v_erm_ii_sled_tri_godini_plashtame_s_evro", "text": "До април се очаква България да влезе във валутно - курсовия механизъм  . Заедно с това страната ни трябва да влезе в тясно сътрудничество с единния банков надзор. Това са две от най-важните стъпки по пътя на България към приемането на еврото, които ще бъдат емблематични за 2020 година, се казва в  България в чакалнята на еврозоната - пожелание на Горанов за ЧРД Националното радио цитира финансовия министър Владислав Горанов, според когото е напълно реалистично точно след три години да започнем да плащаме с евро. За да се присъедини към ERM II, България трябва да изпълни всички критерии от договора от Маастрихт, които поставят ограничения на дълга и дефицита на всяка от държавите. Също така има критерий, свързан с инфлацията. Страната ни отговаря на всички тях от години. Финансовият министър Владислав Горанов обясни:  Мерките се очаква да бъдат изпълнени, включително и чрез набиране на капитал през борсата. Те бяха предписани от Европейската централна банка, която миналата година провери качеството на активите и направи стрес-тестове на шест банки, припомня БНР. Петър Андронов, председател на банковата асоциация, каза: Тъй като българският лев е обвързан с еврото чрез валутния борд, най-важната функция от престоя в т.нар. чакалня за еврозоната е изпълнена: България е първата държава, на която бе поставено изискването, за да влезе в ERM II, да се обвърже и с единния банков надзорен механизъм. То бе поставено и пред Хърватия, която също заяви намерение за присъединяване. За да се получи одобрение, трябва да има одобрението на всички държави членки на валутно-курсовия механизъм, т.е. - държавите от еврозоната и Дания, както и от Европейската централна банка.", "date": "2020.01.01", "title": "До април - в ERM II, след три години плащаме с евро?"}
{"url": "https://clubz.bg/92252-karash_sled_upotreba_na_narkotik_obache_kolko_tochno_si_opasen", "text": "Депутати от различни политически партии са се захванали да сложат ред при наркотичните тестове на пътя. Става въпрос за \"дупка\" в Наказателния кодекс относно това как се установява, че даден шофьор, употребил опиат, е под негово въздействие към момента на проверката на КАТ. Това става ясно от проект за изменение на Наказателния кодекс, внесен от народни представители от . Сред тях има и лекари. Промяната е мотивирана с факта, че сега има противоречива съдебна практика относно доказването на това -  . Или с други думи – обществено опасно ли е лицето към момента на проверката или не. Включват вещество от течностите за наргилета и е-цигари в списъка с наркотиците Както е известно, употребата дори на марихуана оставя следи в урината, косъма и др. месеци след това. Сега, ако КАТ извърши проверка на пътя (със съответните слюнчести тестери), то те само установяват, че лицето е употребило опиат. Но не могат да установят дали това е станало малко преди да седне зад волана или назад във времето. И допълват: Депутатите посочват, че липсата на конкретна разпоредба в закона сега създава различна съдебна практика. Едни магистрати  от приема. Иначе наказанието е лишаване от свобода от една до три години и глоба от 500 лв. до 1500 лв.  България на шесто място в света по изпит алкохол Това, което вносителите искат да променят, е в НК да бъде изрично записано, че шофирането след употребата на наркотици трябва да бъде установено по „надлежния ред“. Такъв ред сега съществува – описан е в Наредба 1 от 2017 г. и третира начина, по който органите на КАТ установяват концентрация на алкохол в кръвта или употребата на наркотични вещества. По отношение на алкохола в НК изрично е записана препратка към наредбата. Такава препратка обаче липсва за наркотиците, въпреки че в наредбата изрично е описано как се процедира в случаите на хванати с положителни проби за наркотици шофьори – правят им се и медицински тестове, взимат се биологични проби и т.н. България на шесто място в света по изпит алкохол", "date": "2020.01.01", "title": "Караш след употреба на наркотик - обаче колко точно си опасен?"}
{"url": "https://clubz.bg/92407-veganite_stradat_ot_po_tejyk_mahmurluk", "text": "Веганите са с по-тежък махмурлук от месоядните, сочи изследване, проведено в Университета в Утрехт, Холандия и цитирано от БГНЕС. Учените стигнали до заключението, след като анализирали как диетичният прием на хранителни вещества влияе върху тежестта на махмурлука, пише в. „Индипендънт”. В проучването са участвали 13 души. Наблюдавани са за симптоми при махмурлук като Махмурлукът води до отслабване на паметта Резултатите показват, че тези, в чиято диета липсва никотиновата киселина, известна иначе като витамин В3, и цинк, имат по-тежки махмурлуци. Витамин В3 се съдържа в месото, домашните птици и рибата, както и в авокадото, гъбите, фъстъците и пълнозърнестите храни, докато цинкът се среща най-често в месо, миди, яйца, бобови и млечни продукти. Въпреки че веганската диета е в състояние да осигури всички необходими хранителни вещества, някои проучвания са установили, че веганите са по-склонни да страдат от дефицит на никотинова киселина и цинк, отколкото хората, които ядат месо. Изследователите обаче признават, че са необходими допълнителни изследвания по ред причини... А може би именно изследванията са най-приятното в цялата работа.", "date": "2020.01.01", "title": "Веганите страдат от по-тежък махмурлук"}
{"url": "https://clubz.bg/92406-2020_g_vdigat_osiguritelniq_staj_i_vyzrastta_za_pensionirane", "text": "Новата 2020 г. идва с ново увеличение на възрастта и осигурителния стаж за пенсиониране. За жените от най-масовата, трета категория труд, възрастта се увеличава с два месеца спрямо изминалата година и вече е  . За мъжете увеличението е с един месец и става  . За да се пенсионират,  . За  . И за двата пола това е с два месеца повече в сравнение с миналата година. 3000 лева - максимален осигурителен праг, майчинството замразено Ако хората нямат право на пенсия, защото не изпълняват посочените условия за възраст и стаж, те могат да се пенсионират на възраст 66 и половина години при поне 15 години действителен стаж. Крайната цел на плавното повишение на пенсионната възраст е тя да се изравни за     г., припомня БНР. Бюджет 2020: по 6689 лв. на човек, най-много - за пенсии Таванът на пенсиите остава 1200 лева. До 1 юли минималната пенсия ще бъде 219,43 лв., след което ще стане 250 лв. 610 лв. е минималната работна заплата от днес Също от 1 юли пенсиите, отпуснати до 31 декември 2019 година, ще се увеличат с 6,7 на сто. Запазва се периодът на изплащане на обезщетението за бременност и раждане - 410 дни, както и обезщетението за отглеждане на дете до 2-годишна възраст - 380 лв. Минималните осигурителни доходи също остават без промяна спрямо 2019 година, с изключение на случаите, за които минималният доход е по-нисък от минималната работна заплата за страната. Запазват се и миналогодишните размери на обезщетенията за безработица - минималното е 9 лева на ден, а максималното - 74,29 лева. Бюджет 2020: по 6689 лв. на човек, най-много - за пенсии 610 лв. е минималната работна заплата от днес", "date": "2020.01.01", "title": "2020 г.: вдигат осигурителния стаж и възрастта за пенсиониране"}
{"url": "https://clubz.bg/92408-dobri_novini_za_lyubitelite_na_belite_sportove", "text": "Нови снеговалежи ще започнат в първата неделя от Новата година, които се очаква да продължат и в началото на новата седмица. Това съобщи БНТ. След слънчевото време днес, утре в планините отново ще бъде слънчево, с умерен, временно силен северен вятър. Максималната температура в Боровец ще бъде минус 2°, в Пампорово и на Мечи чал - минус 4°, на Снежанка - минус 6°, на Тодорка - минус 10°, на Шилигарника - минус 5°. До събота времето в планините ще бъде слънчево, а вятърът все по-слаб. След последните снеговалежи в планините и отрицателните температури, които позволиха на машините за изкуствен сняг да заработят на пълни обороти,  . В Боровец вече са отворени Маркуджик 1 и 2, а в Пампорово и Мечи чал в последния ден от старата година беше отворена и пистата Мечи чал над Чепеларе. Подробна информация за състоянието на пистите и лифтовете можете да намерите на сайтовете на курортите:", "date": "2020.01.01", "title": "Добри новини за любителите на белите спортове"}
{"url": "https://clubz.bg/92409-vijte_kyde_v_es_karat_naj_starite_taratajki_klasaciq", "text": "България очаквано заема едно от последните места в класацията за възрастов дял на автопарка в страните от ЕС, сочат данни на европейската статистическа служба Евростат. В страната ни   (близо 1 милион автомобила). Очаквано всички на \"върха\" на антикласацията са от бившия социалистически блок.  са трите страни в Европейския съюз с най-висок процент регистрирани коли на възраст над 20 години, сочи статистиката на Евростат, цитирана от Нова тв. Страната ни е трета отзад напред. В Полша над 20 години са 35.2 % от регистрираните автомобили, в Естония са 28.7%, а в България около 25%. След нас се нареждат Финландия 23.7%, Малта 20.3%, Латвия и Румъния с 20%, Литва около 19%, Португалия 18% и Испания 17%. Топ 5 на страните в ЕС с най-много коли  : 1. Полша - 35.2 % \n\t2. Естония - 28.7% \n\t3. България - 25% \n\t4. Финландия - 23.7% \n\t5. Малта - 20.3% Караме най-старите таратайки в цяла Европа Както Клуб Z писа, през 2017 г. друга класация ни поставяше на самото дъно по най-стари МПС в Съюза. Тогава изследването беше на Европейската асоциация на вносителите на автомобили за предходната година. Средната възраст на автомобилите в Европейския съюз като цяло тогава бе м", "date": "2020.01.01", "title": "Вижте къде в ЕС карат най-старите таратайки (КЛАСАЦИЯ)"}
{"url": "https://clubz.bg/92401-klient_blysna_s_kolata_si_6_dushi_pred_stolichno_zavedenie", "text": "Седем по-сериозни пътни инциденти са станали в новогодишната нощ в страната, съобщават от МВР. За щастие при тях няма загинали, но пък има ранени. Пешеходец е бил блъснат в района на Орлов мост в центъра на столицата. Два от инцидентите са били предизвикани от водачи с почти по 2 промила алкохол в кръвта. „За вчерашния ден и за вечерта са констатирани над 50 водачи, които са седнали зад волана след употреба на алкохол. От началото на коледните празници са констатирани доста нарушения. Те са над 38 000. Съвсем рано тази сутрин възникна спречкване между охраната и посетители в столично заведение. Вследствие на това единият от посетителите излиза, качва се в автомобила си, удря двама души от охраната и още четирима души, които са били пред обекта. Всичките се преглеждат в болница”, обясни инспектор Лъчезар Близнаков от \"Пътна полиция\", цитиран от Нова тв. Още днес се очаква засилен трафик край Благоевград и на магистрала „Хемус” край Витиня. От МВР отбелязват, че ще има засилени проверки за алкохол и шофиране с превишена скорост.", "date": "2020.01.01", "title": "Клиент блъсна с колата си 6 души пред столично заведение"}
{"url": "https://clubz.bg/92404-papata_osydi_nasilieto_nad_jeni_i_eksploataciqta_im_za_pornografiq_i_reklama", "text": "В първата си проповед за 2020 г. папа Франциск осъди като поругаване извършваните над жените насилия и експлоатирането на телата им чрез порнографията и потребителското общество, предаде Франс прес. Франциск подчерта, че \"възраждането на човечеството е започнало с жената\" и заяви, че \"всяко насилие над жена е поругаване на Господа, който е роден от жена\". \"Разбираме доколко сме човечни по начина, по който се отнасяме към тялото на жената\", продължи той и изрази съжаление, че това тяло \"е жертвано на светските олтари на рекламата, печалбата, порнографията и се експлоатира като някаква повърхност за ползване\". Майчинството често пъти \"бива унижавано, защото единственият растеж, на който се придава значение, е икономическият растеж\", заяви Франциск. \n\tПапата, който е силно привързан към съдбата на мигрантите, отбеляза, че много майки \"поемат риска на опасни пътувания в отчаян стремеж да дадат по-добро бъдеще на плода на утробата си\". С пристигането им тези жени и деца често \"са смятани за излишни от хора с пълни стомаси, но празни от любов сърца\", заяви Франциск. Папата се извини, че е \"загубил търпение\" снощи към една азиатска поклонничка, която твърде силно му сграбчи ръката. Снощи папата се срещна с деца, събрали се около коледната ясла на площад \"Свети Петър\". Докато се готвеше да тръгне в друга посока, ръката му внезапно беше сграбчена от азиатка, която щеше да го събори в опит да го дръпне към себе си. Докато поклонничката му викаше нещо, което остана нечуто от видеокадрите, папата с видимо раздразнено и зачервено лице успя да се измъкне от ръкостискането с потупвания по ръката на жената. След това той продължи да обикаля яслата, запазвайки малко повече разстояние с въодушевените вярващи, отбелязва АФП, цитирана от БТА. „Когато Бог иска да обнови всичко, чрез своя Син, не започва от храма, а от утробата на една малка и бедна жена от Неговия народ. Това е изключителен избор на Бог! Бог не променя историята чрез гражданските и религиозни институции, а започва от жените от периферията на империята, като Мария, и от тяхната стерилна утроба, като тази на Елисавета“, каза Франциск, цитиран от Vatican News. А обръщайки се към град Рим, папата посочи, че добрите неща, които се правят всеки ден  за „насърчаване на братството и солидарността“ не убягват от погледа на Бог. „Рим е не само комплициран град, с много проблеми, с неравенства, корупция и социално напрежение. Рим е град, в който Бог изпраща своето Слово, което навлиза чрез Духа в сърцата на неговите жители и ги тласка към вярата, да се надяват въпреки всичко, да обичат, като се борят за доброто на всички“. Също и Римската църква, продължи Франциск, е призована от Господ да се обвърже с жителите на града, да се вслушва в тях:", "date": "2020.01.01", "title": "Папата осъди насилието над жени и експлоатацията им за порнография и реклама"}
{"url": "https://clubz.bg/92391-vasilovden_e", "text": "Във всички епархии на Българската православна църква ще бъде отслужена тържествена света литургия по повод Васильовден или Сурваки. На този ден църквата почита св. Василий Велики - един от Три светители и от ранните християнски философи. От 10.00 ч. в патриаршеската катедрала \"Св. Александър Невски\" ще започне Св. Васлиева патриаршеска света литургия, предаде \"Фокус\". Негово светейшество Българският патриарх и Софийски митрополит Неофит ще отправи своя благослов към народа по повод големия християнски празник Обрезание Господне, в прослава на св. Василий Велики и новата 2020 година. Вечерта срещу Сурваки стопанката приготвя традиционната баница от точени кори и сирене. В нея се слагат късмети, увити около дренови клонки, и пара. В дванадесетия час най-възрастният представител в семейството завърта баницата и всеки получава парчето, което е спряло пред него. Народът смята дряновото дърво за едно от най-здравите дървесни видове у нас. То е най-ранното разпъпило и разцъфнало дърво, но неговите плодове се берат последни. Те се използват в народната ни медицина. На трапезата се слагат   (млин, тутманик, зелник). Поднася се пача, направена от главата на коледното прасе, или самата глава - сварена. Обредната погача е прясна пита, нашарена само с вилица, със сребърна пара, дренови клонки или късмети, наречени за всеки от къщата. Приготвят се също кокошка (или пуйка), торта, мед, жито, орехи, ошав. На трапезата трябва да има също чесън и кромид лук. По традиция на този ден се сурвака. На Васильовден се събират млади мъже, които обикалят къщите през нощта и сурвакат техните стопани. На самия празник минават и групи от деца, които също сурвакат стопаните на къщите. Самото сурвакане се явява един вид продължение на коледарските благословии. Смята се, че ако нощта срещу Нова година е ясна, годината ще е здрава, ако е облачна - ще има болести. Каквото е времето на Нова година, такова ще е през целия месец. Днес празнуват:", "date": "2020.01.01", "title": "Васильовден е"}
{"url": "https://clubz.bg/92392-granichna_policiq_normalen_e_trafikyt_po_granicata", "text": "Нормален е трафикът по границата. Това съобщиха от пресцентъра на  Информацията за трафика е към 6.00 ч.Поради извършване на ремонтни работи на ГКПП-Кулата е възможно да има промени в организацията на движението на товарните автомобили през пункта. Трасетата ще се ремонтират поетапно, без да се спира преминаването на превозни средства.", "date": "2020.01.01", "title": "\"Гранична полиция\": Нормален е трафикът по границата"}
{"url": "https://clubz.bg/92387-rumen_radev_dostypyt_do_voda_i_vyzduh_se_prevryshta_vyv_vypros_na_ocelqvane_pylen_tekstvideo", "text": "Президентът Румен Радев разкритикува властта в традиционното си новогодишно обръщение. Направи го обаче безадресно, като без да споменава правителството или премиера Бойко Борисов заяви, че „изборите се опорочават, решенията за бъдещето ни се вземат на тъмно, парите ни се харчат безотговорно, непрекъснато се отчитат успехи, докато нищетата се множи“. И все пак заключи, че сме народ със славна история, който винаги е намирал път към свободата и напредъка си.", "date": "2020.01.01", "title": "Румен Радев: Достъпът до вода и въздух се превръща във въпрос на оцеляване (ПЪЛЕН ТЕКСТ+ВИДЕО)"}
{"url": "https://clubz.bg/92398-pochina_dylgogodishniqt_direktor_na_nova_tv_silva_zurleva", "text": "Дългогодишната директорка на Нова телевизия Силва Зурлева е починала в дома си в село Ковачевица. Сигнал е подаден до Спешния център в 9,50 часа тази сутрин. Предполага се, че е инфаркт или нещастен случай, твърдят от полицията. На сайта на Нова тв стоя дълго време препечатана следната информация от БГНЕС: Зурлева е филолог и журналист. Завършила е  със златен медал СУ „Климент Охридски“ със специалност българска филология и новогръцки език и литература. Преводач е на художествена литература, пише рецензии за книги от балкански автори. Работи като редактор последователно в БНТ и София прес, става кореспондент на гръцки вестници и списания. През 1992 година започва дейност в консултантския бизнес – чужди инвестиции и приватизационни сделки. От 10 май 1999 г. е управител на медийната групировка „Антена България“, а от март 2001 г. - председател на Съвета на директорите на Нова телевизия.  Тя е човекът с огромни заслуги телевизията да стане една от двете най-гледаеми телевизии в България. От 2009 е член на Управителния й съвет. Талантлив и можещ  професионалист, Силва Зурлева беше председател на Фондацията \"Национален съвет по журналистическа етика\" и полагаше истински усилия в борбата за морал в журналистиката.  На 8 май 2019 г. беше отстранена от Нова телевизия, след като братя Домусчиеви станаха собственици на медията.  ", "date": "2020.01.01", "title": "Почина дългогодишният директор на Нова тв Силва Зурлева "}
{"url": "https://clubz.bg/92400-610_lv_e_minimalnata_rabotna_zaplata_ot_dnes", "text": "От днес минималната работна заплата става 610 лева. Размерът й се повишава с 50 лева или 8,9% в сравнение с миналата година. От началото на годината се увеличава и почасовото заплащане за извършен труд. То вече е 3,66 лева на час. Минималното обезщетение за безработица", "date": "2020.01.01", "title": "610 лв. е минималната работна заплата от днес"}
{"url": "https://clubz.bg/92405-v_bylgariq_i_po_sveta_kakvo_ne_moje_da_se_sluchi_prez_2020_godina", "text": "Интересните предсказания са апокалиптичните – те карат читателя да отделя ободряващи количества адреналин, а когато не се сбъднат бързо, да ги забравя с благодарност, че се е разминало. Интересни са и ярко оптимистичните, защото там пък предсказателят -  се поставя в позиция на наивник, а това дава повод за подигравки. Аз тук се каня да бъда скучен: най-вероятно е годината, която започва, да не донесе големи обрати. Да започнем с България. Това ще е една от редките години без избори. Властта преодоля кризата с апартаменти и тераси; някак залъга медицинските сестри, които Меркел и без това вика на работа; напът е да тушира и напрежението около пресъхналия Перник, като пусна напред министър Караниколов, който очевидно е , а търсенето на истинските виновници отложи за неопределеното време. Вярно, че с театралното излизане на „Атака“ от коалицията мнозинство вече няма, но изборът на Гешев показа, че ДПС и ГЕРБ добре са си разделили държавата. Отваря се поле за шантаж от дребни играчи, но г-н Борисов знае как тихомълком да се справя с такива ситуации. Повечето медии бяха кооптирани от властта и услужливо пускат димки за джендъри и норвежки кръвопийци; на протести вече рядко виждате повече от сто-двеста човека, а обезсърчава допълнително. В БСП не се очертава лидер, който да оспори властта на злополучната г-жа Нинова - с общопартийното гласуване тя си осигури служебна победа и съответно по-нататъшно обезличаване на партията. Няма единен лидер и дясната опозиция, барикадирана в центъра на София. Още   а защо обсъждат хипотетичен бунт на Цветанов, аз не разбирам. Всъщност единственият шанс за предсрочни избори е май там горе да се скарат, както стана при рухването на КТБ - но тази тема оставям на психолози и астролози. Една неизвестна - това е икономическата криза, която очакваме от миналата година. Растежът вече боксува, \"Брекзит\" удари Европа, а безумните търговски войни на Тръмп – света като цяло. Очаквана корекция или срив? Икономистите залагат на първата заради все още нулевите лихви, новите технологични и зелени пространства за инвестиране, а и самата американска икономика, която поглъща парите ни като черна дупка. Дори да има срив, той ще достигне до нас с година закъснение (2008-а ни удари през 2009-а). Както знаем, нарасналият ни оптимизъм не е свързан с победи (освен за \"Евровизия\"): ние тук гледаме да оцеляваме. Вероятно това е смисълът на проклетата традиционност, с която ни обработват от известно време – традиция значи повторение:  Не ми се струва и че вълната от протести, заляла света (без героичната ни татковина), ще доведе до „смяна на системата“ тъкмо догодина. Макрон взе да отстъпва по елементи от пенсионната си реформа, някои профсъюзи почнаха да слагат оръжие. Прогресистки сили овладяха големите градове на авторитарни страни –  . Но дали ще последва срив на съответните режими? Засега новият популизъм, съчетаващ национален егоизъм, традиционалистка фантасмагория и социален популизъм, е в цветущо здраве. Най-голямото събитие ще са президентските избори в САЩ. Но и там не можем да определим отсега категорична промяна. Тръмп тотално обърка международните отношения,  във вътрешен план обаче много американци са доволни заради растежа на икономиката (подготвен впрочем от Обама през 2009). Помните, че всъщност Тръмп загуби изборите през 2016 с близо три милиона гласа, но - възползвайки се от нелогичната избирателна система на страната - насочи усилията си върху няколко възлови щата, които му донесоха победа. Според наблюдателите битката през ноември ще се реши в незабележимия Уисконсин, който демократите предния път загубиха. С други думи и победата, и загубата няма да бъдат достатъчно убедителни, за да ги възприемем като радикален обрат. Веднъж преизбран, президентът-комедиант вероятно ще се поуспокои и - наместо с непрестанната си предизборна агитация - ще се заеме да управлява по-сериозно. Ясно е, че нов мандат на Тръмп за нас ще означава още от бруталния политически натиск да купуваме военна техника, втечнена газ, ядрено гориво. Означава най-вече нови удари по европейското единство; подозрението ми обаче е, че и демократ да излезе начело на Белия дом, Америка ще продължи да се дезинтересира от нашата Европа, която ще бъде тласната в обятията на Русия, с всичките политически рискове, които това отваря. Нали помните \"1984\" - на едната страна е Океания (Англия и Америка), на другата – Евразия. Възрастта на основните кандидат-президенти е удивителна. В едно предаване на BBC сериозно разискваха вероятността те да развият деменция: за Уорън (догодина - 71 годишна) тя е 4%, за Тръмп (74) – 6%, за Байдън и Сандърс (77 и 79) над 9%. Какво означава тази готовност на едно общество да бъде управлявано от старци? Да не се променя, да удържа статуквото. Ами радикалните приказки? Може би тъкмо в това е тайната на стареца-политик – приказва смело, но не действа. Порази ме и друга цифра:  . Подобни собственици държат по-скоро десен курс, защото всеки слух за повишаване на данъците или социални политики подрива различните индекси. Някаква аналогия вероятно можем да направим с нашия висок процент собственици на жилища, който ни прави любители на стабилността; вярно че г-н Борисов не е още прехвърлил 70-те, но средната възраст на българина е 44 (може би и повече, ако знаем кои са реално тук), а възрастните хора не обичат много промените. Мястото на очакваните социални реформи ще заемат технологични открития. Олимпиадата в Токио (наред с шумните спорове дали да се допускат транс-джендър състезателки) ще е първата, в която роботи ще посрещат гостите, ще носят багажите им, ще им прожектират кадри от състезанията. Къде, ако не в Япония, която реши да оправи демографския си баланс не с имиграция, а с роботизация? В Китай властта развива системата на социален кредит, която оценява покорността на гражданите – примерно получаваш точки, ако си завел детето си на разходка в мавзолея на Мао. Продължава отчаяната битка на учените срещу роботите-убийци, използвани вече активно във военни операции от САЩ, Русия, Израел. Под натиска на общественото мнение и след скандала с „Кеймбридж аналитика“, Гугъл и Туитър решиха да се изправят срещу изкуствения интелект във виртуалното пространство – канят се да забранят политическата реклама в платформите си. Защото машините вече знаят за нас повече от нас самите – доскоро ни предлагаха най-подходящата за нас стока, но почнаха да ни предлагат и най подходящия политик, най-пригодната за предубежденията ни конспиративна теория. Да не си помислите, че догодина ни чака бунт на човечеството срещу машините? Просто почваме бавно да осъзнаваме, че техниката не решава сама проблемите ни. Че гласуването по интернет няма непременно да доведе до победа на „добрите“. Че качването онлайн на дебатите в общинските съвети не прави властта по-прозрачна. Че възможността на всеки да философства в социалните мрежи не увеличава информираността ни. Техниката е средство, не магия - това отрезвяване очаквам през 2020. В умните градове пак ще има нещастни хора, а по 5G мрежата любимата пак ще ви съобщава, че ви напуска. Човешките битки продължават.", "date": "2020.01.01", "title": "В България и по света: какво (не) може да се случи през 2020 година"}
{"url": "https://clubz.bg/92394-borisov_moralnite_standarti_shte_prodyljat_da_sa_vodeshti_v_otnosheniqta_ni_s_grajdanite", "text": "Това пише в новогодишна честитка в профила си във фейсбук премиерът Бойко Борисов. И допълва: \"Не липсваха и предизвикателства и проблеми. Правителството обаче положи всички усилия и предприе необходимите действия за решаването им. И през 2020 г. ще продължим да работим по изпълнението на основните ни приоритети. Инвестициите в образованието и здравеопазването едновременно с реформирането на двата сектора е водещата ни задача. Работата по изграждането на магистрали, газопроводи, жп линии, болници, читалища, училища, детски градини, храмове и спортни обекти също ще продължи. Решителността ни идва от доверието, което ни гласувахте и на двата избора през 2019 година. Още веднъж използвам възможността да Ви благодаря и да уверя, че отчитаме грешките си и се учим от тях. Моралните стандарти ще продължат да са водещи в отношенията ни с гражданите. И това, което мога да обещая е, че ще работим решително по всички проблеми пред страната и до края на мандата ще изпълним ангажиментите от управленската програма на правителството. Пожелавам на всички много здраве, щастие и сили, за да се справим заедно с изпитанията през новата 2020-а година! Честита Нова година!\" За повишаването на доходите и пенсиите говори в своето празнично обръщение и председателката на парламента Цвета Караянчева. \"Дано след 12 месеца на тази дата се събудим по-смели оптимисти и с по-високо самочувствие\", казва още тя. Ето и цялото й видеообръщение: \n\t", "date": "2020.01.01", "title": "Борисов:  Моралните стандарти ще продължат да са водещи в отношенията ни с гражданите"}
{"url": "https://clubz.bg/92393-45_arestuvani_sled_razmirici_okolo_nov_zakon_za_veroizpovedaniqta", "text": "45 души са арестувани при протести в Черна гора във връзка с приемането на Закон за свободата на вероизповеданието, съобщава \"Фокус\", цитирайки електронното издание на сръбския Blic. Данните са от изявление на правоохранителните органи на малката балканска страна. В разпространения текст полицията уверява, че превантивните действия ще продължат през новогодишните празници с цел поддържане на обществения ред. Уточнява се, че арестите са във връзка с нападения срещу служителите на реда и други инциденти, разиграли се по време на демонстрациите на 29 декември. От редакцията отбелязват, че 35 души са били арестувани в Подгорица, а останалите 10 – в град Зета.", "date": "2020.01.01", "title": "45 арестувани след размирици около нов закон за вероизповеданията"}
{"url": "https://clubz.bg/92396-nashiqt_veso_borishev_s_proekt_za_myjki_tekstove_dicklit366", "text": "Новият  вече сочи към читателите си... Навръх имения си ден фоторепортерът на Клуб Z Веселин Боришев стартира проекта си за \"мъжки\" текстове, озаглавен dicklit366. А първоянуарският дебют е на Росен Карамфилов и звучи така: През миналата година точно 365 дами илюстрираха със своите слова - всяка по един ден - снимките на Боришев. Симбиозата между неговото и на авторките творчество той бе озаглавил    Последна, на 31 декември бе Леа: Сега със своите 366 текста dicklit идва... ясно заимстван от какво.", "date": "2020.01.01", "title": "Нашият Весо Боришев с проект за мъжки текстове - dicklit366"}
{"url": "https://clubz.bg/92397-patriarh_neofit_shte_se_pomolim_za_uspeh_na_bylgarskiq_narod", "text": "Това каза Негово светейшество Патриарх Неофит преди празничната литургия по повод Васильовден тази сутрин. \"През новата година - нови успехи. Много радости в нашите усилия в спазването на Христовия закон. Да се обичаме, да си помагаме, да бъдем истински Христови ученици. За много години!\", каза още Негово светейшество, цитиран от Нова тв. Патриарх Неофит отслужва света Василиева литургия и молебен за новата 2020 г. в катедралния храм \"Свети Александър Невски\", както е по традиция. След Светата литургия е молебенът.", "date": "2020.01.01", "title": "Патриарх Неофит: Ще се помолим за успех на българския народ"}
{"url": "https://clubz.bg/92395-trymp_imam_doverie_v_kim_ne_iskam_i_vojna_s_iran", "text": "Американският президент Доналд Тръмп заяви, че продължава да има доверие на севернокорейския лидер Ким Чен ун по въпроса с денуклеаризацията на КНДР, предаде бТВ, цитирайки Франс прес. „Ние подписахме споразумение, в което се говори за денуклеаризацията\", каза Тръмп, имайки предвид договореностите, постигнати с Ким на срещата им в Сингапур. Ким се опитва да изведе спътник в орбита, смятат експерти Изказването на американския президент е в отговор на съобщението, че  . „Мисля, че той е човек на дадената дума\", изтъкна американският президент пред журналисти, преди да вземе участие в празненствата послучай Нова година в имението му във Флорида. Американският лидер засегна и иранския въпрос. На въпрос дали напрежението с Иран ще доведе до война Тръмп, цитиран от „Ройтерс”, отговори: „Дали искам война? Не. Искам мир. Харесвам мира. И Иран трябва да иска мир повече от всяка друга държава.\" Нахлуха в американското посолство в Багдад (СНИМКИ) По - рано севернокорейският лидер Ким Чен ун обяви край на мораториума върху севернокорейската ядрена и балистична програма, предаде Франс прес. Агенцията се позовава на съобщение на севернокорейската информационна агенция КЦТА. „Нямаме никаква причина да продължаваме да сме едностранно обвързани\" с този мораториум. „Светът скоро ще види новото стратегическо оръжие, с което разполага Северна Корея\", заяви Ким Чен-ун, цитиран от КЦТА. Ким обяви през 2018 г., че Северна Корея вече няма нужда от ядрени опити и опити на междуконтинентални балистични ракети. Днешните изявления на Ким изглежда слагат край на две години ядрена дипломация със Съединените щати, отбелязва Франс прес. Преговорите между Пхенян и Вашингтон навлязоха в задънена улица след неуспеха на срещата между Ким и американския президент Доналд Тръмп в Ханой през февруари миналата година. На заседание на централния комитет на Корейската трудова партия Ким заяви, . Американският държавен секретар заяви във връзка с изявленията на Ким, че се надява Северна Корея да избере пътя на мира, предаде „Ройтерс”. Нахлуха в американското посолство в Багдад (СНИМКИ)", "date": "2020.01.01", "title": "Тръмп: Имам доверие в Ким, не искам и война с Иран"}
