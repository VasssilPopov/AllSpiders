{"url": "http://clubz.bg/58703-ruski_antishpionski_smartfon_pazi_tajni", "text": "Смартфон, който не може да бъде шпиониран, бе разработен от руската компания InfoWatch. Устройството е предназначено за корпоративния пазар и е част от мерките за защита от изтичане на информация чрез мобилни устройства.  В InfoWatch са създали собствен фърмуер (постоянна памет, информацията съхранена в нея и програмен код), базиран на операционната система Android, която е напълно съвместима със системата за защита срещу изтичане на информация (DLP).  TaigaFon ще позволи да се регулира политиката за поверителност както за всеки отделен телефон, така и за всички подобни смартфони в компанията. Софтуерът дава възможност  до определена информация, например фотогалерия. Можете да предотвратите изпращането или получаването на съобщения, аудио или видеозаписи и т.н. Смартфонът може да бъде конфигуриран изключително за повиквания. Устройството може да бъде непрекъснато наблюдавано и при загуба се осигурява механизъм за дистанционно почистване от информация, включително от електронната поща или работната документация. Според ръководителя на InfoWatch рискът от изтичане на данни се свежда до минимум. Телефонът е проектиран от руски и китайски специалисти. Той е защитен от скрит запис и излъчване: в непосредствена близост до камерата на гърба е разположен светодиоден индикатор, който свети в червено, когато записвате видео, аудио или сте включили на високоговорител. \"TaigaFon има два слота за SIM карти, екран от 5 инча с резолюция 1280x720, батерия от 1900 mAh, RAM 2 GB, вградена памет 16 GB. Устройството е оборудвано с две камери, както и стандартен жак за слушалки. Цената му е между 12 000 и 15 000 рубли (340-425 лв., по актуалния курс).", "date": "2017.09.24", "title": "Руски антишпионски смартфон пази тайни"}
{"url": "http://clubz.bg/58724-botev_smaza_s_30_loko_v_tiho_plovdivsko_derbi", "text": "\"Ботев\" (Пловдив) смаза с класическото 3:0 градския си съперник \"Локомотив\" в мач, който бе наречен \"тихото дерби\". Причина бе наказанието за \"канарчетата\" да играят домакинския си мач при закрити врати. Интригата в мача приключи още в 13-ата минута. Тогава Тодор Неделев пусна топката на Густаво Афонсо, който бе сам срещу вратаря на \"смърфовете\" и направи 1:0. Така бразилецът се разписа още в първия си мач за \"Ботев\". \"Ботев\" нанесе първа загуба на \"Левски\" при Делио Роси В 51-ата минута самият Неделев, който бе най-добрият на терена, вкара за 2:0 от дузпа. Тя бе отсъдена за игра с ръка в наказателното поле на Ивайло Марков. В 76-ата минута капитанът на гостите Ванчо Траянов получи втори жълт и съответно червен картон и остави отбора си в намален състав. Малко след това Дуде Ндонгала оформи класическия резултат. Други резултати: По-късно играят \"Септември\" и \"Лудогорец\". А утре \"Левски\" гостува на \"Берое\".", "date": "2017.09.24", "title": "\"Ботев\" смаза с 3:0 \"Локо\" в \"тихо\" пловдивско дерби"}
{"url": "http://clubz.bg/58711-ucheni_homeopatiqta_e_nonsens", "text": "Научен орган с представители на 29 европейски страни призова за по-строга регулация на алтернативната медицина, като определя \"хомеопатията\" като \"нонсенс\" и предупреди, че \"промотирането и употребата на хомеопатични продукти крие сериозни рискове\". Становището е на  , организация, която представлява националните академии на 29 европейски държави, в това число и Кралското общество на Великобритания, пише \"Индипендънт\". Сред поддръжниците на хомеопатията и лечението с билки са   а лидерът на лейбъристите Джеръми Корбин и министърът на здравеопазването Джеръми Хънт са сред парламентаристите, които са подписвали предложения в тяхна полза. Сред известните личности, които са фенове на алтернативната медицина, са  Съветът осъжда хомеопатията с остър тон. В 12-странично становище органът обобщава сериозно научно проучване и заключава, че хомеопатията е научно неправдоподобна и няма нищо повече от плацебо ефект върху пациентите. Според него хомеопатичните лекарства могат да бъдат опасни, защото могат да отложат лечението на пациентите със средства от традиционната медицина и така да се стигне до нежелани усложнения. Млада жена почина - лекувала с хомеопатия белодробна инфекция Съветът препоръчва държавите от ЕС да създадат регулации за това, което според него са заблуждаващи реклами от хомеопати, да премахне хомеопатичното лечение от осигурителния пакет на общественото здравеопазване и да се изискват етикети на хомеопатичните продукти, на които ясно да се оказват какво съдържат и в какви количества. Хомеопатията използва силно разредени вещества, които причиняват симпомите с надеждата, че така ще излекува хората. Лечението е много популярно в западния свят като хомеопатичната индустрия е оценена на 1 млрд. евро в ЕС през 2015 г. с годишен ръст от около 6%.  В САЩ на хомеопатията ще пише: \"Няма доказателство, че това действа\" Основана е върху идеи, развити през 90-те години на 17-и век от германския лекар Самуел Ханеман. Според Националната здравна служба на Великобритания няма убедителни доказателства, че хомеопатията е ефективна. Въпреки това две болници, които работят със Националната здравна служба и редица практики на общопрактикуващи лекари, също предлагат хомеопатия. През юни изпълнителният директор на службата Саймън Стивънс поиска на това да се сложи край, като нарече хомеопатията \"в най-добрия случай плацебо и злоупотреба с оскъдните средства на Националната здравна служба\". Плановете да се отрежат хомеопатията и други лечения като билколеченията от финансиране с обществени средства целят да се спестят на обществения здравен фонд поне 250 млн. лири годишно. Изследване: От 68 болести хомеопатията лекува 0 Хомеопатията твърди, че лекува  широк диапазон от болести - от тревожност до астма. Принц Чарлз веднъж коментира принципите на лечение на хомеопатията: Австралийско изследване: Хомеопатията не лекува Миналата година Американската федерална комисия по търговия обяви, че започва да налага по-строги стандарти за етикети на хомеопатичните продукти, като на тях трябва ясно да се упоменава, че липсват доказателства, че продуктите действат. В САЩ на хомеопатията ще пише: \"Няма доказателство, че това действа\" Изследване: От 68 болести хомеопатията лекува 0 Австралийско изследване: Хомеопатията не лекува", "date": "2017.09.24", "title": "Учени: Хомеопатията е нонсенс"}
{"url": "http://clubz.bg/58714-kolin_fyrt_s_italiansko_grajdanstvo_zaradi_brekzit", "text": "Британският актьор Колин Фърт, който често влиза в ролята на типичен англичанин, вече е италиански гражданин, заяви вътрешният министър на Италия, цитиран от „Ройтерс“. Самият Фърт коментира, че остава с двойно гражданство, като добавя, че съпругата му, родена в Италия, ще кандидатства за британски паспорт. Колин Фърт е женен за италианската филмова продуцентка Ливия Джилиоли от 1997 г. Семейството живее с двамата си сина на Острова. За разлика от други страни в ЕС, Италия и Великобритания позволяват двойното гражданство.", "date": "2017.09.24", "title": "Колин Фърт с италианско гражданство заради Брекзит"}
{"url": "http://clubz.bg/58649-patriotite_se_zagrijiha_za_afrikanskata_chuma_po_svinete", "text": "Усложнява се обстановката, свързана с разпространяването на африканската чума по свинете, която води след себе си значителни икономически загуби. Това е записано в мотивите към промените в Закона за лова и опазване на дивеча, внесени от \"Обединени патриоти\". Според промените сроковете за ловуване се поставят в зависимост и от биологичното развитие на дивеча, както и от щетите, нанесени от него. А земеделският министър може да променя сроковете за ловуване и регулиране на числеността на дивечовите запаси. В мотивите се казва още, че във връзка с увеличаването на запасите от дивеч зачестяват и регистрираните щети от него. Затова, според вносителите, трябва да се позволи със заповед на земеделския министър да се променят сроковете за ловуване на някои видове дивеч. Според закона това става след съгласуване с министъра на околната среда с цел профилактика на болестите по животните. Наскоро бе уставновено огнище на африканска чума по свинете в Румъния. Според специалистите вирусът бил внесен от Украйна чрез продукти от животински произход.", "date": "2017.09.24", "title": "Патриотите се загрижиха за африканската чума по свинете"}
{"url": "http://clubz.bg/58715-kartotekirani_bylgari_po_ideq_na_radev_rechi_na_patreotite_li_shte_im_prashtame", "text": "Забавно -   щял да прави регистър на българите в чужбина. Първо, такъв регистър вече има - натича се ГРАО. Само дето не работи, защото практически никой не се обявява, че и къде живее зад граница. Регистър на българските общности също има отдавна - при ДАБЧ (Държавната агенция за българите в чужбина – б.р.). Само дето отдавна не е актуален, тъй като агенцията приоритетно върти бизнес с български паспорти, а и доста български организации не искат да имат нищо общо с администрацията ни. Всъщност, досега е имало няколко опита да се направи такъв регистър. Спомням си преди 15-тина години пак от президентската институция тръгна. После студентски организации в Германия. После и частни инициативи имаше. Агенцията по инвестициите събираше контакти, но май нищо не прави с тях. Външно също има подобна инициатива, но остана безполезна. Помагал съм на всички тях заради едната идея. Радев към българите в Ню Йорк: България ще е успяла, когато кажете на децата си да се върнат От публични източници може доста да се разбере за това къде са българите зад граница и вече съм го правил. Ето тук съм анализирал данните от заявленията за изборите:  , а тук - данните за българчетата родени в чужбина:  . Иначе не знам какво си мисли Радев, че ще постигне с такъв регистър освен симулиране на дейност. За повечето държавата в негово лице е просто провал. Най-малкото виждат как се отнасят с тях институциите и не забелязват особено подобрение. Пример за това са консулствата, където по 1-2 служители отговарят за десетки хиляди сънародници:  . Все едно да сложат селска администрация на регион в София. В същото време печелят пари от тези услуги, без да ги реинвеститрат. В такава ситуация кой ще се съгласи да го \"картотекират\"? И дори да съберат някакви контакти така, какво мислят да правят с тях? Да им пращат речи на патрЕотите? Да ги поздравяват с народни песни по радиото? Да разпращат листовки, разпечатани след нагласена обществена поръчка от фирма, близка до Пеевски? Какво в цялата тази идея предполага, че Радев ще успее да убеди който и да е, че България се променя? Защото за това говорим в крайна сметка, нали?  ", "date": "2017.09.24", "title": "\"Картотекирани\" българи по идея на Радев - речи на патрЕотите ли ще им пращаме?"}
{"url": "http://clubz.bg/58717-i_vojnata_nqma_da_q_spre_da_pee", "text": "Обичам музиката. Отвежда ме в друг свят. Това казва 11-годишната Сана, която живее в Атареб, Сирия в  . Тя е пристигнала тук със семейството си, избягало от дома си в Дамаск. Момичето пее – въпреки страха си ѝ войната. До момента е участвала в повече от 50 концерта. А когато местният клуб, където репетира, е затворен, просто извива глас сред руините наоколо. Правителствените сили поеха контрола над Алепо през декември. Но опозиционни групи все още държат Атареб и още няколко града в западната част на северната сирийска провинция. Но Сана няма да позволи това да я спре:", "date": "2017.09.24", "title": "И войната няма да я спре да пее"}
{"url": "http://clubz.bg/58716-lavrov_sasht_nqma_da_udarqt_severna_koreq", "text": "САЩ няма да нанесат удар по Северна Корея, защото са уверени, че тя разполага с ядрено оръжие, което може да бъде използвано като ответна мярка. Това заяви руският външен министър Сергей Лавров в интервю за телевизионния канал НТВ. Той уточни, че няма намерение да защитава КНДР. А просто искал да каже, че всички са съгласни с такъв анализ на ситуацията. Пхенян: Ще ударим САЩ с ракети, неизбежно е Лавров се надява, че тази логика ще бъде взета предвид и от аналитиците във Вашингтон. В противен случай според него ситуацията може да излезе извън контрол и да се стигне до \"много непредсказуем пик, и ще страдат хиляди и хиляди, десетки хиляди, ако не и стотици хиляди съвсем невинни граждани в Южна Корея, в Северна Корея, разбира се, и в Япония, а и Русия и Китай са съвсем наблизо\". Изявлението му последва поредната размяна на остри реплики между режима на Ким Чен Ун и американския президент Доналд Тръмп. Севернокорейският външен министър Ли Йон Хо първо заяви, че \"все по-неизбежно става обстрелването с балистични ракети на територията на САЩ\". В отговор Тръмп написа в туитър, че Ли и Ким могат \"да не просъществуват дълго\".", "date": "2017.09.24", "title": "Лавров: САЩ няма да ударят Северна Корея."}
{"url": "http://clubz.bg/58718-jotova_kanaldjijstvoto_u_nas_vse_oshte_e_v_razcveta_si", "text": "Каналджийството в България е все още в разцвета си. Това заяви в Ямбол вицепрезидентката Илияна Йотова, цитирана от БНР. Според нея липсва публичност по темата и проблемът се неглижира. Шефка от \"патриотите\" ръководи канал за мигранти Тя изтъкна, че от изключителна важност са двустранните споразумения, например с турската страна, за връщането на икономическите мигранти. И припомни, че в  момента трябва да сме наясно, че по силата на европейските правила гражданите само на Сирия и Еритрея автоматично получават статут на бежанци. За всички останали трябва да се действа индивидуално. Йотова присъства и на тържественото освещаване на арменската църква \"Сурп Агоп\" в Ямбол. Храмът е построен изцяло с дарения. На събитието се бяха стекли арменци от цяла България. Дойде и посланикът на Армения у нас Армен Саргсян.", "date": "2017.09.24", "title": "Йотова: Каналджийството у нас все още е в разцвета си"}
{"url": "http://clubz.bg/58719-tesla_raboti_vyrhu_sobstven_chip_s_izkustven_intelekt_s_amd", "text": "Компанията на Илон Мъск Tesla работи по проект с производителя на микропроцесори AMD - специализиран чип за изкуствен интелект, съобщи MSNBC. Той ще бъде ползван в бъдещите автономни коли на компанията и ще се занимава със специални операции, нужни на автомобилите, за да навигират сами по пътя. Над 50 души от екипа на Tesla работят по проекта и наскоро са получили първите тестови екземпляри от новия чип, на които предстоят реалните изпитания. Електромобилната Tesla вeчe cтpyвa пoвeчe и oт ВМW Типично за компаниите на Илон Мъск е да разработват компонентите сами - така остават независими от други компании и интереси. Партньорството с AMD обаче е добър ход, тъй като компанията в Сънивейл, Калифорния, е една от най-старите в света - скоро ще стане на половин век и е втора по продажби на чипове само сред гиганта Intel. Разбира се, акциите на AMD скочиха рязко, след като бе съобщено, че работят заедно с Tesla. Разработването на специализирани чипове не е нов тренд, но се появи в масовите продукти наскоро - новият флагман на Apple iPhone X е с нов процесор, който използва неврални мрежи за технологията за лицево разпознаване. HTC също готвят смартфон с подобен чип. Предимството на този тип разработки е гъвкавостта - ако типичният процесор на Intel е изключително енергийно ефективен и мощен, той все пак е с архитектура, подходяща за определен тип задачи - тези, с които се занимават съвременните компютри. Логично е, че когато чипът е разработен специално за изкуствен интелект, той ще бъде по-ефективен.", "date": "2017.09.24", "title": "Tesla работи върху собствен чип с изкуствен интелект с AMD"}
{"url": "http://clubz.bg/58706-melaniq_i_hari_pyrva_sreshta_snimkivideo", "text": "Принц Хари стана първият член на Кралското семейство, който се срещна с Мелания Тръмп, откакто тя е първа дама. Двамата са на игрите Invictus за ранени войници в Канада. Съпругата на американския президент е водач на делегацията на Щатите. Г-жа Тръмп и Хари прекараха около 30 минути заедно в хотел \"Шератон\" преди официалното откриване на игрите. Разговорът бил много сърдечен, а ръкостискането топло, съобщава присъствал на срещата, цитиран от британски медии. Първоначално Хари бил  пред камерите. Мелания бере зеленчуци с риза за $ 1362 (ВИДЕО) Двамата говорили за игрите и за семействата си. Мелания поканила Хари да гостува в Белия дом, предаде Ройтерс. Принцът обаче бързал за друго предварително уговорено събитие с \"Ягуар\" и затова нямало време за по-обстойна размяна на мнения. 33-годишният Хари, блестял в тъмносин костюм, а 47-годишната Мелания била неотразима с костюм на Диор. По-късно на откриването на игрите Мелания и Хари бяха един до друг. Първата дама на САЩ се видя и с премиера на Канада Джъстин Трюдо и неговата съпруга Софи-Грегоар и две от децата им.     \n\t   ", "date": "2017.09.24", "title": "Мелания и Хари - първа среща (СНИМКИ+ВИДЕО)"}
{"url": "http://clubz.bg/58666-zashto_trymp_nareche_kim_tochno_rocket_man", "text": "Това кратко изречение на Доналд Тръмп пред Общото събрание на ООН направи лидера на Северна Корея Ким Чен Ун горд притежател на измислен от американския президент прякор. Не е първият – по време на кампанията Тръмп наричаше опонентите си по един и същи начин и така им залепи доста неприятни за тях прякори. Така Хилъри Клинтън стана „Корумпираната Хилъри“ (Crooked Hillary), Тед Круз се превърна в “Лъжеца Тед“ (Lyin' Ted), а Марко Рубио трябваше непрекъснато да обяснява, че не е чак такъв новак, след като бе наречен „Малкия Марко“ (Little Marco). От тази седмица Ким е   – може да го преведем като Ракетчика, Момчето с ракетите и т.н. За целия свят обаче от тук нататък лидерът на Северна Корея ще бъде свързван само с едно – с ракетите, които изстрелва, за да предизвиква останалия свят. Президентът на САЩ не за първи път използва този израз. Той нарича Ким “Rocket Man” два дни преди речта си пред ООН. Тогава пише в туитър, че е говорил с президента на Южна Корея и го попитал „как е Ракетчика“.     Но дори и тогава – как го е измислил? Отговорът е в музиката. По време на кампанията на Доналд Тръмп едно от най-използваните парчета се казва... “Rocket Man”.   Песента на Елтън Джон е вдъхновена от разказа на Рей Бредбъри със същото име “Rocket Man”. И двете обаче е по-удачно да се преведат като „Космонавтът“, защото разказват историята на отлитащ към Марс космонавт, който се разделя със съпругата си. Какво по-обичайно от това – да слушаш една и съща песен в продължение на месеци, а думите да ти се загнездят в главата. Но и това може да не е верният отговор. Вероятно Доналд Тръмп е виждал някъде надписа “Rocket Man”. Всъщност, не е само той. Стотици хиляди са читателите на списание “The Economist”, които вероятно си спомнят една корица от 2006 г. Тогава списанието излиза с тъмна корица с цвета на космоса. Нещо се изстрелва, отдолу има огън и пушек – както си му е редът. Но към висините се насочва не ракета, а бащата на Ким Чен Ун – Ким Чен Ир. Заглавието отново е “Rocket Man”. Любовта към ракетите е семейна черта. Дали този прякор помага на цивилизования свят, който се чуди как да укроти севернокорейския диктатор - оценките са различни. Коментарите може да са различни, но фактът е един – вече целият свят рисува Ким с ракети, а дори и малките деца ще знаят за кого става дума, когато чуят “Rocket Man”.", "date": "2017.09.24", "title": "Защо Тръмп нарече Ким точно Rocket Man?"}
{"url": "http://clubz.bg/58720-germaniq_pobeda_na_merkel_ide_koaliciq_qmajka", "text": "Християндемократическият съюз (ХДС) на германската канцлерка Ангела Меркел и баварският Християнсоциален съюз (ХСС) печелят 32,5 на сто от гласовете на парламентарните избори, предаде Би Би Си. Втори с 20 процента са социалдемократите (ГСДП) на Мартин Шулц. Въпреки второто си място тази партия постига най-слабия изборен успех в историята си. Крайно дясната \"Алтернатива за Германия\" (АзГ) влиза в Бундестага с 13,5 процента. Шокиращият резултат вкарва крайно дясна партия в парламента за първи път от близо 50 години. Вечната канцлерка Либералната Свободна демократическа партия (СвДП) взема 10,5%. Следват \"Зелените\" с 9,5 процента. С 9 на сто са \"Левите\", наследници на бившите комунисти. Така отговорът на главния въпрос е ясен. Канцлер на Германия за четвърти път поред ще бъде Ангела Меркел. Тя обаче ще трябва да сключи коалиция. Най-спряганият вариант бе за коалиция с либералите и \"зелените\". Той остана и единствен, след като веднага след обявяването на първите резултати ГСДП обяви, че няма да влиза в \"голяма коалиция\" и ще бъде в опозиция. Решението бе съобщено от лидера на партията Мартин Шулц пред симпатизанти в Берлин. Той обаче няма да подава оставка от поста. Така на дневен ред излиза коалиция, която ще бъде пробвана за първи път. И въпреки това тя вече си има име - \"Ямайка\". Причината е, че цветовете на трите партии в нея са същите като на знамето на тази карибска островна държава. Меркел: Ще се борим срещу нелегалната имиграция Меркел неколкократно даде да се разбере, че няма намерение да управлява нито с АзГ, нито с \"левите\". Няма обаче никакво място за еуфория. Първоначалните анализи на резултатите показват, че Меркел е много отслабена. Това си е почти поражение, коментира сп. \"Икономист\". ХДС/ХСС печелят почти с 10 процента по-малко, отколкото на предишните избори през 2013 г. Все пак в Бундестага се завръща СвДП - любимият коалиционен партньор на ХДС/ХСС. В коалиция с тях и със \"Зелените\" Меркел ще има абсолютно мнозинство от 326 души. За него са необходими 316 места. Ето как изглежда в момента разпределението на депутатите в бъдещия Бундестаг: Безспорно главното и най-тревожно събитие на изборите е пробивът на крайно дясната партия \"Алтернатива за Германия\". лидерката й Фрауке Петри написа в туитър, че Германия е преживяла политическо земетресение. А в централата на АзГ симпатизантите й пееха радостни националния химн на Германия. Меркел: Ще се борим срещу нелегалната имиграция", "date": "2017.09.24", "title": "Германия - победа на Меркел, иде коалиция \"Ямайка\""}
{"url": "http://clubz.bg/58708-politici_otkriha_s_muzika_byust_na_stalin_v_moskva", "text": "Бюст на Сталин се появи на Алеята на управниците в Москва, предаде Би Би Си. Там бяха открити бюстовете на 7-те съветски ръководители. Изброени хронологично, това са Владимир Ленин, Йосиф Сталин, Никита Хрушчов, Леонид Брежнев, Юрий Андропов, Константин Черненко и Михаил Горбачов. През последните години паметници на Сталин започнаха да се появяват в много руски градове. Обикновено това са неголеми бюстове, поставени от местни жители в училищата, музеите и регионалните отдели на компартията. Деветосептемврийска почит начело с другарите Сталин и Димитров Никога обаче досега паметник на Йосиф Джугашвили не е бил откриван с такава помпозност, отбелязва Би Би Си. Сега за първи път имаше оркестър, както и висши чиновници от културната сфера, дейци на изкуството и политици. Алеята на управниците е създадена по идея на . То се оглавява не от друг, а от министъра на културата Владимир Медински. Самият той обаче не дошъл на откриването на бюста на Сталин на 22 септември. На алеята има 40 бюста - на руските царе и вождове от Рюрик до Александър Керенски, както и новооткритите на съветските ръководители. Създателите на Алеята настояват, че всичко това е руската история такава, каквато е. И затова Ленин вече стои почти срещу разстреляния по негова заповед последен цар Николай II. На 1 февруари 2018 г. предстои да бъде открит бюст на първия руски президент Борис Елцин. Само едно младо момиче на име Олга протестирало при откриването на мюста на Сталин, твърди Би Би Си. То държало плакат със строфи от стихотворението \"На защитниците на Сталин\" от Анна Ахматова. Поетесата нарича тези хора \"любители на изтезанията\" и \"майстори в производството на сираци\". Човек, охраняващ мероприятието, постоянно отнемал плаката на ОЛга. Тогава тя вадела от торбата си друг. Режисьорът Станислав Говорухин - председател на Комисията по култура в Думата, заяви, че не би се отвратил, ако на някоя своя подобна алея германците издигнат бюст на Хитлер. И допълни, че французите не задраскват от своята история убийци като Марат и Робеспиер. А ето как реагира авторът на скулптурите Зураб Церетели: Прессекретарят на Кремъл Дмитрий Песков счита за неуместен въпроса дали откриването на бюста на Сталин разделя обществото, предаде ТАСС. Той бил попитан за него часове преди откриването на бюстовете.", "date": "2017.09.24", "title": "Политици откриха с музика бюст на Сталин в Москва"}
{"url": "http://clubz.bg/58712-djentylmeni_na_motori_sreshtu_raka_na_prostatata", "text": "Днес на площад „Александър Батенберг” (Градската градина пред Народния театър) в София се проведе благотворителен мотопоход на джентълмените в подкрепа на мъжете с рак на простатата. Събитието се организира от Gentleman Riders Bulgaria съвместно с Федерация \"Български пациентски форум\" и се осъществява с подкрепата на Astellas, съобщиха организаторите. Световната инициатива в подкрепа на борбата с рака на простатата възниква в Австралия през 2012 г. Благодарение на кампанията хиляди участници от целия свят правят благотворителни обиколки с мотори всяка година в точно определен ден. През 2016 г. в знак на солидарност с каузата се включват 56 000 мотористи от 500 града в 90 страни, а през тази година се очаква участие да вземат над 100 държави. Изискването към участниците е да са с ретромотори и костюми. Ето как видя събитието фоторепортерът на Клуб Z Веселин Боришев  ", "date": "2017.09.24", "title": "Джентълмени на мотори срещу рака на простатата"}
{"url": "http://clubz.bg/58648-teatyr_kato_sydeben_proces", "text": "Неслучайно 82 години по-късно Брехтовият постулат за петте трудности при писането на истината е все така актуален. Истината – или фактите, скрити зад думи, ситуации и реплики – продължава да тормози голяма част от публичните лица и професии, изложени под светлините на прожектора, по принцип или принуда. Конкретно у нас казусът „Цацаров“ не излиза от употреба и сякаш колкото повече бива дискутиран, анализиран и обговарян, толкова повече идеята за правосъдната система като прокрустово ложе бива възприемана ултимативно, едва ли не непроменяемо. Аналогичен е и казусът „Боршош“: колкото повече време минава в разследване на случая, колкото по-многобройни коментари, прехвърляне на топката и заплахи за съдебна разправа, толкова повече обикновеният зрител на този театрален спектакъл се обърква. Дори и в началото да е било ясно каква е ситуацията според установените факти, колкото повече се разтяга във времето темата, толкова по-абстрактен става този въпрос, обрасъл с ненужни изказвания, целящи да отдалечат реалните неща от режисираните. В този смисъл проницателността за открояване на истината и изкуството да се владее това оръжие стават по-важни от смелостта, която би трябвало да се подразбира. Още по-атрактивни и дълготрайни „спектакли” по пътя за установяване на истината са безкрайните американски комисии за разследване на реалната ситуация около президентските избори. И там започна да доминира театралната част: колкото по-дълъг става спектакълът, толкова повече публиката започва да вярва на всичко, което й се подхвърли – независимо дали е нов факт или рецидив на измислена ситуация. Тук важна роля има хитроумието, за което пише преди Втората световна война Брехт. Подобно интелигентно хитроумие е било сред необходимите инструменти по време на студената война, когато методи като дезинформацията са били сред успешните „театрални” прийоми на съветските служби. Днес историята сякаш се повтаря, но в малко по-друг жанр. Какъв е един от най-успешните театрални жанрове в момента? Театърът като вид документално разследване или театърът като съдебен процес отново става актуален в Европа и у нас в началото на XXI век. Този специфичен и много силен вид театър в момента отново набира скорост и успехите му напомнят за периода, когато е възникнал, а именно през 60-те години на миналия век, когато постмодерната документална драма започва да се занимава с някои от престъпленията на ХХ век. Да вземем за пример холокоста (но и не само). У нас режисьорът корифей Леон Даниел налага този вид театър с много успешния си спектакъл „Съдебно дирене” от Петер Вайс (1967, ТНА), а преди това Даниел прави един от най-добрите си политически спектакли: „Хамлет” от Шекспир, поставен като вид разследване на конкретната политическа ситуация. Разбира се, партийната критика не му прощава това „своеволие” и целият екип е наказан, но затова пък тази ситуация разбужда гражданското общество в момент, когато „социалистическият реализъм” се стеле като мъгла над полуспящите. Леон Даниел е прогонен, прави спектаклите си от театър на театър, бяга, надлъгва се с цензурата и като истински брехтианец (един от първите у нас) продължава да търси истината – според петте правила, наложени от Брехт. Легендарна е постановката му на друг спектакъл-разследване, този път по американска пиеса, която през годините е не само поставяна по сцените на посткомунистическите държави, но и филмирана с огромен успех. Това е представлението „12 разгневени мъже” от Реджиналд Роуз, което взривява публиката през 1990 г. с изключително силното си присъствие в афиша на Народния театър „Иван Вазов”. Актьорският екип е подбран великолепно. Участват следните актьори: № 1 Антоний Генов, № 2 Андрей Баташов, № 3 Михаил Петров, № 4 Марин Янев, № 5 Кирил Кавадарков, № 6 Атанас Воденичаров, № 7 Мариус Донкин, № 8 Стоян Алексиев, № 9 Стойчо Мазгалов, № 10 Велко Кънев, № 11 Борис Луканов, № 12 Красимир Марянов и  Иван Тонев в ролята на Разсилен. Публиката онемява от силата, с която думите откънтяват като изстрели в този ангажиран спектакъл. Самият подход на театъра като вид разследване със специфичните за съда техники (в случая участниците са 12, защото толкова е броят на съдебните заседатели в американската съдебна система) е нещо ново, което веднага е прието с огромно доверие и успех не само у нас, но и по света. Определено има защо. Точно 25 години след големия успех на Леон-Даниеловия експеримент „12 разгневени мъже” в по-ново време Пламен Марков поставя на сцената на театър „София” една неизвестна в Европа американска пиеса: „Нощта на 16 януари” от Айн Ранд. Спектакълът моментално става хит и продължава да се играе пред препълнените зали. Една от „тайните” на този голям успех е, че публиката е поставена в състояние на активно участие. Не само да мисли, но и да действа, а също и да дискутира ситуациите, показани на сцената. Това никак не е за пренебрегване, тъй като най-голямата цел на социално ангажирания театър е да провокира зрителя към активно мислене, поставяйки го в ролята на реален „съдебен заседател” в един вид „съдебен процес”. В този смисъл говорим за представление, което е изградено като възстановка на съдебно дело (макар и фикционално), а зрителят е поставен в неудобната за някои роля на действен съдник. „Ние ще опитаме да дадем възможност публиката да се сблъска челно с идеите на Айн Ранд, като я преоткрие. Ще се възползваме от възможността съдебните ни заседатели, според идеята на авторката, да са не от подставени лица, а да са съвсем реални представители на многоглавата хидра – тазвечерната публика. Така се надяваме да се доближим до истинска дискусия и равнопоставеност на тезите, както си е пожелала самата Алиса Зиновиевна Розенбаум, тя и госпожа Франк О`Конър, преродила се под името мис Айн Ранд.“ Думите на режисьора демонстрират ясно намерението му да постави зрителя в ролята не просто на критичен наблюдател, но и на съдник, от чиито действия буквално зависи изходът на съдебното дело, т.е. на самия спектакъл, който се разиграва на сцената. Следвайки точно инструкциите на Айн Ранд, още в началото на представлението под формата на лотария се избират 12 души от публиката, които се качват на авансцената в ролите на 12 съдебни заседатели. Те остават там до края – седнали с гръб към залата и с лице към обвинителите и защитниците. Тези анонимни хора всъщност са избрани на демократичния принцип, с който се избират съдебните заседатели в Америка. Всеки от тях се качва на сцената, поемайки своя ангажимент. Идеята е да се участва активно, гласувайки с „да” или „не”, „приемам” или „отхвърлям”, „вярвам” или „не вярвам” – след всяка сериозна и възлова реч на свидетелите, защитниците и обвинителите. Именно тези 12 зрители, излъчени от „народа”, решават изхода на делото/спектакъла. На съвестта им остава да тежи коя от двете ценностни системи, воюващи в съда, ще победи точно днес, цели 81 години след написването на пиесата.", "date": "2017.09.24", "title": "Театър като съдебен процес"}
{"url": "http://clubz.bg/58721-kaloqn_topalov_5000_lv_za_razpredelenie_na_edno_delo_v_sgs_natam_stavat_milioni", "text": "Това каза все още действащият председател на Софийския градски съд Калоян Топалов тази вечер пред Би Ай Тв при Сашо Диков. Топалов, който подаде оставка, считано от дата 3 октомври, призна, че говори без доказателства. Той можел да гарантира, че за двете си години начело на съда е свел тези явления до единични случаи. \"Засега не смятам да влизам в политиката. Но никога човек не трябва да казва \"никога\", обяви съдията, мразен от цялото мнозинство в досегашния Висш съдебен съвет. Той каза, че причините за оставката му - а именно, че е изпълнил мисията си, били неатрактивни, защото истината винаги не е атрактивна. Той разкри, че е канен от всевъзможни страни да не подава оставка. \"Но през повечето от времето бяхме абсолютно сами, така да се каже , на барикадата. Трябваше да отвоюваме града от мафията и го направихме\", каза магистратът, обстрелван от ВСС с непрекъснати проверки. Той пак повтори, че е реализирал програмата си и затова си тръгва. Той обяви, че е подлаган на всевъзможни проверки, включително и поръчкови. А в съда идвали инспектори, които директно казвали, че са пратени да му \"намерят нещо\". За прословутия доклад за СРС-та, който като че ли окончателно вбеси \"кафявите\" медии, ВСС и прокуратурата срещу него, той каза, че в резултат на него е постигната резултатност от 95 % на исканията спрямо годните доказателства. Обаче истината е, че прокуратурата    Тандемът Цветанов-Янева: 6010 искания за подслушвания, 6008 одобрени На забележката на Сашо Диков, че той и Лозан Панов са \"двете огромни грешки на съдийската мафия във ВСС\", той отговори с усмивка: \"Бяхме подложени на безпрецедентна атака – такова нещо не се е случвало на нито един председател на нито едни съд. Поне през последните 30-ина години, доколкото аз си спомням. Тезата, че за се оттеглям, защото ме е страх от някакви бъдещи проверки, не е нищо друго, освен да бъде заплашен някой друг такъв „самостоятелен електрон“, да не вземе да се вдигне да промени нещо.\"", "date": "2017.09.24", "title": "Калоян Топалов: 5000 лв. за разпределение на едно дело в СГС. Натам стават милиони"}
{"url": "http://clubz.bg/58713-radev_da_ne_reklamirame_bylgariq_s_niskite_zaplati_snimki", "text": "Това заяви президентът Румен Радев на среща с българи в Чикаго, съобщиха от пресцентъра на \"Дондуков\" 2. Там живее най-голямата общност от наши сънародници в САЩ. С тази среща завърши посещението на държавния глава в Съединените щати. Той бе там за участие в 72-ата сесия на Общото събрание на ООН. Радев към българите в Ню Йорк: България ще е успяла, когато кажете на децата си да се върнат Радев смята, че рекламирането на страната ни пред потенциалните инвеститори не трябва да залага на ниските разходи на труд, а на качеството на човешкия капитал. За това е необходимо засилването на връзките между образователните и научните институции и бизнеса. Държавният глава посети и българското училище „Джон Атанасов“ в Чикаго. Той изтъкна, че ако днес България съществува и ще я има и в бъдеще, това е защото дори и в най-тежки времена българинът е полагал усилия за образованието. Румен Радев покани Бил Клинтън на гости Президентът поздрави директора на училището Боянка Иванова за признаването на възможността българските ученици да полагат изпити по своя роден език в щата Илинойс чрез т. нар. печат за двуезичност. Той благодари на властите в САЩ, на учителите и на нашата общност за усилията да бъде съхранен родният ни език в Чикаго и удостои Боянка Младенова с Почетния знак на Президента на Република България. Румен Радев бе помолен да коментира резултатите от работата на 72-ата сесия на Общото събрание на ООН. Радев пред ООН: Мирно и политическо решаване на конфликта със Северна Корея На въпрос дали усилията на България за енергийна диверсификация няма да доведат до влошаване на отношенията с Русия, Радев отговори, че страната ни отдавна е заявила намеренията си да диверсифицира както източниците, така и пътищата за доставки на природен газ. Радев кани Тръмп и Пенс у нас Румен Радев покани Бил Клинтън на гости Радев пред ООН: Мирно и политическо решаване на конфликта със Северна Корея Радев кани Тръмп и Пенс у нас", "date": "2017.09.24", "title": "Радев: Да не рекламираме България с ниските заплати (СНИМКИ)"}
{"url": "http://clubz.bg/58647-chovekyt_kojto_moje_da_spre_putin", "text": "Със сензационните си разкрития за корупция по високите етажи на властта Навални буни духовете на руснаците и печели подкрепа. Но Волков е човекът, благодарение на когото опозиционерът, завършил Йейлския университет в САЩ, получи плацдарми в регионите, отдалечени от столицата Москва, без които всеки опит за отслабване на хватката на Путин изглежда обречен. Разбира се, всичко това може да се случи само ако Волков успее да се пребори за регистрирането на Навални като кандидат. Според руските закони  През февруари той бе осъден условно на 5 години затвор, след като бе признат за виновен в „тежко престъпление“. Деяния с такава квалификация не позволяват регистрация за изборите. Навални обаче обжалва съдебното решение пред Европейския съд за правата на човека (ЕСПЧ) в Страсбург и не спира кампанията си. Каквото и да се случи, десетките хиляди демонстранти, които през последните месеци на два пъти излязоха на огромни шествия из цялата страна, вдъхнаха нов живот на руското опозиционно движение, отбелязва „Политико“. Според изданието има огромен контраст между кампанията на Навални и бавните, вяли, неенергични кампании на Путин и шепата останали кандидати, одобрени до Кремъл и по тази причина допуснати до участие в изборите. Откакто дойде на власт през 2000 г., руският лидер не участва в предизборни дебати – нито по телевизията, нито някъде другаде, а съперниците му показват съвсем слабо желание да водят кампанията си из огромната страна. Кремъл е твърде неблагосклонен към факта, че Навални наруши тези негласни правила, смята журналистът Марк Бенетс. Блогърът бе неведнъж арестуван и изправян пред съда. Същата участ сполетя Леонид Волков и още няколко ключови сътрудници на опозиционера. Срещу тези хора бяха отправени обвинения, свързани с участието им в антиправителствените протести, офисите и жилищата им бяха обискирани, конфискувана бе техника. Други хора, свързани с кампанията, постоянно са нападани от прокремълски активисти. Някои от тях бяха ранени с нож и бейзболни бухалки. През пролетта самият Навални бе залят със зельонка – медицински разтвор, използван за дезинфекция на кожата. Сериозно пострада едното му око, с което той няколко дни не виждаше. Отгоре на всичко шефката на руската ЦИК Ела Памфилова заяви, че Навални „на практика няма шансове“ да бъде допуснат до регистрация като кандидат-президент. Тя се мотивира с това, че той е признат за виновен в мошеничеството. От щаба на опозиционера обаче твърдят, че обвиненията са скалъпени, за да бъдат прекършени политическите му амбиции. За Леонид Волков яростната реакция на Кремъл срещу кампанията на Навални е ясен признак, че екипът му се движи в правилната посока. Същевременно участието на известен дисидент в президентските избори ще внесе в тях елемент на интрига и ще позволи на Кремъл да отвърне на критиките. И точно това обсъждат хора от обкръжението на Путин. Поне така писа наскоро в. „Ведомости“. Самият Леонид Волков не е готов – поне публично – да разглежда вероятността кандидатурата на Алексей Навални да бъде изгодна на Путин. Волков ръководи щаба на Навални и през 2013 г., когато блогърът се кандидатира за кмет на Москва и зае второто място след путинския фаворит Сергей Собянин. В момента, както и преди 4 години, рейтингът на Навални в допитванията е около 2 на сто. Волков обаче е убеден, че една добре организирана кампания отново може да предизвика масово възмущение от корупцията. Роден е през 1980 г. в Екатеринбург, четвъртия по големина град в Русия. Още като дете се проявява като компютърен гений и представлява родната си област на национални и международни състезания за програмисти. Още тогава се ориентира към информационните технологии. Работи в продължение на 10 години за „СКБ Контур“ – една от най-големите софтуерни компании в Русия. Издига се до висша мениджърска позиция. И твърди, че този негов опит му служи и в настоящата работа След едно десетилетие в бизнеса Волков, който е и страстен шахматист, се захваща и с политика. През 2009 г., след като сам финансира кампанията си, той става общински съветник в Екатеринбург. Градът е сред най-либералните в Русия. Победата му идва в момент, когато руските опозиционни либерални партии се отърсват от тежки поражения на национални и регионални избори. Той се запознал с Навални през 2010 г. Тогава блогърът тъкмо започнал да жъне слава като борец срещу корупцията. Двамата участвали в конференция на опозицията. Година и половина по-късно Навални приел поканата на Волков да посети Екатеринбург. Така започнала близката дружба между двамата. През 2013 г. Волков оглавил щаба на Навални на кметските избори. И от едва 3 процента рейтинг в началото опозиционерът вдигнал популярността си на 30 на сто. Под ръководството на Волков той държал по три речи на ден и лично разпространявал листовки в своя подкрепа в метрото. А за онези избори се говори, че в последната минута Кремъл доста се постарал във фалшифицирането, за да бъде победата на Собянин по-убедителна. Сега Волков не вижда причина Навални да не повтори догодина успеха си от кметските избори. Интересното е, че Леонид едва не се отказал от политиката, отчаян от второто място на Навални през 2013 г. Той се върнал към информационните технологии, но отишъл да работи в Люксембург. Там обаче отново му се приискало да се върне към политиката. И докато се чудел какво да прави, през 2015 г. бил убит опозиционерът Борис Немцов. Още със завръщането си в Русия той участвал в опозиционен митинг. И заявил на всеослушание: Но твърди, че и досега не е мислил каква роля ще има, ако Навални спечели изборите. Макар и спокоен и уравновесен на пръв поглед, Леонид Волков има противоречива репутация. Той често напада с остри изрази критиците. Любим обект на обидите му са политиците либерали от 90-те години на ХХ век, най-вече „Яблоко“ – най-старата опозиционна партия в Русия. Волков често я обвинява в страх и сътрудничество с властите. Според него обаче Леонид Волков е твърде скандална личност, склонна към груби изявления. И ако продължи да се държи по този начин, положението на Навални ще се влоши. Така е станало и през 2013 г. Тогава за Навални работили много младежи, за които това бил първи допир с политиката. Тези доброволци бързо си спечелили репутацията на политически фанатици, тъй като често ругаели и на живо, и по интернет критиците на опозиционния кандидат-кмет. Сега младите доброволци като че ли са си взели поука. Но се появиха и първите пукнатини. През юли доброволецът Александър Туровски от Москва напусна щаба на Навални, след като бе ранен от полицията при сблъсък и прекара известно време в болница. Той обвини опозиционния кандидат, че не се е грижил за него и че е мислел единствено сам да натрупа популярност. Така или иначе, доста неща ще се променят до март 2018 г., когато са насрочени изборите за президент.", "date": "2017.09.24", "title": "Човекът, който може да спре Путин"}
{"url": "http://clubz.bg/58709-shestima_raneni_pri_ataki_s_kiselina_v_london", "text": "Шестима души са пострадали, след като група младежи извършиха няколко атаки с опасна течност край търговски комплекс в източната част на Лондон, предаде Ройтерс. Инцидентът не се разглежда като свързан с тероризма, заявиха от Скотланд ярд. Инцидентите станали край центъра \"Стратфорд\" в едноименния столичен квартал. Един мъж е арестуван по подозрение в нанасяне на тежки телесни повреди. През последните години се увеличи броят на атаките с киселина във Великобритания. Те са свързани с грабежи и са дело на гангстерски банди. През юли правителството обяви, че ще иска по-строги наказания за извършители, използващи киселина при нападения срещу хора.", "date": "2017.09.24", "title": "Шестима ранени при атаки с киселина в Лондон"}
{"url": "http://clubz.bg/58722-vechnata_kanclerka", "text": "Който иска да знае защо Меркел управлява толкова дълго без сериозна конкуренция, трябва да потърси отговора извън нейната партия. Зелените, които би трябвало да са естествените политически противници на консерваторите, хвалят канцлерката. Защото Меркел направи това, за което Зелените винаги са настоявали: отказ от ядрената енергия и радушен прием за бежанците и търсещите убежище.  Но също и Зигмар Габриел, бивш лидер на Социалдемократическата партия и настоящ външен министър на Германия, чиято партия изглежда обезсилена за дълго време напред - именно заради ролята си на малкия партньор в голямата коалиция - говори добри неща за \"вечната\" канцлерка. На последното заседание на Бундестага преди изборите той я определи като \"винаги честна, винаги издръжлива\".  Явно германците нито са се отвърнали от нея, нито са ѝ се наситили.  Германия - победа на Меркел, иде коалиция \"Ямайка\" Хелмут Кол също през 1994 г. спечели четвърти мандат. За него беше важно какво ще остане в историята, а той самият искаше да влезе в нея. След германското обединение остана само една голяма тема в неговия дневен ред - еврото. Той не се довери на Волфганг Шойбле, че ще успее да наложи проекта за въвеждане на общоевропейска валута. И Кол остана. Последните 4 години от управлението на Кол бяха \"лебедовата песен\" на един канцлер, който все повече заприличваше на жив паметник. Накрая всички го съжаляваха и така дойде времето на Герхард Шрьодер. Конрад Аденауер също стигна до четвърти мандат през 1961 година, но той изкара само половината от него.  Ангела Меркел дълго умува дали да се кандидатира още веднъж. И с основание. Лятото на 2015 година беше повратна точка. Пристигналите в страната около един милион бежанци едва не ѝ костваха канцлерския пост - толкова силни бяха вълненията вътре в партията ѝ. Включително защото държеше на своето прословуто \"Ще се справим\" и трябваше да отбива ударите на критиците си. Това, което я е накарало да приеме риска на четвъртия мандат, често се обяснява с политическите дадености извън Германия. Тръмп, Брекзит и кризата в ЕС, десният популизъм (също и в Германия), Путин и Ердоган - по всички тези теми Меркел е смятана за балансьор в сегашните несигурни времена. Като протестантка тя не би напуснала борда на кораба, само защото се чувства неуютно. А съпругът ѝ Йоахим Зауер казвал, че доброволното оттегляне от канцлерския пост би било проява на суета. Но тук става въпрос също и за власт. Докато месеци наред тя се колебаеше как да постъпи,  нейни партийни приятели ѝ казвали, че трябва да се кандидатира, призна самата Меркел пред Конгреса на партията миналия декември. Твърди се, че тя е взела решението си на 9 ноември, когато вече беше ясно, че Доналд Тръмп е спечелил изборите в САЩ. Освен това не познаваме Меркел като човек, който се отказва по средата. Като рационален човек сигурно тя си е дала сметка, че се чувства във форма да продължи още четири години. Може би също и защото се радва на международно признание. \"Ню Йорк Таймс\", например, я беше нарекъл \"последната мощна бранителка на Европа\". А това задължава. Меркел: Ще се борим срещу нелегалната имиграция Като федерална канцлерка тя разполага с широки политически правомощия, макар по ранг да е едва третият човек в държавата - след шефа на Бундестага и федералния президент. Но всъщност тя е човекът, който управлява. Това, което я прави политически толкова силна, е отредената ѝ от конституцията компетенция да определя посоките на развитие. Тя определя курса на политиката и носи съответно цялата отговорност за това. А през трите си мандата дотук тя се възползва широко от тези свои права: Меркел отмени задължителната военна служба, наложи отказа от ядрена енергия и отвори границите на страната за бежанците. Да споменем също и за един германски феномен - на дългото управление: Конрад Аденауер беше канцлер в продължение на 13 години; Хелмут Шмит - почти 9; Хелмут Кол - цели 16; Герхард Шрьодер изкара на поста 7 години. Откакто Ангела Меркел е канцлерка на Германия, в Италия се смениха общо 7 министър-председатели. Затова не е чудно, че Ангела Меркел е едва осмата правителствена ръководителка от основаването на Федералната република през 1949 година. Чуват се обаче и критики срещу продължителните управления на германските канцлери. Периодично някой се сеща да повдигне темата за ограничаване броя на канцлерските мандати. Последно с това се беше захванал предшественикът на Меркел - Герхард Шрьодер, който обаче после се отказа от идеята си. Още повече, че след два поредни мандата (1998-2005) той се кандидатира за още един - на изборите през 2005-а. Можем още много да разсъждаваме над причините за дългото управление на Меркел. Но очевидно тя се справя добре. Затова и няма нужда от много реклама. На предишните избори преди 4 години беше достатъчно само изречението \"Вие ме познавате\". Меркел: Ще се борим срещу нелегалната имиграция", "date": "2017.09.24", "title": "Вечната канцлерка"}
{"url": "http://clubz.bg/58710-kalin_kalpakchiev_vss_se_provali_s_otkaza_da_razsledva_%E2%80%9Eqneva_gejt%E2%80%9D_i_%E2%80%9Ecum_gejt%E2%80%9D", "text": "Това заяви днес пред бТВ съдията Калин Калпакчиев, един от най-изявените опозиционери в съвета. И разказа, че кадровиците около председателя на Върховния административен съд (ВАС) Георги Колев и главния прокурор Сотир Цацаров са се събирали по кабинетите си преди заседания и там са вземали решения, които после само са официализирали. Калпакчиев: Съдебната власт е инфектирана с партийно и нелегитимно влияние Според него сегашният ВСС е започнал дейността си с доста спорното назначение на главния прокурор и е продължил с ред предизвикващи полемика избирания на председатели на различни съдилища. В някои случаи като например назначаване на външен съдия за председател на районен съд се стигало до сблъсък с разпоредбите. Но ясните аргунетти срещали стена от мълчание. Той смята също, че ВСС се е провалил в налагането на етични стандарти след отказа да разследва „Яневагейт” и „Цумгейт”. Даже ставало даже обратното: Калпакчиев се обяви за намаляване на парламентарната квота във ВСС, защото според него тя е загубила конституционната си функция да предпазва кадровия орган от капсулиране и да защитава интересите на обществото. Той смята, че е силно деморализиращо, когато партии номинират съдии и прокурори без никакви мотиви. Двама от ВСС доброволно се отказват от срамните бонуси при напускане Калин Калпакчиев се връща като съдия в системата и няма да влиза в политиката. Както Клуб Z вече писа, той  яма да се възползва и от бонуса, който неговите колеги си гласували \"на изпроводяк\". В неговия случай това означава, че  Двама от ВСС доброволно се отказват от срамните бонуси при напускане", "date": "2017.09.24", "title": "Калин Калпакчиев: ВСС се провали с отказа да разследва „Янева-гейт” и „ЦУМ-гейт”"}
{"url": "http://clubz.bg/58723-merkel_shte_se_borim_sreshtu_nelegalnata_imigraciq", "text": "Това заяви германската канцлерка Ангела Меркел малко след обявяването на първите резултати от парламентарните избори. Нейният Християндемократически съюз (ХДС) и баварският му партньор - Християнсоциалният съюз (ХСС), спечелиха вота. Те обаче нямат абсолютно мнозинство и ще се наложи да направят коалиция. Германия - победа на Меркел, иде коалиция \"Ямайка\" Меркел също показа, че е разтревожена от успеха на създадената едва преди 4 години крайно дясна партия \"Алтернатива за Германия\" (АзГ). И премина към болния за много германци въпрос за миграцията: Вечната канцлерка Вечната канцлерка", "date": "2017.09.24", "title": "Меркел: Ще се борим срещу нелегалната имиграция"}
{"url": "http://clubz.bg/58707-stenogramata_ktb_ni_otdalechi_ot_istinata_za_otkradnatite_pari", "text": "Президентът (21012-2017) Росен Плевнелиев не приема за грешка нежеланието си да разсекрети стенограмата за КТБ. Аргументът му е бил, че отговорите са другаде, а важно е Той атакува изказването на наследника си Румен Радев - че е харесал заплашителната реч на Доналд Тръмп в ООН и и обърна внимание още, че държавният ни глава не е отишъл на приема на \"неговото семейство\" - ЕС, както и че се е позиционирал ясно пред съюзниците ни, като е дал споразумението СЕТА на Конституционния съд. Радев впечатлен от Тръмп и военната мощ на САЩ Той нарече оръжията и използването на военни технологии - \"точно обратното на дипломацията. Когато ти използваш оръжия, с това показваш, че нямаш аргументи\", отбеляза Плевнлиев. Той допълни още, че когато дадеш на Конституционния съд споразумението с Канада СЕТА, ти практически разделяш ЕС, който е постигнал толкова трудно споразумение.  Президентът Румен Радев сезира Конституционния съд за СЕТА Според предишния държавен глава не е нормално президентската институция и правителството да се замерят с реплики, докато са от двете страни на Океана. Радев от Ню Йорк: Борисов е подведен с глупави становища за \"Грипен\" Той нарече казуса със самолетите \"ноторно известен\" и определи, че не прилича на държавен глава да се бърка на правителството кога и какви самолети ще купува, защото... Той даде илюстрация и с историческото - според него - посещение на президента Еманюел Макрон, при което \"министър-председателят Бойко Борисов успя много правилно да комуникира с българския народ посланията си, но като че ли президентската институция леко се изгуби в разговор за рокли и кой как е бил облечен\". Ето как Радев посрещна Макрон (СНИМКИ) Що се отнася до собствените си грешки, Плевнелиев каза: В коментар за днешните избори в Германия той каза, че Ангела Меркел непременно ще спечели, но най-важно за България е кой от трите варианта на управление ще се случи. Плевнелиев пак напомни за забавния разговор на първата си среща с Меркел след трудните години на гастарбайтер в Германия. Президентът Румен Радев сезира Конституционния съд за СЕТА Радев от Ню Йорк: Борисов е подведен с глупави становища за \"Грипен\" Ето как Радев посрещна Макрон (СНИМКИ)", "date": "2017.09.24", "title": "Стенограмата \"КТБ\" ни отдалечи от истината за откраднатите пари"}
