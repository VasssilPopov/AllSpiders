{"url": "https://clubz.bg/83272-advokatyt_m_stoi_zad_skandalnoto_video_s_shtrahe", "text": "Всекидневникът \"Пресе\" съобщава, че са открити първите следи за разкриване на хората или човекът, който стои зад видеото, предизвикало правителствена криза в Австрия. Те водят към детективско бюро в Мюнхен и адвокат във Виена, който още през 2015 г. е предложил изобличителен материал за Австрийската партия на свободата (АПС). Както пише вестникът, следата води към адвокатът М., чиято кантора е в центъра на Виена. Той е организирал първата среща с хората, които са устроили клопката на бившия вече шеф на парламентарната група на АПС Йохан Гуденус и бившия вицеканцлер Хайнц-Кристиан Щрахе на остров Ибиса и са заснели изобличаващото видео. Но да започнем отначало историята така, както Йохан Гуденус е потвърдил пред \"Пресе\": през септември 2016 година умира Йон Гуденус, крайнодесен депутат от АПС, баща на бившия шеф на парламентарната група на партията Йохан Гуденус. След смъртта му фамилията иска да продаде част от именията си, състоящи се от земя и гори в област от Долна Австрия. Приятелка на Гуденус, която работи като брокерка на недвижими имоти, го свързала със споменатия адвокат. А той от своя страна казал, че познава латвийка, която търси такива земи и има намерение да се пресели с децата си в Австрия. Според Гуденус, пише \"Пресе\", първата среща се състояла в кантората на адвоката в центъра на града, близо до катедралния храм \"Щефансдом\". Името й било Альона Макарова. За доказателство за платежоспособността на мнимата племенница на руски олигарх адвокатът представил документ, според който латвийката вече е прехвърлила сума на сметката на адвоката, който ще изпълнява ролята на доверено лице до финализиране на покупко-продажбата. На срещата присъствал и мъж, който се представил под името Юлиан Талер като собственик на детективско бюро в Мюнхен. Истинското име на мъжа е известно на редакцията на \"Пресе\", както и фирмата за сигурност, която действително съществува. Фирмата предлага детективски услуги по разясняване на случаи, преследвани от наказателното право. От края на 2018 г. интернет адресът на фирмата е офлайн. \"Ди Велт\": Кой катапултира Щрахе Гуденус се срещал с мнимата латвийка още няколко пъти във Виена, по-чести са срещите му с човека, наричащ се Талер. Бившият политик от АПС казал на една от срещите, че той и Щрахе искали да карат отпуската си на Ибиса. Латвийката и Талер отвърнали, че и те по същото време ще бъдат на острова. Срещата се състояла във вила близо до столицата, близо седем часа продължили разговорите, придружени от алкохол. Няколко камери документирали срещата, останалото е австрийска вътрешнополитичееска история. На редакцията на\"Пресе\" е известен фактът, че изобличителният материал е бил предлаган на няколко лица, година и половина по-късно попада в редакциите на \"Зюддойче цайтунг\" и \"Шпигел\". В предоставянето на материала на редакциите може да е бил замесен и споменатият адвокат. Междувпрочем това не е първият път, когато представител на правосъдието се опитва да направи достояние на обществеността снимки и видеозаписи, изобличаващи ръководни политици на АПС. Според информации, с които разполага \"Пресе\", подобен случай има и преди провинциалните избори във Виена през 2015 г. На свързани с различни партии лица адвокатът М. тогава предложил снимки, които документирали как Щрахе участва в предаване на пари на ръка в един гараж. Хонорарът за снимките били шестцифрена сума. Освен това М. обещал да представи доказателство и за това, че Щрахе е употребявал наркотици. Като източник на тези информации адвокатът посочил разочарован сътрудник в парламентарния клуб на АПС, който се чувствал изтикан в ъгъла от Щрахе. Тогава М. обяснил, че парите са необходими на партийния функционер да се вдигне финансово на крака. Акцията пропада. Никой не се съгласява да участва - доказателствата са недостатъчни, сумата е висока. Не е ясно, коментира вестникът, кой е поръчал видеото от Ибиса. Изглежда, че е било планирано за предизборната борба през 2017 г., но акцията се провалила. Продуцентите може би са си останали с материала и разходите и са продължили да търсят някого, който да ги финансира. Най-късно в този момент действието се прехвърля в Германия. \"Зюддойче цайтунг\" и \"Шпигел\" отричат да са платили за видеото, но може би зад тях стоят инвеститори. \"Пресе\" запита адвоката защо е представил фалшив паспорт и втори път се е опитал да разпространява подобен материал. Неговият лаконичен отговор гласи: \"Задължен съм да пазя тайна.\" Междувременно адвокатът си е наел адвокат, продължава \"Пресе\", който се е обадил в редакцията и е помолил от името на своя клиент за разбиране. ", "date": "2019.05.22", "title": "Адвокатът М. стои зад скандалното видео с Щрахе"}
{"url": "https://clubz.bg/83280-vypros_kym_cik_i_glavniq_prokuror_tova_priziv_za_nasilie_li_e_video", "text": "Мъж разстрелва с два автомата насядали по парламентарни банки костюмирани мъже. Стрелбата продължава 10 секунди, телата отхвърчат, падат на пода, сгърчват се . \"Само ние можем\", обещават надпис и глас. След това излиза и името на политическа партия, и номерът на бюлетината ѝ в евроизборите. Става дума за предизборен клип на Движение \"Възраждане\", публикуван в  . Той продължава 20 секунди и завършва с призив - \"27, ако отговорът ви е ДА\".  Накрая е и обичайното съобщение - \"Купуването и продаването на гласове е престъпление\". Всъщност кадрите са  , а мъжът е именно Владимир Зеленски, избран наскоро за президент на страната. В сериала сцената представлява фантазия на героя Василий Голобородко, учител по история, който също става президент. Зеленски положи клетва пред украинския парламент и го разпусна Освен че употребява по всяка вероятност без позволение част от сериала \"Слуга на народа\" (под определено време не са дължими авторски права), клипът и посланието в него видимо подбуждат към насилие и обещават такова. Ето и пълното видео: Питаме ЦИК и главния прокурор - ще останат ли безразлични към \"оригиналния\" предизборен клип?", "date": "2019.05.22", "title": "Въпрос към ЦИК и главния прокурор: Това призив за насилие ли е? (ВИДЕО)"}
{"url": "https://clubz.bg/83284-mercedes_ferari_i_maklaryn_shte_pochetat_niki_lauda_v_monte_karlo", "text": "Големите съперници във Формула 1 \"Мерцедес\", \"Ферари\" и \"Макларън\" ще имат нещо общо в неделя за Гран При на Монако по улиците на Монте Карло - заедно ще отдадат почитат на легендата Ники Лауда, който почина вчера след усложнения от получена пневмония. През миналото лято австриецът мина трансплантация на белите дробове. Лауда е единственият пилот, печелил титлата за \"Ферари\" и \"Макларън\", а в последните години работеше като директор и консултант в \"Мерцедес\". Почина легендарният Ники Лауда Надпреварата ще започне с минута мълчание, а болидите на трите отбора ще бъдат брандирани в памет на един от емблематичните пилоти в историята на формулата. Австриецът два пъти е печелил Гран При на Монако със \"скудерията\" - през 1975-а и 1976 г., а с италианския тим става двукратен световен шампион, преди да премине в \"Макларън\" (след отказване) и отново да грабне титлата през 1984 г. В последните шест години и половина Лауда изпълняваше ролята на директор на \"Мерцедес\" и има огромен дял за спечелените пет поредни титли при пилотите и конструкторите. Той е в основата за привличането на актуалния първенец и лидер в шампионата Люис Хамилтън. Ники Лауда - една история за смелост, завръщане и чувство за хумор (СНИМКИ) По-рано днес Хамилтън помоли да не дава изявления преди откритите тренировки за предстоящото състезание, тъй като е твърде разстроен от кончината на Лауда. Вчера той нарече австриеца \"ментор\" и \"светлина в живота\". Отменен беше и утрешният брифинг на боса на \"Мерцедес\" Тото Волф, който също бе близък с австриеца. В дома на \"Ферари\" в Маранело знамената са спуснати наполовина , а в музея е осветен единствено болид на Ники Лауда. Ники Лауда - една история за смелост, завръщане и чувство за хумор (СНИМКИ)", "date": "2019.05.22", "title": "\"Мерцедес\", \"Ферари\" и \"Макларън\" ще почетат Ники Лауда в Монте Карло"}
{"url": "https://clubz.bg/83278-bul_ins_premisli_shte_plati_ne_po_10_lv_a_po_50_000_lv_za_vseki_zaginal_kraj_svoge", "text": "Застрахователна компания „Бул инс”  , съобщи бТВ. Това се случва, след като втори ден в медийното пространство се обсъжда, че от дружеството са изплатили едва по 10 лв. и то не на всички, а на част от роднините на загиналите 20 души. Според открито писмо на потърпевшите - става въпрос за Застраховател плати по 10 лв. на жертвите от Своге и ги обвини, че шантажират Както стана ясно, от компанията са постановили отказ за изплащане, т.е. -  Т.е. и към днешна дата смятат, че не са длъжни да дават обезщетение в този случай, позовавайки се на нарушения, свързани със списъка на пътниците.  Тогава в темата се намесиха и от Комисията за финансов надзор. В писмо до медиите те обясниха, че са се срещнали с ръководството на „Бул инс” относно обезщетенията по застраховка „Злополука“ на близките на загиналите в трагичния инцидент край град Своге. Според асоциацията на пострадалите при катастрофи, сумата, която следва да се изплати, е фиксирана - 50 000 лв. на загинал. Така Застрахователят излиза с \"екзотичното решение\" да изплати символична сума, за да може после - ако в съда падне актът на КФН, да не загуби парите. Застрахователната компания не се е отказала от намерението си да води съдебни дела след изплащането на обезщетенията, допълва сега бТВ. Изпълнителният директор на „Бул Инс” Стоян Проданов казва пред медията, че това (изплащането на по 50 000 лв.) е  но те остават убедени в правотата си, че няма юридически аргументи да изплатят обезщетения на тази стойност. По-рано днес КФН излезе със следното становище:", "date": "2019.05.22", "title": "\"Бул инс\" премисли: ще плати не по 10 лв., а по 50 000 лв. за всеки загинал край Своге"}
{"url": "https://clubz.bg/83282-ot_socialistka_evrokomisarkata_krecu_stana_konservatorka", "text": "Румънската еврокомисарка Корина Крецу, отговаряща за регионалната политика, ще се опита от социалист да стане консерватор. Всъщност метаморфозата не е лично нейна, а на партията „Про Румъния“, от чиято листа тя се кандидатира. Крецу, която бе член на управляващата в Румъния Социалдемократическа партия (СДП), обяви „пребоядисването“ си още през януари. Проблемът е, че самата партия „Про Румъния“ постоянно променя ориентацията си. През февруари тя се обяви за част от Европейската демократическа партия (ЕДП), която е част от Алианса на либералите и демократите в Европа (АЛДЕ) в Европарламента. Само два месеца по-късно обаче лидерът на „Про Румъния“ - бившият премиер Виктор Понта, заяви, че партията му ще подкрепи социалиста Франс Тимерманс като водещ кандидат за председател на Еврокомисията. А от съвсем прясно   на Европейските консерватори и рефолмисти (ЕКР) - третата по големина група в ЕП, става ясно, че „Про Румъния“ е вече в нейните редици.  Подсъдимият Виктор Понта прави партия по модела на Макрон Листата на румънската партия се оглавява от Виктор Понта. А на второ място е Корина Крецу. Любопитното е, че преди формацията се обявяваше за проевропейска. Сега обаче в краткото й представяне в сайта на ЕКР не се споменава и дума за Съюза. Но се говори за ограничаване на държавната намеса в икономиката, като за сметка на това бъдат насърчени и родните, и чуждите инвеститори. Смяната на партията от страна на Корина Крецу не тревожи Еврокомисията, стана ясно от днешен отговор на говорителя на ЕК Маргаритис Схинас. На журналистически въпрос той отвърна, че един еврокомисар не е длъжен на уведоми Комисията в случай, че смени политическото си семейство. Това не е част от правилата, изтъкна Схинас. „Лупингите“ на Виктор Понта обаче накараха Партията на европейските социалисти (ПЕС) да свали доверието си от него. А само допреди 3 години и половина Виктор Понта бе един от любимците на ПЕС в качеството си на румънски премиер. Лично лидерът на евросоциалистите Сергей Станишев подкрепи Понта, който опита да свали с импийчмънт тогавашния президент Траян Бъсеску. След това Станишев дойде лично да даде рамо на Понта на изборите за държавен глава през 2014 г. Те обаче бяха спечелени от Клаус Йоханис. Виктор Понта подаде оставка през есента на 2015 г. след протести при пожар в нощен клуб в Букурещ, отнел живота на 32-ма души. Виктор Понта създаде „Про Румъния“ през март 2018 г. и обяви, че тя е подобие на „Републиката в движение!“ на френския президент Еманюел Макрон.", "date": "2019.05.22", "title": "От социалистка еврокомисарката Крецу стана консерваторка"}
{"url": "https://clubz.bg/83279-dnes_vseki_vyv_velikobritaniq_se_pita_kakvo_shte_izberete_da_zagubite", "text": "Робърт Харис, Джон льо Каре, Нийл Геймън и Филип Пулман са сред имената на редица обичани и признати британски автори, които заявяват в отворено писмо, че  . Според тях, обещанията, дадени от защитниците на кампанията Великобритания да напусне Европейския съюз, са твърде невероятни дори за фикцията. Интелектуалците настояват гражданите да гласуват на евроизборите ( ) и да подкрепят ЕС - „ “. Всичко от здравната система до автомобилната индустрия ще бъде повлияно от Брекзит, продължава писмото. Износът на книги от Великобритания към останалия свят формира 60% от постъпленията в бранша, а 36% от изданията заминават за Европа. Романистът Ник Харкауей и Су Чарман-Андерсън работят заедно по текста на писмото. Казват, че идеята за него възниква инцидентно: След като създават писмото, двамата се свързват с няколко важни имена от литературата и получават незабавен  отговор. Първоначалната идея била писмото да се адресира до Джереми Райт, главен прокурор на Англия и Уелс и политик от Консервативната партия, но решили, че това няма да доведе до нищо.", "date": "2019.05.22", "title": "Днес всеки във Великобритания се пита: Какво ще изберете да загубите?"}
{"url": "https://clubz.bg/83267-kndr_djo_bajdyn_e_glupak_s_nisyk_intelekt", "text": "Севернокорейска информационна агенция КЦТА днес определи Джо Байдън за   и  , след като бившият вицепрезидент отправи критики срещу Ким Чен Ун, предаде Франс прес. От \"държава бандит\" КНДР стана \"уважавана\" страна КЦТА обвини Байдън и в   на КНДР и допълни, че бившият сенатор е станал  . Коментарът на КЦТА е под заглавие  , предаде ТАСС. Възходът на Джо Байдън - ще успее ли да пребори Тръмп Сп. \"Нюзуик\" съобщи, че по време на реч във Филаделфия в събота Байдън задал следния риторичен въпрос: КЦТА изброява скандали от близкото и далечното минало на Байдън - дава за пример обвиненията в плагиатство на изказвания на британски политик и Робърт Кенеди по време на първата си президентска кампания през 1987 г.  Пхенян обвини Байдън в  срещу КНДР, предаде Асошиейтед прес. Възходът на Джо Байдън - ще успее ли да пребори Тръмп", "date": "2019.05.22", "title": "КНДР: Джо Байдън е глупак с нисък интелект"}
{"url": "https://clubz.bg/83274-topeneto_na_ledovete_kriza_200_pyti_po_golqma_ot_bejanskata", "text": "Ледената покривка на Гренландия и Антарктика се топи. Учените знаят това от години - но едва сега осъзнават колко бързо се случва, пише „Бизнес Инсайдър“. В Гренландия ледът се топи шест пъти по-бързо, отколкото преди 4 десетилетия; ледената покривка намалява средно с по 286 милиарда тона лед годишно. През 80-те години Антарктика губи по около 40 милиарда тона лед всяка година. А през последното десетилетие вече говорим за 252 милиарда тона. Ново проучване, публикувано в списанието PNAS (официално мултидисциплинарно издание на Националната академия на науките на САЩ от 1915 г.) сочи, че повишаването на морското равнище, породено от ускореното топене, може да „има сериозни последствия за човечеството“. НАСА потвърди настъпващата климатична катастрофа Изследователите са открили, че в най-лошия случай – при който през следващите 80 години планетата се загрее с 5 градуса по Целзий – разтопеният лед може да повиши морското равнище в световен мащаб с повече от 195 сантиметра. Тогава водата ще залее големи крайбрежни градове като Ню Йорк и Шанхай и до 2100 г. ще принуди до 187 милиона души да напуснат домове си, смятат авторите на изследването. С размери от приблизително 1,7 милиона квадратни километра, ледената „шапка” на Гренландия покрива площ почти три пъти по-голяма от щата Тексас. Заедно с ледената покривка на Антарктика тя съдържа над 99% от сладководните запаси на планетата, според Националния център за данни за снега и леда. По-голямата част от тази вода е замразена в маси от лед и сняг, които могат да достигат до дебелина 3 км. Като резултат на човешката дейност, парниковите газове в атмосферата се увеличават и океаните поглъщат 93% от отделената топлина. През 2013 г. Междуправителственият панел на ООН за климатичните промени прогнозира, че ако въглеродните емисии продължат да нарастват, до 2100 г. нивото на морето ще се повиши с малко над 97 сантиметра. Предвижданията в настоящото ново проучване са, че това ще се случи два пъти по-бързо от данните в прогнозата на ООН от 2013 г. Макар че шансовете за сбъдване на най-лошия сценарий се оценяват на около 5%, авторите на изследването съобщават, че е „правдоподобно” нивото на световния океан да се повиши с почти 2 метра в следващите 80 години. Ако нивото на морето наистина се повиши със 195 см, това може да доведе до загуба на 1,8 милиона кв. км земя, твърдят авторите на новото научно изследване. Това е област, по-голяма от общата площ на Франция, Германия, Испания и Великобритания. Тръмп използва тактики на Сталин, за да отрече климатичните промени В този случай големите крайбрежни градове като Лондон, Ню Йорк и Шанхай ще бъдат застрашени от екстремни наводнения. Малките тихоокеански островни държави като Вануату биха станали необитаеми или ще изчезнат напълно. Авторите на проучването казват също, че голяма част от изгубената земя ще бъде в „критични за производството на храни региони” – места като делтата на река Нил в Африка, според Би Би Си. Общо до 2,5% от световното население може да бъде изселено от домовете си, добавят изследователите. „За сравнение, сирийската бежанска криза доведе до около един милион бежанци, пристигнали в Европа – заяви водещият автор на новото проучване Джонатан Бамбър. – Това е около 200 пъти по-малко от броя на хората, които биха били принудени да се преместят при двуметрово повишаване на морското равнище.“ Пред CNN Бамбер потвърди, че разселването на толкова много хора по света би „довело до сериозни социални катаклизми” и добави, че „прогнозата наистина е мрачна”. Тръмп използва тактики на Сталин, за да отрече климатичните промени", "date": "2019.05.22", "title": "Топенето на ледовете - криза, 200 пъти по-голяма от бежанската"}
{"url": "https://clubz.bg/83273-dajte_glasa_si_za_proevropejska_prodemokratichna_i_proliberalna_orientaciq", "text": "Това се казва в  , подписано от над 500 представители на науката и изкуството, хора, \"обединени от ценностите на либералната демокрация и защитата на човешките права\". То е адресирано до българските граждани в навечерието на 24 май и изборите за Европейски парламент.  \"В публичния дискурс нарастват уклоните към екстремизъм\", \"от екрана се лее реч на омразата\", \"новите медии се използват за манипулиране на общественото мнение\" се отбелязва в писмото. Подписалите отвореното писмо призовават: Ние сме граждани, обединени от ценностите на либералната демокрация и защитата на човешките права. В навечерието на 24 май, Празника на българската просвета и култура, и на изборите за Европейски парламент на 26.05.2019 г. се обръщаме към нашите съграждани: С огромна загриженост отбелязваме все по-голямата поляризация в обществото както у нас, така и в глобален мащаб. Надига се краен национализъм, очертаващ нови фронтови линии. Правят се активни опити да се размие границата между религията и светската държава. Излива се огромен финансов ресурс в подкрепа на ултраконсервативни и популистки движения. Полагат се активни усилия да се върнат назад достиженията в сферата на човешките права и демократичните свободи, постигнати през последните години: отричат се утвърдени научни изследвания и се правят опити да бъдат подменени с пропагандни доктрини; атакуват се неправителствени организации, преподаватели, журналисти, правозащитници и представители на гражданското общество; поставят се под въпрос базисни международни документи за правата на човека и детето, които България отдавна е приела. Новите медии се използват за манипулиране на общественото мнение, разпространяване на фалшиви новини и всяване на параноични страхове. Армии от тролове и ботове налагат екстремни позиции, маскирани като „глас на гражданското общество“. Подкопава се доверието в авторитети и в основни източници на информация. Общественото пространство се залива с дезинформационни кампании до степен на пълна дезориентация и масови истерии. България все повече се откъсва от цивилизационния си избор, направен през последните години, от демократичния път на развитие и от проевропейската си ориентация. Парадоксалното е, че именно тези, които най-активно атакуват доверието в общите европейски ценности, са първи в партийните листи за евродепутати и заплашват да разрушат нашия общ европейски дом отвътре. Всичко това е част от глобален процес, очертан в Отвореното писмо на тридесет световни интелектуалци. Те алармират, че Европа стои пред най-голямата заплаха за съществуването си от 30-те години на XX век насам, и призовават активно да отстояваме принципите на либералната демокрация и европейските ценности. Световни интелектуалци се обявиха в защита на Европа Присъединяваме се към апела на интелектуалците и призоваваме нашите съграждани: бъдете активни, информирайте се и дайте гласа си за партии и кандидати, които ясно заявяват проевропейска, продемократична и пролиберална ориентация! Българската култура винаги е процъфтявала в периоди на отваряне и активен обмен с европейските и световните традиции. А Европейският съюз е най-сигурният гарант, че нашият език и нашата култура ще бъдат съхранени и ще оставят трайна следа в европейското и световното културно наследство. На всички, които предстои да ни представляват в Европейския парламент през следващия му мандат, напомняме, че той е общност, основана на споделени ценности: зачитане на човешкото достойнство, човешките права, свободата, демокрацията, равенството и принципите на правовата държава. Тези ценности изискват да отстояваме плурализма, недискриминацията, толерантността, справедливостта и солидарността в обществото.", "date": "2019.05.22", "title": "\"Дайте гласа си за проевропейска, продемократична и пролиберална ориентация\""}
{"url": "https://clubz.bg/83243-djo_bajdyn_bydesht_prezident_ili_knijen_tigyr", "text": "С тези думи, произнесени във видео към избирателите му на 25 април, Джо Байдън официално обяви кандидатурата си за президентските избори през 2020 г. Никоя друга номинация не бе изпращала подобна шокова вълна сред редиците на демократите. Възходът на Джо Байдън - ще успее ли да пребори Тръмп Според   на агенция Morning Consult от 13 май Байдън води пред останалите около две дузини кандидати с 39 процента. Втори е самопровъзгласилият се за „демократичен социалист“ – Бърни Сандърс с 19 процента. По-левите идеи на Сандърс се харесват основно на младото поколение. Въпреки това според Morning Consult подкрепата за него на избирателите между 18 и 29-годишна възраст е намаляла от 45 процента (март) до 33 на сто (май). Останалите кандидати дори не достигат двуцифрени показатели – бившата главна прокурорка на Калифорния Камала Харис и прогресивната сенаторка от Масачусетс Елизабет Уорън поделят по 8 процента, докато младият кмет на Саут Бенд, Индиана Пит Бутиджидж, който е гей, се е закотвил на 6 процента. Трябва да съберем процентите на Сандърс, Харис, Уорън и Бутиджидж, за да се преодолее внушителното превъзходство на Байдън сред електората. Според изследване, публикувано на 17 май, от любимата телевизия на настоящия президент – „Фокс нюз“, Байдън би победил Доналд Тръмп с  . Тръмп към Байдън: Добре дошъл в надпреварата, Заспал Джо Две са основните причини, които дават значително предимство на бившия вицепрезидент пред останалите демократи: Любопитно е, че по втория показател Байдън напомня на Тръмп. И двамата съпоставят „позорното настояще“ (Байдън – протестите на бели националисти в Шарлътсвил от 2017 г.; Тръмп – подписването на ядрената сделка с Иран от 2015 г.), с минал период, в който Америка е заемала достойно място на глобалната сцена (Байдън – администрацията на Обама; Тръмп – администрацията на Рейгън). Бившият вицепрезидент е обожаван в Мичиган, Уисконсин и Пенсилвания – щатите, без чиято помощ Тръмп нямаше как да стане президент. Ако републиканецът загуби някой от тях през 2020 г., преизбирането му ще бъде много трудно. Победата на Тръмп – ужасна катастрофа за Европа Байдън също разграничава Републиканската партия от Доналд Тръмп. Той многократно е посочвал успешните си съвместни законопроекти с консервативни сенатори, за да се представи като „лечител“ на поляризираното американско общество и да покаже, че няма намерение да изолира дясната политическа сила в САЩ. Това се харесва на „умерените“ симпатизанти и на двете партии - на демократите, които намират идеите на Сандърс за твърде радикални и на републиканците, които възприемат поведението на Тръмп за непристойно.   „Спящият Джо“ (прякорът, който настоящият държавен глава използва при обръщението си към бившия вицепрезидент) обаче трябва да отвори широко очи, ако не желае да допусне комфортната преднина да се изплъзне от ръцете му. Защото се е случвало и преди. Байдън се кандидатира за трети път за президент на САЩ. Предишните му два опита (1988 г. и 2008 г.) завършват с бърз и безславен провал. При второто си участие той се отказва още след първичните избори в първия щат – Айова, тъй като преднината на Обама и Клинтън е твърде голяма. По-късно удря джакпота, когато първият чернокож президент на САЩ го посочва за „втори човек в държавата“. Трогателен жест на Обама към Байдън: Ще ти дам пари! Когато през 1987 г. Байдън обявява кандидатурата си за изборите през 1988 г., той е смятан за един от основните фаворити. Тогавашният председател на правната комисия на Сената добива популярност заради възгледите си, които се харесват на „умерените“ избиратели (да ви звучи познато?) и на „бейби бумърите“. През първата четвъртина на 1987 г. той успява да събере повече пари от всеки един кандидат – 1,7 милиона долара. През септември същата година той все още е един от лидерите сред демократите. Тогава обаче се разкрива, че е плагиатствал част от речите си и че е излъгал за успехите си като студент от Университета на Сиракуза. Кампанията официално e закрита на 23 септември 1987 г. Лидерската позиция на бившия вицепрезидент логично му отрежда ролята да бъде основната цел на повечето словесни атаки. Бърни Сандърс е новият кандидат-президент на САЩ Останалите кандидат-президенти ще могат да избират от богата палитра от скандали, с които да го изхвърлят от надпреварата. Като председател на правната комисия на Сената през 1991 г. той води изслушването на адвокатката Анита Хил, която обвинява консервативния кандидат за върховен съдия Кларънс Томас в сексуален тормоз. Байдън позволява на републиканците да се държат грубо с нея. Въпреки че кандидат-президентът лично се извинява на Хил години по-късно, поведението му влиза в разрес с очакванията на съвременните избиратели на Демократическата партия – особено тези, които бяха против назначаването на Брет Кавано за върховен съдия през 2018 г., отново поради обвинения в сексуален тормоз.  През 2007 г. Байдън отправи лошо обмислен откъм словоред комплимент към Обама, който може да бъде възприет за расистки от някои гласоподаватели: Байдън трябва да поработи и над невербалната си комуникация с хората около себе си, особено в ерата на #MeToo. Две жени обвиняват Байдън: в отъркване на носове, подушване на коса и целувка по косата През март и април няколко жени се оплакаха, че са се почувствали унизени, след като бившият вицепрезидент ги е хващал леко за раменете, щипал ги е по бузите или ги е целувал по челото. Някои от критиците му започнаха да го наричат „Зловещия чичо Джо“. Миналите президентски избори доказаха, че е безплодно да се правят прогнози, особено преди да започнат дебатите между кандидатите. По данни на Университета Куинипег от 23 април 2015 г. настоящият президент няма и 1 процент подкрепа сред избирателите. На 30 юли същата години вече е лидер с 20 процента. Никой не очакваше Тръмп и Сандърс да разтърсят устоите на политическия естаблишмънт във Вашингтон. Горчивият опит на обиграните политици и любимци на кампанийните донори Хилъри Клинтън и Джеб Буш доказва, че първоначалната преднина не струва нищо, ако не можеш да говориш на честотата на избирателите. Джеб Буш: Тръмп е идиот и тесногръд Американската демокрация не е изключение по отношение на ниската избирателна активност. Затова ентусиазмът често е ключов за победата. Разбира се, той може да има различни проявления, но при всички положения трябва да бъде концентриран в конкретна целева група, за да има максимален ефект. Кандидати като Камала Харис и Кори Букър се фокусират върху избирателния блок на афроамериканците. Бърни Сандърс и Елизабет Уорън предлагат икономически и социални реформи, които да подпомогнат най-бедните. Камала Харис - първата президентка на САЩ? Андрю Янг обещава, ако стане президент, да въведе универсален базисен доход (1000 долара месечно за всеки един американец) като \"спасителен пояс\" за бъдещите жертви на работния пазар от технологизацията и автоматизацията. Тулси Габард критикува външната политика на САЩ и настоява да се прекрати практиката на  . Посланието на Байдън през цялото това време е завръщане към статуквото отпреди Тръмп. Така той се превръща в огледален образ на Клинтън от предишните избори. Тя разчиташе основно на името си и на съхраняване на статуквото след осемгодишното управление на Обама. Хилъри Клинтън обвини ФБР за загубата си Не се знае доколко успешна може да бъде подобна стратегия. Носталгията по предишния президент е способна да спечели сърцата на известна част от гласоподавателите, подобно на \"римейк\" на класически филм. Не бива обаче да забравяме, че избирането на Тръмп (най-антисистемният президент в съвременната история на САЩ) бе реакция срещу разочароващото управление на Обама. Републиканецът яхна вълната на насъбралото се недоволство спрямо политическите елити и успешно акостира в Белия дом. Тръмп спаси САЩ от династиите Клинтън и Буш Желаят ли гласоподавателите на Демократическата партия да се завърнат към предвидимата и устойчива - макар и глуха за потребностите им Америка, олицетворена от главния представител на естаблишмънта Джо Байдън? Или избирането на Тръмп бе преходен период към издигането, например, на кандидат с по-радикални убеждения, който да революционизира политическата система като Бърни Сандърс? Левият популизъм в САЩ: ще имат ли демократите свой Тръмп Само времето ще покаже. „Генерация Z“ – с подкрепата на „Америка за България“ Тръмп към Байдън: Добре дошъл в надпреварата, Заспал Джо Победата на Тръмп – ужасна катастрофа за Европа Трогателен жест на Обама към Байдън: Ще ти дам пари! Бърни Сандърс е новият кандидат-президент на САЩ Две жени обвиняват Байдън: в отъркване на носове, подушване на коса и целувка по косата Джеб Буш: Тръмп е идиот и тесногръд Камала Харис - първата президентка на САЩ? Хилъри Клинтън обвини ФБР за загубата си Тръмп спаси САЩ от династиите Клинтън и Буш Левият популизъм в САЩ: ще имат ли демократите свой Тръмп „Генерация Z“ – с подкрепата на „Америка за България“", "date": "2019.05.22", "title": "Джо Байдън - бъдещ президент или книжен тигър"}
{"url": "https://clubz.bg/83265-kandidat_za_letishte_sofiq_iska_da_ni_postroi_nov_nacionalen_stadion", "text": "Един от кандидатите за концесионер на летище \"София\" - Manchester Airports Group (MAG) предлага да построи нов национален стадион в близост до аеропорта, като за целта ще инвестира над половин милиард евро. Това съобщиха днес от MAG. Както е известно, в момента тече процедурата по отдаване на летището на концесия. Паралелно се поднови и дебатът по \"изнасянето\" на нов национален стадион (на мястото на \"Васил Левски\") от центъра на столицата в периферията на града покрай балканската кандидатура за Мондиал 2030 и Евро 2028. Кандидат-концесионерите за летище \"София\": кой какво предлага Евентуалното бъдещо съоръжение ще е годно дори за финал на Шампионската лига, стига да отговаря на определен капацитет - над 60 000 зрители. При по-малко седящи места, но отговарящ на категория 4 в категоризацията на УЕФА, стадионът поне ще може да се използва за групите и елиминациите на ШЛ. Проектът предвижда новият стадион да бъде мултифункционален, напълно подходящ за националните отбори по различни видове спорт, световни спортни състезания, както и концерти и фестивали. Той може да бъде завършен навреме, за да бъде използван при евентуално одобрение на домакинството на България на Младежките зимни олимпийски игри през 2024 г. На 9 май Министерство на транспорта отвори петте оферти на кандидатите за концесионер на летището. Предложението на френско-турския консорциум на \"Еърпортс де Пари\" и \"ТАВ Хавалиманларъ Холдинг\" бе финансово най-изгодното за държавата. Обединението, което управлява трите парижки летища и десетки гари, заедно с турския оператор, предлагат годишна концесионна такса от 32,8 млн. евро. Предложението за инвестиции е 903 млн. евро. Според критериите на транспортното ведомство минимумът беше 15 млн. евро, или 10% от оборота на всички дейности. Всички кандидати са дали по-високи оферти от заложения минимум. Пет компании искат летище \"София\"  След френско-турската оферта по този критерии се нарежда предложението на консорциума \"ССБ София Еърпорт ДжейВи\" (управлява летището в Копенхаген в Малмьо, Швеция). То е за 26,5 млн. евро. Липсват данни за заложения инвестиционен план, който също има голяма тежест при оценката. Следва офертата на консорциум \"Соф Кънект\" (фонд \"Меридиам Ийстърн Юръп Инвестмънтс САС) в партньорство с оператора \"Флугхафен Мюнхен\") - тя е за 24,5 млн. евро и инвестиции за 608 млн. евро. Четвъртото по размер финансово предложение е на българската компания \"Фрапорт България“ ЕАД, която оперира летищата във Варна и Бургас. То е за годишна концесионна такса от 21 млн. евро и вложения от 615 млн. евро. Главният архитект vs спортния министър: Вместо строежи в Борисовата дайте идеи На последната пета позиция по този критерии се нареди жда консорциум \"Витоша\" (който притежава и управлява три летища във Великобритания и британското дружество на китайската \"Бейджин Кънстракшън Ейнджиниринг Груп\"). Офертата е за 19,95 млн. евро годишно. Тук офертата за инвестиции обаче е най-висока - над 1 млрд. евро за периода на концесията. Сега от консорциума \"добавят\" и проекта за стадиона. Всички кандидати за концесионер на летище \"София\", които подадоха оферти, ще участват в крайното класиране и избора кой ще управлява най-голямото българско летище. Изборът за изпълнител на концесията се очаква след около месец. Темата за нов национален стадион - хем по-модерен от вече тотално амортизирания \"Васил Левски\" и \"изнесен\" в покрайнините на града, за да не пречи на трафика, отново бе повдигната в последните 2-3 години. Тя получи и допълнителен тласък покрай апетитите за Световно и Европейско. Според изискванията на ФИФА, даден стадион трябва да разполага с минимум 40 хиляди седящи места за мачове от груповата фаза на Мондиал. 60 000 е за полуфинал, а 80 000 - за финал и мач на откриването. Кралев: За Световно са нужни два-три стадиона с минимум 40 000 места Според спортния министър Красен Кралев, България иска да покрие минималните изисквания в това отношение и няма желание за по-голямо съоръжение. През миналата година Бойко Борисов говореше за едни \"100 милиончета\" от бюджета за нов стадион. Ясно е, че цената ще е по-висока. 600 милиона евро, дори с всичко около такова съоръжение, като паркинги, хотели, парк и т.н., е огромна инвестиция. Особено, ако стадионът е с капацитет 40-50 хиляди места. А до столичното летище отдавна има метро, което е огромен плюс. Пет компании искат летище \"София\"  Главният архитект vs спортния министър: Вместо строежи в Борисовата дайте идеи Кралев: За Световно са нужни два-три стадиона с минимум 40 000 места", "date": "2019.05.22", "title": "Кандидат за летище София иска да ни построи нов национален стадион"}
{"url": "https://clubz.bg/83253-trend_gerb_se_vyzstanovqva_ima_minimalna_prednina_pred_bsp_ot_11", "text": "След имиджовата щета, която претърпя от скандалите около апартаментите и къщите, ГЕРБ успява да се стабилизира в рамките на кампанията. Възстановяването е минимално, но все пак достатъчно, за да получи управляващата партия лека преднина пред БСП, като разликата през този месец между двете основни партии е в рамките на 1,1%. Това сочат данните на \"Тренд\" от национално представително изследване, проведено между 11 и 17 май т. г.* \"Маркет линкс\": ГЕРБ води пред БСП с 2% Изследване на \"Маркет линкс\", огласено пак днес, измерва преднината на ГЕРБ пред БСП на 2 на сто. Данни от предишни социологически проучвания от месец април отреждаха водаческо място за соцпартията, пак с разлика в рамките на статистическата грешка, но анализаторите посочваха, че БСП не успява да се възползва и да привлече нови избиратели въпреки големия скандал, които разтресе управляващите с имотите на властта. ДПС твърдо е трета с 12,8%. \"Тренд\": ГЕРБ - 33,6%, БСП - 30,4% сред гласуващите ВМРО запазва четвъртата позиция, точно на ръба на бариерата, за да изпрати депутат в Европейския парламент (5,8%). „Воля“ успява да покачи своя резултат в рамките на кампанията до 4,8% от гласуващите. Обединението „Демократична България“ не успява да реализира ръст в последните месеци и остава с 4,2% подкрепа сред гласуващите и с малки шансове да изпрати евродепутат, сочат данните на \"Тренд\". „Коалиция за България“ взима 2,4%, „Атака“ - 2%, \"Патриоти за Валери Симеонов\" - 1,3% и \"Възраждане\" -  1,2%. В настоящето проучване на интервюираните лица е бил предоставен списък с всички кандидати с имената и подредбата им според регистрацията в ЦИК, като сред тях те е трябвало да посочат своето предпочитание. Процентното разпределение е сред гласуващите, уточняват от \"Тренд\". 30% пък ще се възползват от правото си на преференция, докато 39% няма да го направят.  \"Тренд\": ГЕРБ - 33,6%, БСП - 30,4% сред гласуващите", "date": "2019.05.22", "title": "\"Тренд\": ГЕРБ се възстановява  - има минимална преднина пред БСП от 1,1%"}
{"url": "https://clubz.bg/83268-es_prie_vsichki_dosieta_ot_paketa_za_chista_energiq", "text": "Съветът на ЕС прие днес последните 4 досиета от пакета „Чиста енергия за всички европейци“, съобщи говорителят на Еврокомисията Маргаритис Схинас. Така ЕС приключи прегледа на своята рамка на енергийната политика. Тази рамка осигурява регулаторните предпоставки за прехода към чиста енергия и определя пътя на Съюза за изпълнението на ангажиментите му по Парижкото споразумение. Приетите нови законодателни актове са   и  ,   и  . Приемането на четирите досиета е последната стъпка от законодателния процес. Те ще влязат в сила след публикуването им в Официален вестник. ВяЕЦ „Св. Никола“ – енергиен флагман, произвеждащ чиста енергия  Новата регулаторна рамка за пазара на електроенергия в ЕС има за цел да го направи конкурентоспособен, ориентиран към потребителите и по-гъвкав. Тя дава повече права на потребителите и улеснява тяхното участие на пазара като активни клиенти. Възможността доставчиците на електроенергия да определят своите цени ще ограничи смущенията на пазара, ще създаде повече конкуренция и ще понижи цените за потребителите. Благодарение на новите правила за отговорностите във връзка с търговията и балансирането електроенергийната система ще бъде в състояние да поеме променливото производство на електроенергия от възобновяеми източници. Новите правила включват и нова рамка за механизмите за осигуряване на капацитет, с гранична стойност на емисиите от 550 грама въглероден диоксид на киловатчас електроенергия, генерирана от изкопаеми горива. Новата рамка за предотвратяване, готовност и управление на кризи в електроснабдяването ще укрепи енергийната сигурност в ЕС. Съгласно новия регламент държавите членки ще трябва да изготвят планове за готовност за справяне с рискове въз основа на регионални и национални кризисни сценарии. В него се предвижда и по-широко сътрудничество и улесняване на взаимопомощта между държавите членки в случай на криза в електроснабдяването. С новия регламент ролята и функционирането на ACER се актуализират. Това включва преразглеждане на задачите и компетенциите на директора и на Съвета на регулаторите. Подпомагащата роля на ACER в регулаторния надзор на европейските субекти в областта на енергетиката също е в процес на укрепване.", "date": "2019.05.22", "title": "ЕС прие всички досиета от пакета за чиста енергия"}
{"url": "https://clubz.bg/83283-mariq_gabriel_v_qmbol_s_edinstvo_i_otgovornost_mojem_da_postignem_oshte_mnogo", "text": "Стотици хора от Ямбол и областта се събраха, за да посрещнат водача на листата Мария Габриел. Повече от час тя раздава автографи и се снима с привърженици, които бяха дошли да я поздравят и да ѝ пожелаят успех. По време на посещението си тя разгледа Интерактивния музей на открито „Европа в Ямбол“, изграден от ямболската организация на ПП ГЕРБ по повод изборите за Европейски парламент. Преди това Мария Габриел отдели специално внимание на ямболския Безистен, превърнат в музей и културно-информационен център по европейски проект. Европейската мрежа на жените лидери подкрепи Мария Габриел Двамата призоваха на 26 май да се гласува с номер 12 в бюлетината.", "date": "2019.05.22", "title": "Мария Габриел в Ямбол: С единство и отговорност можем да постигнем още много"}
{"url": "https://clubz.bg/83277-kachinski_lo_pen_e_svyrzana_s_moskva_i_poluchava_podkrepa_ot_neq", "text": "Лидерът на управляващата в Полша партия \"Право и справедливост\" Ярослав Качински каза, че политически групи в някои държави от Европейския съюз, включително \"Национален сбор\" на Марин Льо Пен във Франция, са \"очевидно свързани с Москва и получават подкрепа от нея\", предаде Асошиейтед прес, цитирана от БТА. Барабар със Салвини и Льо Пен Марешки ще спасява Европа (СНИМКИ) Качински направи коментара в интервю за седмичното издание \"Газета полска\". Изказването му навежда на мисълта, че предпазливостта на неговата националистическа партия към Русия може да бъде пречка за сътрудничество с \"Национален сбор\" или дясната партия \"Лига\" на италианския вътрешен министър Матео Салвини, който е приятелски настроен към Москва. Опозицията в Полша води с над 10% управляващите евроскептици В събота Салвини събра в Милано националисти от Европа в търсене на единство преди изборите за Европейски парламент тази седмица. На събирането обаче също така бяха очевидни разделенията заради Русия. Опозицията в Полша води с над 10% управляващите евроскептици", "date": "2019.05.22", "title": "Качински: Льо Пен е свързана с Москва и получава подкрепа от нея"}
{"url": "https://clubz.bg/83264-sasht_vzimat_na_mushka_i_druga_kitajska_kompaniq_dji", "text": "След търговските санкции срещу техногиганта Huawei, САЩ са си избрали нова цел - китайският производител на дронове DJI. DJI е една от най-популярните марки за потребителски дронове. Компанията е създадена през 2006 г. от стая в общежитие от Франк Уонг, но започна истинският си растеж през последните 7-8 години. Днес за нея работят над 6000 души, оценява се на 2,9 млрд. долара и продава около 50% от всички потребителски дронове в САЩ.  САЩ искат да откъснат Русия от Китай Логиката на американските служби се базират на идеята, че всяка китайска технологична компания е под контрол и натиск от управляващата Комунистическа партия в страната. Всякакви данни, които техните устройства са способни да събират, са потенциално достъпни на китайците.  Министерството на вътрешната сигурност на САЩ (DHS) предупреди за заплахи от страна на китайските безпилотни летателни апарати (БЛА). Твърди се, че потребителските дронове, повечето от които в САЩ носят бранда на DJI, могат да изпращат конфиденциална информация за полетите в централата на компанията в Китай, а впоследствие достъп до тези данни да получи и китайското правителство. Google отне лиценза на Huawei за Android И ако в Huawei са способни да шпионират интернет мрежи и смартфони със \"задни вратички\", дроновете на DJI, екипирани често с камери и GPS, могат да събират всякакви данни какво се случва на американска територия. Изявлението на Департамента по вътрешна сигурност не споменава поименно DJI, но компанията въпреки това реагира, като заяви, че сигурността на нейните технологии се проверява от независими одитори. Потребителите контролират напълно какви данни събират, съхраняват и предават. Дроновете в САЩ - вече с регистрационни номера И изтъкват, че дронове на DJI се ползват не само от множество американски компании, но и от американската армия. Пропускат обаче да споменат скандалът през 2017 г., който доведе до инсталиране на допълнителен профил за сигурност, който изключва връзката с интернет, докато дронът лети. Това бе именно заради официално писмо на американските военни. Google отне лиценза на Huawei за Android Дроновете в САЩ - вече с регистрационни номера", "date": "2019.05.22", "title": "САЩ взимат на мушка и друга китайска компания - DJI"}
{"url": "https://clubz.bg/83269-noviqt_bulevard_na_varna_udaven_ot_dyjda", "text": "Малко след като премиерът Бойко Борисов инспектира строителните дейности по булевард \"Васил Левски\" във Варна и нареди движението да бъде пуснато, едно от трите двуетажни кръстовища по него се наводни при излялите се снощи проливни дъждове. Снимки от \"пропадането\", както го окачествяват в социалните мрежи свидетели, циркулират във фейсбук. Кметът Иван Портних излезе също със съобщение - отчет защо се е получило така и какви мерки са били взети. От изявлението му става ясно, че до наводнението се е стигнало заради свлечени земни маси, останали от строителния период, заради свличане на чакъл от недовършен участък, заради недовършено укрепване на канал за подземни комуникации и др.", "date": "2019.05.22", "title": "Новият булевард на Варна - удавен от дъжда"}
{"url": "https://clubz.bg/83271-smqna_na_vyrha_na_dajmler", "text": "Главният изпълнителен директор на \"Даймлер\" (Daimler) Дитер Цече отстъпва мястото на наследника си след 13 години начело на компанията, която в момента е изправена пред предизвикателствата на прехода към електромобили и дигиталните технологии в транспорта, предаде Асошиейтед прес, цитирана от БТА. Цече бе дълго аплодиран от акционерите на годишното събрание на компанията днес в Берлин, докато не показа знака за \"таймаут\" със смутена усмивка. Наследникът му Ола Калениус се издига от позицията на директор на развитието в луксозната марка \"Мерцедес-Бенц\" (Mercedes-Benz). Той ще оглави щутгартския автомобилопроизводител в условията на засилено производство на електрически автомобили и конкуренция от технологичните компании за начините на придвижване като например поръчване на кола през приложение за смартфон. Акционерите трябва да одобрят на събранието нова структура, при която бизнесът с леки автомобили и ванове и бизнесът с камиони и автобуси да станат юридически независими.", "date": "2019.05.22", "title": "Смяна на върха на \"Даймлер\""}
{"url": "https://clubz.bg/83276-radan_kynev_imame_kritichna_nujda_ot_alternativa_na_edin_provalen_10_godishen_model", "text": "Това заяви водачът на листата на обединението Радан Кънев, с №13 и преференция 101 в бюлетината, при участието си в „Референдум“ на БНТ. Радан Кънев: Европа е свобода и качество, но преди всичко - върховенство на закона На въпрос дали е популизъм тезата, че с европейски механизми могат да се повишат доходите в България, Кънев отговори: Кънев разказа, че идва от обиколка на Северна България, където е видял, че наревствата се увеличават, както между средноевропейския стандарт и страната, така и между София и северната част от държавата. Той зададе и няколко въпроса - дали остава на първо място националният интерес, когато става въпрос за доходи и икономика? Защо в България имаме малка безработица?“ И отговори: Попитан дали политиката на европейските институции спрямо големите корпорации може да отслаби техния интерес към Европа, Кънев отговори: Водачът на „Демократична България“ обясни, че за него в този контекст темите за енергийния съюз на Европа, за отношенията на ЕС като единен пазар и доставчиците на енергия, както и за европейската газова директива, са много по-важни. За съжаление обаче досега българските евродепутати не са ги подкрепяли в общата европейска политика, която обаче е в интерес на всяко семейство и всяка фирма в България. Стефан Тафров: В дебата за Европа липсва Пеевски. И това е излючителен скандал Кънев коментира и дали е правилно спирането на фондове заради корупция: Зам.-председателят на ДСБ обясни, че в ОЛАФ цари бюрокрация, там наистина работят чиновнии, но при европейската прокуратура вече става дума за правосъдие – за истинско общо, европейско правосъдие, работещо на база на закона, а не по политически критерии.  В отговор на провокативни твърдения от представител на националистите, Кънев коментира още: Радан Кънев: Това, което виждаме, е миниатюрна част от айсберга на корупцията Относно „санкциите” срещу Русия, Радан Кънев изложи категоричната позиция на „Демократична България“: Кънев коментира и пакета „Мобилност”, като подчерта, че в защита на българския национален интерес е имало разумен компромис, който не бил постигнат, но представителите на „Демократична България“ в ЕП ще го постигнат. В заключение претендентът за европейски представител се обърна към гражданите на България: Стефан Тафров: В дебата за Европа липсва Пеевски. И това е излючителен скандал Радан Кънев: Това, което виждаме, е миниатюрна част от айсберга на корупцията", "date": "2019.05.22", "title": "Радан Кънев: Имаме критична нужда от алтернатива на един провален 10-годишен модел"}
{"url": "https://clubz.bg/83266-koncert_na_iliq_lukov_i_dia_zakriva_kampaniqta_na_vmro_v_gr_elin_pelin", "text": "ВМРО – Българско национално движение ще закрие официално кампанията си за европейските избори на 23 май (четвъртък), 18.00 ч. в гр. Елин Пелин с концерт на Илия Луков и певицата Диа. „Да се хванем на хорото“ е инициатива, подкрепена от водача на листата на ВМРО – БНД Ангел Джамбазки, която от началото на месец март 2019 г. обиколи цялата страна. Символът на единството, на бащиното огнище, на традициите и културата ни се събират в нишката на хорото. Това е и смисълът на битката за България, която ние от ВМРО браним вече 126 години. Ангел Джамбазки e единственият българин в топ 10 по активност в Европейския парламент Младата певица Диа ще изпълни български народни песни в съвременно звучене, с което отправя призив към младите хора да бранят бита и традициите на България и да излязат да гласуват на 26 май, за да се чуе гласът им. Заповядайте на 23 май 2019 г. (четвъртък) от 18.00 ч. пред читалището на гр. Елин Пелин.", "date": "2019.05.22", "title": "Концерт на Илия Луков и Диа закрива кампанията на ВМРО в гр. Елин Пелин"}
{"url": "https://clubz.bg/83259-borisov_za_gazovata_vryzka_polovin_miliard_leva_investiciq_100_diversifikaciq", "text": " - така премиерът Бойко Борисов обобщи очаквания резултат от строежа на газовия интерконектор между Гърция и България, чиято първа копка е днес и бе направена от Борисов и министър-председателя на южната ни съседка Алексис Ципрас. На церемонията бе и член на правителството на Азербайджан - вицеремиер Якуб Еюбов - защото тъкмо газ оттам - от южния газов коридор - се очаква да потече по тръбата след завършването й. Срокът за това по проект е 18 месеца, цената му - 220 млн. евро, а трасето е 182 см, от които 150 км на българска територия. Техническият ѝ капацитет на тръбата от 3 до 5 млрд. куб. м.  Освен за важността на тази газова връзка, Борисов говори и за разширението на газопреносната мрежа от турската до сръбската ни граница (станало популярно като продължението на Турски поток - б.р.).  Към представителя на Азербайджан министър-председателят се обърна с усмивка и с думите, че е договорен 1 млрд. куб. м газ през гръцката връзка, но президентът Алиев бил обещал да са 1,2 млрд. куб. м. Премиерът припомни, че този път и от Европейската комисия не е имало никакви забележки, за разлика от времето на последното управление на БСП, когато бе спрян проектът \"Южен поток\". Според Борисов - \"заради далавери в обществените поръчки\".  Борисов се обърна и към представителя на американското посолство, който присъства на церемонията по първата копка, че е изпълнил ангажимента си. Последва символичната първа копка, а двамата министър-председатели положиха и подпис върху първата тръба - отново символично. Събитието намери отзвук и в медиите зад граница, в това число и в САЩ, откъдето винаги са обявявали проекта за ключов заради това, че се разширява достъпа до газ от Азербайджан (а не от Русия - б.р.) на Балканите по Трансадриатическия газопровод. Материал за първата копка на интерконектора се появи във влиятелния \"Ню Йорк Таймс\", във \"Фокс Нюз\" - медия, близка до управляващите републиканци в САЩ, в национални медии в Турция, в \"Ройтерс\" и т.н.  По-рано Борисов и Ципрас проведоха официална среща на 4 очи - без присъствието на медии. , подчертава още и изтъква, че интерконекторът ще доведе до реална диверсификация на източниците и маршрутите за доставка на природен газ. В разговора с гръцкия си колега премиерът припомня, че енергийната сигурност и изграждането на газовата връзка България-Гърция през 2020 г. са част от управленската програма на правителството.  Самата церемония по първата копка и започна, и завърши с водосвет. Гръцкият премиер Алексис Ципрас кацна преди обед с хеликоптер на българска територия - в Кирково. Там го посрещна Бойко Борисов. И... реши да го повози. Българският премиер седна зад волана по пътя към мястото, където ще се направи първа копка на строежа на газовата връзка между двете страни. Историята на целия път до мястото за първа копка на интерконектора бе предавана на живо във фейсбук. Двамата премиери спряха и да поздравят хората в Кирково.  Българският министър-председател и гръцкият му колега си говориха как българи ходят на море в Гърция, а гърци - на планина у нас. Ципрас се интересуваше за колко време се стига до курортите в двете посоки и как са пътищата - достатъчно ли са широки. Борисов на свой ред обясни, че не са достатъчно широки, проходите също, но в годините преди не се инвестирало, а по времето на социализма пари са се давали за отбрана - тогава Гърция е в НАТО, а България - част от Варшавския договор. Борисов реши да разкаже напоително на Ципрас и как хората, които го посрещат, половината на християни, другите - мюсюлмани, но когато  Пътят от мястото на първата копка до хеликоптера на Ципрас също бе с автомобила, управляван от Борисов. Разговорите помежду им бяха посветени на общия проект, а оценката на гръцкия премиер бе, че събитето е минало отлично. Ден преди първата копка: жалба по търг за газовата връзка с Гърция Само преди ден се разбра, че въпреки дадения старт на строежа, в КЗК има жалба срещу избора на производител и доставчик на тръбите за проекта. Това е една от двете най-важни обществени поръчки в целия проект и е на стойност малко под 60 млн. лв. Проектната компания с държавно участие \"Ай Си Джи Би\" избра на 10 май за изпълнител по търга гръцката фирма \"Коринт Пайпуъркс Индъстри\" (Corinth Pipeworks Industry). Българската компания бе отстранена на финала - \"Топливо-2\" ЕООД - заради това, че офертата не покрива в пълна степен изискванията на техническата спецификация. Фирмата не е допусната до техническа оценка. Тя обаче обжалва решението пред антимонополния орган. Според срециалисти в обществените поръчки - макар да няма искане за спиране на дейностите по проекта, жалбата може да забави реализацията му. С колко - това зависи първо от решението на КЗК, второ - ще се стигне ли до обжалване пред Върховния административен съд след това.  Интерконекторът между България и Гърция е един от приоритетните проекти за сигурност и конкурентоспособност на енергийния пазар в Европейския съюз. Той е изключително важен и от гледна точка осигуряване на диверсификация на източниците и доставките на газ за България и региона на Югоизточна Европа. Междусистемната газова връзка ще доведе до реално разнообразяване на източниците на природен газ – чрез него ще получаваме азербайджански природен газ от Трансадриатическия газопровод, освен това през интерконектора България ще може да получава доставки и през терминала на Александруполис за втечнен природен газ от САЩ, Катар, Алжир, Израел, Египет и други.  Гръцка фирма надви ГБС и \"Джи Пи Груп\" за газовия интерконектор Избраният строител на проекта също е гръцки Гръцка фирма надви ГБС и \"Джи Пи Груп\" за газовия интерконектор", "date": "2019.05.22", "title": "Борисов за газовата връзка: Половин милиард лева инвестиция, 100% диверсификация"}
{"url": "https://clubz.bg/83261-turciq_omekva_kym_prizivite_na_sasht_da_ne_kupuva_raketite_s_400", "text": "Турският министър на отбраната Хулуси Акар заяви, че има напредък в преговорите със САЩ относно намерението на Анкара да закупи ракетната система С-400 и да участва в проекта на Вашингтон за разработването на бойните самолети Ф-35, предаде Ройтерс. Според него обаче все още могат да бъдат въведени санкции срещу Америка. Ердоган предложи на Тръмп  съвместна работна група по разногласията за руските ракети С-400  Турция и Щатите са в обтегнати отношения заради решението на Анкара да закупи зенитно-ракетния комплекс С-400, който не може да бъде интегриран в НАТО. В отговор Вашингтон заплашва да я изключи от програмата си за изграждане на летателните апарати Ф-35, които  Акар заяви пред репортери във вторник вечерта, че Турция отговорно спазва задълженията си по програмата и затова очаква тя да продължи. Той отбеляза, че преговорите с представители на САЩ продължават и днес. Израел първи в света използвал Ф-35 в бойни мисии (ВИДЕО) Министърът допълни, че Турция обмисля да закупи американската алтернатива на С-400 - зенитно-ракетната система \"Пейтриът\". В момента двете страни обсъждали цената, трансфера на технологии и въпроси относно съвместното производство. Израел първи в света използвал Ф-35 в бойни мисии (ВИДЕО)", "date": "2019.05.22", "title": "Турция омеква към призивите на САЩ да не купува ракетите С-400"}
{"url": "https://clubz.bg/83275-evropol_razbita_e_mejdunarodna_mreja_za_trafik_na_droga_i_cigari", "text": "Голяма европейска организирана престъпна мрежа беше разбита миналата седмица благодарение на обща операция на няколко полицейски служби, довела до ареста на двадесетина заподозрени, обяви днес Европол, цитирана от Франс прес. Международната организирана престъпна група, определена като \"високо професионална и опасна\", е натрупала около 680 милиона евро между между 2017 г. и 2019 г., посочи европейската полицейска служба, базирана в Хага. Повече от 450 полицаи в Полша, Великобритания, Литва и Испания извършиха едновременни рейдове срещу членове на престъпната организация на 15 и 16 май, уточни Европол. Предполагаемият ръководител на престъпната група - 48-годишен литовец, е бил арестуван в Испания, а 21 други заподозрени са задържани във Великобритания, Полша, Литва и Испания. Полицията нахлу в 40 жилища, конфискува имущество на стойност 8 милиона евро от пари в брой, диаманти, злато, скъпоценности и луксозни автомобили, гласи съобщението на Европол. Престъпната група е пренасяла наркотици и цигари във Великобритания и е прехвърляла пари в Полша, преди да ги изпере в Испания и други държави, най-вече чрез инвестиции в недвижими имоти, пише БТА.", "date": "2019.05.22", "title": "Европол: разбита е международна мрежа за  трафик на дрога и цигари"}
{"url": "https://clubz.bg/83263-vtori_opit_obqviha_konkurs_za_vojnishkiq_memorial_pred_ndk", "text": "Конкурс за Войнишкия мемориал пред НДК обяви Столична община - за втори път, след като предишния журито не хареса нито един от петте заявени проекта. От Общината отново изтъкват, че ще изберат решение, което да напомня за паметника, издигал се преди 85 години на същото място, преди да бъде премахнат по времето на социализма. Там до лятото на 2017-а се издигаше монументът „1300 години България“ на скулптора Валентин Старчев. Столична община гласува премахването му поради амртизация на произведението, редицата липващи елементи и соц символката му. На негово място бе решено да бъде върнат старият Войнишки меморал. Идейният проект за новия паметник „следва да предложи решение за постигане на естетическа, емоционално въздействаща, здравословна, безопасна и общодостъпна среда, в която да бъде материализирана със съвременни художествено-естетически средства историческата, културната и родовата памет за загиналите войници от Първи и Шести софийски пехотни полкове“, посочват от общината. Почти сигурно: военни мемориални плочи заместват \"паметника\" пред НДК  Меморалът, наричан от софиянци „стените на плача“, е открит през 1934 г. от цар Борис III по повод 50-ата годишнина от създаването на Първия и Шести пехотни полкове. П-образният монументален комплекс от три стени с имената на загиналите войници е създаден в знак на признание за героизма на полковете от Желязната шопска дивизия, сражавали се в Балканската, Междусъюзническата и Първата световна войни. Паметникът има висока историческа стойност, защото е сред малкото възпоменателни плочи, на които са изписани имената на всички загинали, а не само на българите сред тях, отбеляза преди време зам.-кметът по културата Тодор Чобанов. Днес на мястото е поставен единствено лъвът, положил лапа върху карта на Санстефанска България. През годините скулптурата (създадена от Михаил Михайлов) бе съхранявана във Военно-сторическия музей, където може да се видят и части от старите плочи, но те са твърде увредени, за да бъдат върнати пред НДК. Крайният срок за подаване на проектите е 18 септември 2019 г. в Деловодството на Направление „Архитектура и градоустройство“ – София, ул. „Сердика“ № 5.", "date": "2019.05.22", "title": "Втори опит: обявиха конкурс за Войнишкия мемориал пред НДК"}
{"url": "https://clubz.bg/83262-shest_minuti_ovacii_sled_noviq_film_na_tarantino_v_kan", "text": "Двадесет и пет години след като превзе Кан с „Криминале“, Куентин Тарантино се завърна на Лазурния бряг с шест минути овации за „Имало едно време в… Холивуд“. Премиерата на деветия му филм бе вечерта на 21 май и се превърна в едно от най-дългите предппрожекционни събития заради любовта на феновете към двете звезди от филма Брад Пит и Леонардо ди Каприо, отбелязва „Варайъти“. Тарантино и артистичният директор на фестивала Тиери Фремо помолиха журналистите и феновете да не издават спойлери от филма – световната му премиера предстои на 26 юли, а у нас ще го гледаме на 9 август. Затова сюжетът съвсем накратко: „Имало едно време“ пренася в света на филмовия бизнес от 60-те години на миналия век и ще разкаже за престъпния култ на Чарлс Менсън и убийството на Шарън Тейт (Марго Роби), по това време бременна от режисьора Роман Полански. Ди Каприо е в ролята на телевизионна уестърн звезда, която се опитва да си върне популярността, а в образа на дубльора му е Пит. Пред камерата застават още Кърт Ръсел, Ал Пачино, Дакота Фанинг и наскоро починалият Люк Пери. Вече излязоха първите отзиви за филма, макар че малцина успяха да се доберат до място в киносалона – акредитираните са се редили два часа, за да влязат на прожекцията. Критиците се обединяват около мнението, че „Имало едно време“ не прилича толкова много на предишните творби на Тарантино, а е по-скоро личностен анализ на героите. Някои изразяват съмнение, че подобни филми не са комерсиални, което може да се окаже проблем предвид високия бюджет. Дейвид Руни от „Холивуд Рипортър“ изтъква, че визията на филма допринася за разказа на добрата история: Питър Брадшоу от „Гардиън“ дава най-високата оценка от 5 звезди и пише, че е силно впечатлен от визуалния спектакъл на небесно синьо и златно, поднесен от филма. Определя го като „скандално, дезориентиращо забавление“. Филмът „е не просто еротична киномания, но и телемания“ за Брадшоу, който намира края за „изненадващ и провокативен“. Ричард Лоусън от „Венити феър“ приветства партньорството на Ди Каприо и Пит, „лесно създаващи химия помежду си“ и „създават скромна, платонична поезия от любопитната динамика на филма“. Споделя, че по време на прожекцията бил „малко отегчен“ заради липсата на връзка между някои от сцените. Но все пак ревюто му е преобладаващо позитивно: Дейвид Секстън пише в „Ивнинг стандарт“, че филмът може да се раздели на две части – „много развлекателна и лежерна с шегите си почит към Холивуд от онези времена“ и друга, която е „изпълнена с насилие, дори за високите стандарти на Тарантино“. Той отбелязва изключителната игра на Пит и Ди Каприо, впечатлен е и от епизодичната роля на Ал Пачино като агента на персонажа на Ди Каприо. Критикът не издава нищо за финала, но казва: Роби Колин от „Телеграф“ сравнява 1969 г. в Холивуд с приказка. Грегъри Елуд от „Колайдер“ изразява коренно различно мнение за финала и отбелязва, че Тарантино „никога не е правил филм, който да свършва така сладко и носталгично като последния му“ и предполага, че зад кулисите на филма е било много забавно – магия, уловена и от камерата. Към момента е рано за оценки, най-малкото защото „Имало едно време“ още не е пуснат за широко разпространение. Едва 12 души са публикували ревюта, но въпреки това убедително преобладават позитивните отзиви.", "date": "2019.05.22", "title": "Шест минути овации след новия филм на Тарантино в Кан"}
{"url": "https://clubz.bg/83256-sled_blizo_40_godini_tyrsim_investitor_za_aec_belene", "text": "Процедурата за избор на стратегически инвеститор по проекта АЕЦ \"Белене\" бе публикувана днес във вестника на Европейския съюз. С това напрактика вече официално се дава старт за реализирането на пословичния проект за изграждане на втора атомна централа, който води началото си от далечната 1981 г. Новината съобщиха от Министерство на енергетиката. Срокът за получаване на заявления за участие в процедурата е до 90-ия ден, считано от датата на публикуване на поканата в Официален вестник на ЕС. Индикативният срок за приключване на процедурата е 12 месеца от днешна дата. Дотук се стигна след решения на Народното събрание и на Министерския съвет от юни миналата година, с които бяха възобновени действията по търсене на възможност за реализация на проекта   Заявление за участие в процедурата за избор на стратегически инвеститор, съответно интерес за придобиване на миноритарно акционерно участие в проектната компания, могат да подават български или чуждестранни юридически лица, както и обединения от такива, посочват от МЕ. Китайци, корейци, французи и американци с интерес към АЕЦ \"Белене\" Българската страна, чрез НЕК ЕАД, си запазва правото на блокираща квота при вземането на решения по определени въпроси от компетентността на общото събрание на акционерите в проектната компания. Предвижда се изграждането на централата да се реализира на пазарен принцип, без сключване на дългосрочни договори за изкупуване на електроенергия от държавата и предоставяне на държавни гаранции. По план цената на строежа трябва да е до 10 млрд. евро, а срокът за пускане на построената АЕЦ \"Белене\" до 10 години от сключване на споразумение с инвеститора. Това са две от условията в поканата към потенциални желаещи да участват в проекта за изграждане на втората атомна централа.  Официално: търси се кой да строи \"Белене\" за до 10 млрд. евро Наред с известните вече обстоятелства - желанието на България проектът да е на пазарен принцип без участие на държавата с финансиране и без гаранции за закупуване на енергия, от поканата се разбира, че ще бъде изпратена към заявилите вече интерес към проекта, както и към конструктора на проекта - \"отчитайки неговата бъдеща роля за бъдещата реализация на проекта\". Става дума за руската държавна компания \"Росатом\" и дъщерната й \"Атомекспортстрой\", която е производител на оборудването. В рамките на процедурата се дава възможност и за заявяване на интерес за придобиване на миноритарно участие в бъдещата проекта компания, както и/или за закупуване на електрическа енергия от бъдещата електроцентрала. Целта на поканата е да предостави определена информация на страните, които желаят да заявят участие в процедурата. Официално: търси се кой да строи \"Белене\" за до 10 млрд. евро", "date": "2019.05.22", "title": "След близо 40 години: търсим инвеститор за АЕЦ \"Белене\""}
{"url": "https://clubz.bg/83257-mej_veche_predlaga_i_vtori_referendum", "text": "Британската министър-председателка Тереза Мей обяви снощи серия от компромиси, в това число възможност за организиране на втори референдум и временно оставане в митнически съюз с ЕС, в опит да събере подкрепа в парламента за плана си за Брекзит, съобщи Франс прес, цитирана от БТА. Това е \"последна възможност да се намери начин\" да се отговори на вота на британците, 52 процента от които гласуваха страната им да излезе от ЕС, добави пред журналисти Мей. Депутатите отхвърлиха три пъти споразумението за Брекзит, сключено през ноември от министър-председателката и Брюксел, което я принуди два пъти да отложи датата за напускането на ЕС. Това принуди правителството да организира и избори за Европейски парламент, които ще се състоят в четвъртък, тъй като първоначалният план бе страната да напусне блока на 29 март, но сега Брекзитът е насрочен най-късно за 31 октомври. Ако депутатите одобрят законопроекта, който ще им бъде представен в началото на юни, Мей планира да организира парламентарно гласуване за произвеждането на втори референдум за Брекзит, както и за временно оставане на Обединеното кралство в митнически съюз с ЕС. Консервативната лидерка заяви, че правата на работниците и защитата на околната среда ще бъдат гарантирани, за каквото настояваше лейбъристката опозиция. Ако депутатите гласуват за организиране на втори референдум, той ще се състои преди споразумението за излизане от ЕС да бъде ратифицирано, уточни Мей. Ако одобрят законопроекта и отхвърлят идеята за втори референдум, Обединеното кралство може да напусне ЕС в края на юли. Мей направи това изявление четири дни след провала на преговорите с лейбъристите с Мей за намиране на изход от задънената улица с Брекзит.  Лидерът на Лейбъристката партия Джереми Корбин обаче каза, че неговата формация няма да подкрепи плана на Мей. Думите му бяха по повод новите предложения на Мей, свързани с „Брекзит“. Схинас не отговори на въпроса дали ЕК и Лондон са разговаряли по възможностите за промяна на политическата декларация към споразумението за „Брекзит“. Но припомни, че досега Брюксел неведнъж е изтъквал, че самото споразумение не подлежи на предоговаряне, но е открита за промени на рамката за бъдещите отношения, очертана в изявлението. От името на ЕК Схинас отказа поканата на британски журналисти да даде препоръка на жителите на Обединеното кралство за кого да гласуват в насрочените за утре в страната избори за евродепутати. Според него Комисията няма партийни и политически виждания или предпочитания. Великобритания не бива да изнася политическата си криза в Европа, заяви днес Натали Лоазо, ръководителка на предизборната кампания на партията \"Република, напред!\" на френският президент Еманюел Макрон, предаде Ройтерс, цитирана от БТА. Лоазо подчерта, че е работа на Великобритания да реши дали иска да продължи с Брекзит или да организира нов референдум. Новото предложение на британския премиер Тереза Мей за Брекзит бе посрещнато скептично от водещи германски политици, предаде ДПА. Според Рьотген вотът в Камарата на общините е трябвало да бъде обвързан директно с втори референдум за Брекзит. \"Това щеше да е нещо ново\", изтъкна той. С вчерашното си предложение, имащо за цел спасяването на сделката й за Брекзит, премиерът Тереза Мей склони глава пред опонентите си, пише  . То съдържа всичко, което иска (но което най-вероятно ще отхвърли при гласуване) Лейбъристката партия: временно оставане в митническия съюз, гарантиране на защитата на околната среда и правата на работниците. За да бъде предложението още по-приятно, в него бе включена и възможността за парламентарно гласуване дали да бъде проведен втори референдум за Брекзит. Утре е денят на европейските избори и ако някои поддръжници на Консервативната партия все още се колебаеха дали да гласуват за Партията на Брекзит, Мей разсея съмненията им, изтъква консервативният всекидневник. Предложението на Тереза Мей британският парламент да гласува дали да има втори референдум за Брекзит е капан, пише Шон О'Грейди в либералния  . Предложението за нов парламентарен вот по този въпрос звучи като фантастика. То всъщност е поредният опит на Мей да осуети взимането на окончателно решение за Брекзит. В момента в парламента няма достатъчна подкрепа за втори референдум и подобно предложение вероятно ще бъде отхвърлено, а Мей знае това, отбелязва О'Грейди. Вчерашното предложение на Тереза Мей за Брекзит не бе нито \"ново\", нито дръзко. То ще се превърне в поредния й провал, пише експертът Том Кибаси за лявоцентристкия  . Като се тръгне от митническия съюз и се стигна до правата на работещите, не се наблюдава никаква промяна, т.е. не се очаква предложението на премиера да спечели подкрепата на депутатите. Най-забележителното в предложението бе обявената възможност за парламентарно гласуване за втори референдум за Брекзит, посочва Кибаси. Във вчерашната си реч Мей каза на депутатите, че ще имат \"последния си шанс\" да реализират Брекзит при гласуването (на сделката й в парламента) в началото на следващия месец. По-точно обаче ще е да кажем, че това ще е последният шанс за Тереза Мей, която сигнализира, че ще се оттегли от премиерския пост, ако споразумението й за Брекзит бъде отхвърлено от парламента за четвърти път, пише американският всекидневник  . Новото предложение на Тереза Мей за Брекзит като че ли има за цел да спечели за премиера подкрепата на опозиционната Лейбъристка партия. Сближавайки донякъде позицията си с тази на лейбъристите, Мей рискува обаче да загуби поддръжници сред консерваторите, пише  . Въпреки провала на продължилите шест седмици преговори с лидера на лейбъристите Джереми Корбин, (с новото си предложение) Мей се надява да спечели подкрепата на част от депутатите от Лейбъристката партия, отбелязва френският дясноцентристки всекидневник  , цитиран от БТА.", "date": "2019.05.22", "title": "Мей вече предлага и втори референдум..."}
{"url": "https://clubz.bg/83246-volejbolistkite_zapochnaha_sys_zaguba_v_ligata_na_naciite", "text": "Националният отбор на България по волейбол за жени загуби първия си в историята мач в турнира Лига на нациите. В Русе тимът на треньора Иван Петков отстъпи с 1:3 (23:25, 25:21, 19:25, 23:25) пред Япония. Нашият отбор пропусна да вкара мача в тайбрек, освен това можеше да го спечели и в четири гейма - и в първата, и в четвъртата част имаше преднина, която пропиля. Особено фрапантно бе развитието на последната част, в която българките водеха с 12:5, но позволиха изравняване при 20:20. След това състезателките на Петков отговориха с три последователни точки, за да поведат с 23:20, но допуснаха Япония да реализира пет последователни и да взема срещата още при първия си мачбол. За България най-резултатна бе Гергана Димитрова с 18 точки, а Мира Тодорова приключи с 14 т. За Япония Юки Иши реализира 19 точки, докато с 16 завърши Миуако Осанай. В другия двубой, игран отново в Русе, САЩ победи Белгия с 3:0 (25:23, 25:8, 25:22). Днес са вторите двубои от турнира. От 17:00 в \"Монбат Арена\" е мачът между САЩ и Япония, а от 20:30 България играе с Белгия.", "date": "2019.05.22", "title": "Волейболистките започнаха със загуба в Лигата на нациите"}
{"url": "https://clubz.bg/83255-shefyt_na_federaciqta_po_badminton_otgovori_na_sestri_stoevi", "text": "Състезателките по бадминтон Габриела и Стефани Стоеви са получили финансиране от федерацията за над 100 хиляди леда за миналата година, обяви шефът на организацията Володя Златев по Нова телевизия. Сестри Стоеви не искат повече да играят за България Той беше в студиото заедно с двете сестри и техния треньор Михаил Попов. Вчера Стоеви заявиха във Фейсбук, че повече няма да се състезават за България, тъй като са недоволни от отношението на БФ по бадминтон, от финансирането и т.н.  По-късно реагира и министърът на спорта Красен Кралев, който заяви, че е разпоредил проверка. Той обясни, че опитал да убеди състезателките да продължат подготовката си под родния флаг, но те твърдо отказали. В сутрешния блок на Нова не се разбра каква е истината. Стоеви повториха тезата си, а Златев контрира, че никога не е имал лошо отношение към тях и посочи конкретни числа  как са финансирани. Спортистките потвърдиха, че техен адвокат е алармирал прокуратурата за финансови злоупотреби на организацията. Треньорът им Михаил Попов също атакува словесно федерацията:", "date": "2019.05.22", "title": "Шефът на федерацията по бадминтон отговори на сестри Стоеви"}
{"url": "https://clubz.bg/83237-losh_no_prav_prav_no_losh", "text": "Комунизмът ни научи на различни лоши неща. Едно от тях е да смятаме, че когато някой е “добър”, той във всичко е прав. И обратно, че когато някой е “лош”, той във всичко е крив. Когато комунизмът си отиде (несъвсем, несъвсем) и влязохме в Европа, забелязах, че много хора и там мислят така, макар да бяха гледали комунизъм само на кино. Виктор Орбан е \"лош\", следователно той във всичко и за всичко е крив. Животът обаче не потвържава този подреден начин на мислене. За действие няма да говоря, защото в Европа то се случва рядко в сравнение с мисленето и говоренето. Че е лош Орбан, лош е. Първо пенсионираше съдии, после ограничи независимостта на централната банка, сетне подчини медиите, взе да затваря университети, да преследва неправителствени организации, да води открито антисемитска кампания срещу Джордж Сорос и открито фалшива срещу всичко, което наричаме със събирателното “Брюксел”. Всичко това е лошо, да. Обаче за мигрантите Орбан се оказа прав. От 2015 г. насам Европа тихо се пренастрои по този въпрос, изтиквайки на заден план преразпределението на миграционните тежести и издигайки като приоритети охраната на външните граници и външната политика и политиката за развитие, които да ограничат коренните причини за незаконната миграция в източниците й. Орбан е прав за бежанците. Борисов да го подкрепи Естествено никой, с изключение на шепа десноконсервативни и крайнодесни лидери, не призна, че Европа на практика тихомълком е послушала Орбан. По-точно, че се е видяла принудена да го послуша най-вече заради недоволството и страховете на хората. Никой не каза и че ако Европа навреме, преди Орбан, беше послушала не кабинетните хуманисти, а именно недоволството и страховете на избирателите си, нито Орбан, нито Матео Салвини, нито Марин льо Пен сега щяха да бъдат най-популярните лидери в страните си, а може би ЕС нямаше да си блъска главата с \"Брекзит\". Реагирайки неадекватно на миграционната криза, ЕС поднесе на сребърна тепсия висок рейтинг на националисти, евроскептици, еврофоби, ксенофоби, ислямофоби, расисти и всякакви популисти. Тя им позволи безплатно и безпрепятствено да се закичат с кауза, която винаги печели – здравия разум. Коренните причини за днешната миграция са в колониалния период. Тя е негово далечно и закономерно ехо. Едно мисли човек за Франция в Париж и съвсем друго, ако отиде  във френска Западна Африка. Едно мисли човек за Белгия в Брюксел и съвсем друго в днешна Демократична република Конго (бившето белгийско Конго). Това са земи с провалени държави, кървави режими, тероризъм, крайна мизерия, смъртоносни епидемии, непрекъснати репресии и насилие. И бившите колониални метрополии имат преки отговорности за всичко това, независимо дали го признават или не. Съвсем естествено е населението на тези земи, подложено на постоянно и жестоко страдание, да иска да ги напусне. И европейско е да помогнеш на страдащите, които бягат, за да спасят живота си. Само че защо сметката от колониалното наследство на едни да бъде поделяна от всички? Включително от тези, които никога и никъде не са имали колонии. Идеята, че Източна и Централна Европа трябва да проявят такава солидарност срещу солидарността на безвъзмездното европейско финансиране, изглежда, меко казано, странна. Ако състраданието към тези \"изгнаници клети\" ти идва от сърцето, ще отвориш дома си за тях и без нарочни квоти и механизми, и без Брюксел. Ако обаче Брюксел измисля механизъм за принудителна солидарност, съпротивата е в кърпа вързана. Така и стана. Предложеният през 2016 година механизъм за задължително преразпределяне на нелегални мигранти не мина и няма да мине поне до края на мандата на сегашните европейски институции. Двете времени схеми за преразпределяне на 160 000 нелегално влезли в Гърция и Италия са пълен провал, който само сегашната Европейска комисия нарича \"успех\". Пиша всичко това заради днешния   на Съвета на Европа за Унгария, който за пореден път жигосва Орбан. С ръка на сърцето трябва да признаем, че същото в охраната на външните граници и в третирането на мигрантите, за което го критикуват, отдавна го правят тихомълком и други държави членки на ЕС, включително и България – без обаче да правят от това център на дневния си ред, без политически и пропаганден шум, без изборни дивиденти. И България, и Гърция имат като унгарската ограда. И Германия направи крайгранични зони, където изолира нелегално влезлите в пределите й. По какво т. нар. горещи точки, т.е. приемни центрове за нелегални мигранти на гръцките острови и в Южна Италия се отличават от унгарските крайгранични зони? На практика – по нищо. Шенгенското законодателство позволява всяка страна от зоната за свободно пътуване да възстановява контрола по вътрешните за нея граници при застрашаващи сигурността й развития и ред държави се възползваха от това си право. Така че да “биеш” Орбан може да изглежда лесно, но не е достойно. Това, че за много неща действително е “лош”, не означава, че за нищо не е прав. Време е да забележим, че идеологизираното по болшевишки третиране на популистите досега ги прави само по-силни. Мейнстрийм партиите им острят зъбите, вместо да ги извадят.", "date": "2019.05.22", "title": "Лош, но прав. Прав, но лош"}
{"url": "https://clubz.bg/83247-ico_hazarta_neshto_apni_be_dea_maamu_video_tekst", "text": "След успеха... Какъв ти успех?! След зашеметяващото изстрелване на \"Браво\", Ицо Хазарта пуска нов сингъл от албума си \"НЕправилен рап\". За мене тия само 'абят кислорода!... Ицо Хазарта с нова песен (ВИДЕО) Лидерът на \"Ъпсурт\" този път работи с музика и аранжимент на MaxxSeed. Припомняме, че \"Браво\" беше на верния му съратник Бат' Венци, което засилва слуховете - макар и непотвърдени - че Буч вече не е част от рап триото. Бързорекият Христо Петров този път откровено се забавлява, а темата е за затлъстяването. Тексът е 100 % \"класика\" и едва ли има нужда от коментар...  Абе, дупета-карам на трета, а намерете ми неква нормална диета, тука до неколко дена треа да бъда първа ракета... В смисъл? Моля ви, поработете вместо мене, че аз на морето нема да мога да стана веднага барета, ма треа колата поне да моо се кара  \n\tна пета... Мани, на тоя етап не моо излети самолета, трета стюардеса ми вика - понамалете капацитета! Елементарно - нема парички, нема реклами, нема турнета, нема да зема награда ни от жена ми, ни от \"Планета\". Кво да ям? Никви прасета, телета, филета, кюфтета, спираме тия питиета, мани ги тия мезета, караме само на 2% мляко, боб в гърнета, плод и зеленчук и две кафета - друга диета в момента не моа се сета... Е, хубава работа! Спираме ядене, пиене, секс, ама от стрес нема ли да ми падне имунитета?.. Аз не мога като тебе само по кафета и да дъвча наргилета, ше те е*а у пубертета - аре бегай,че свърши куплета!   Припев:   Най-вероятно на некъв етап нема така да умирам от глад, е кво да направа - мани майтапа, ти си роден в тенджера, брат! Тялото яло и пило, и спало и като цяло само седяло, едно огледало го изненадало и се оказало надебеляло. Старата песен - бара е тесен, пак съм трезвен и съм бесен - как ядете само салати, майка ви де*а, илюминати! Двеста коремни преси, телефона звъни - кажи бе, тати? Мед ми капе на сърцето - въглехидрати... В интернет всичките сте академици, парамедици, нема ли пици - аре мекици, ама не може - еми, ходи си! Тука па неква кака ми вика: нема ти дое акъла в главата... Е нема да дое, ма моо да да доа да ти запълна вдлъбнатината! Моля, веднага кажете - за мене кой модел витамин? Оня в магазина ми вика: пийни L-карнитин! Ама дебел ли ме нарече тоя смел господин - пак добре, че не реве, че не е зел вазелин...      Разказвам сига кулинарна история за мъжа и храната - тва е мойта тиория... Фитнеслаборатория в мойта стая, ето - калория пак изгаря, докато котето галя с царевичак - сега ша ва запаля! Айде пак на доктор - 120 лева, ама ми даде рецепта! Погледнах я - абе, тия за мене са неква секта: Въздух и вода на пара, въображаема цигара, ветър и мъгла на скара - кво да праа в таа държава? Спора с треньори, говора с мои доверени паникьори, всеки втори вика: сори, муци - зеленчуци! Тая фраза ме смаза, казах ти - мраза праза! И заради тия тъпотии обикновено ям за двама. Хората по два екземпляра отиват към бара, а аз седа и гледам тъпо кантара... Колко бързо преработвате храната - дай една пържола и си земи киноата!  ", "date": "2019.05.22", "title": "Ицо Хазарта: Нещо 'апни, бе, де*а мааму! (ВИДЕО, ТЕКСТ)"}
{"url": "https://clubz.bg/83249-zastrahovatel_plati_po_10_lv_na_jertvite_ot_svoge_i_gi_obvini_che_shantajirat", "text": "В грозна препирня по бТВ се превърна днес фактът, че \"Бул инс\" - застрахователят на автобуса, в който загинаха 20 души и други бяха ранени край Своге,  Осем месеца след Своге: прокуратурата обвини шефове от Пътната агенция и от \"Трейс\" След жалба Комисията по финансов надзор е постановила застрахователят да плати по 50 000 лв. - това казаха адвокатът и председател на Българската асоциация на пострадалите при катастрофи Владимир Тодоров и двама представители - роднини на починали. Според Тодоров сумата по въпросната застраховка \"Злополука на пътниците\" е фиксирана по закон - именно 50 000 лв. Следствен експеримент затваря пътя Своге-Нови Искър Според Стоян Проданов - изпълнителен директор на компанията, На това основание не се дължи изплащане на обезщетение по застраховката \"Злополука на пътниците\". Той изтъква пропуски в документацията и твърди, че КФН, чийто акт ще обжалват, е  Затова избрали символичната сума от 10 лв. На ръба на законовия срок - от 6 месеца - те излезли със становище, че са нарушени транспортни правила, които днес той посочи в ефир: например Така практически застрахователят обвинява загиналите, че са пратили менте списък за обезщетения след трагедията. А Владимир Тодоров отбеляза, че няма как списъкът да е \"с кръвта по него\", както искали застрахователите, защото оригиналният е останал в автобуса, който в дерето се е въртял \"като центрофуга\". Шефът на пътната агенция: Не сме проспали казуса \"Своге\" Тодоров отбеляза още, че това може да бъде само административно нарушение на транспортните правила, но не може да има отношение към обезщетението и попита: ако шефът на \"Бул инс\" се вози в такси и то катастрофира, това, че примерно \"таксиджията\" не си е платил патента, води ли до това той да не получи обезщетение? На това Владимир Тодоров отвърна, че фирмата опитва да изкара, Цитирайки нормативната база, шефът на \"Бул инс\" на няколко пъти заяви, че всичко се решава от съда, а Тодоров контрира, че именно това им е целта - делата да продължат с години и обезщетението да се бави. На което застрахователят рече: Ради Манолова - роднина на починала, която също беше в студиото, буквално ахна как е възможно при създалата се ситуация спрямо тях да се използва понятието \"натиск и шантаж\". Стоян Проданов защити тезата, че адвокатът и няколко от пострадалите са ги посетили преди време и това именно представлявало шантаж, както и подложи под съмнение пълномощното на адвоката да представлява роднините на загиналите. Вчера БНР съобщи, че КФН е взела надзорни мерки срещу дружеството \"Бул Инс\", което трябва да изплати по 50 хил. лева на близките на всеки пътник. В комисията са постъпили шест жалби от близките на седем души, пътували миналия август в автобуса, който катастрофира край Своге. Според комисията е имало пълен списък с пътниците, което дава основание на наследниците им да поискат обезщетение по застраховка \"Злополука с пътниците\". Именно това е текстът, заради който от застрахователната компания искат произнасяне от съда. Следствен експеримент затваря пътя Своге-Нови Искър Шефът на пътната агенция: Не сме проспали казуса \"Своге\"", "date": "2019.05.22", "title": "Застраховател плати по 10 лв. на жертвите от Своге и ги обвини, че шантажират"}
{"url": "https://clubz.bg/83227-kyde_koga_i_kakvo_na_24_maj", "text": "В един от най-светлите празници, Деня на българската просвета и култура, мнозина софиянци ще излязат пред Националната библиотека, за да пеят заедно с децата си „Върви, народе възродени…“. На 24 май столицата предлага редица събития - няма да успеете да посетите всички тях - и за да изберете, събрахме някои от най-интересните. Празниците започват няколко дни по-рано. На 22 май от 19 ч. в Централното фоайе на Ректората е ще бъде открита втората изложба „Нова българска типография“. Други две експозиции вече текат – на 16 май бе открита „Извън контурите“, представяща авторски корици на книги, изработени от Стоян Атанасов. Може да се разгледа в салона на БНП Париба на бул. „Цар Освободител“. На 22 май под купола на Ларгото ще бъдат раздадени и наградите за култура „Златно перо“ - сред отличените ще бъдат Софийската филхармония по повод 90-годишнината от основаването ѝ, БНТ за 60-годишнината на медията, писателката Здравка Евтимова, певецът Васил Найденов, актьорът Владимир Пенев, примабалерината Красимира Колдамова, драматуржката Здрава Каменова, пианистката Пламена Мангова, цигуларката Мила Георгиева… Фотографска изложба ни връща в първите години след промените - снимките на Иван Бакалов в експозицията „Големите надежди. 30 години по-късно“ и могат да бъдат разгледани в Музея за история на София, който предлага и изложбата „Стопан - Съвременна Художествена Подвързия в Две Колекции“. В музея могат да се видят лимитирани колекции от ръчно изработени тефтери, орнаментирани с позлата и обковани с апликации от сребро, в съчетание със скъпоценни и полускъпоценни камъни. В „Книжен център Славейков“ ще може да се докоснете до „Стоте най-красиво илюстрирани приказки“ и да си припомните класики като „Снежната кралица“, „Алиса“, „Книга за джунглата“… Междувременно Театър „Българска армия“ ще проведе отново кампанията „Дари книга – ела на театър“. Срещу всяка дарена книга зрители ще получат талон за 50% отстъпка от билета си за постановките на театъра за май и юни. При дарение на три или повече книги, може да поискате втори талон. Томовете ще отидат при хора в неравностойно положение, част от тях ще бъдат доставени на специализирания детски комплекс на УМБАЛСМ „Пирогов”. , пролетно издание – 10 ч., „Маймунарника“ в Борисовата градина Фестивалът ще се продължи до 26 май. ***  – 11 ч., пред Народната библиотека *** , свободно споделяне на дрехи и вещи – 12 ч., Езерото с лилиите, Борисова градина *** , годишен концерт на Детския филхармоничен хор с диригент Славил Димитров – 12 ч., зала „България“ ***  – 13 ч., пред „читАлнЯта“, Градска градина *** , опера от Любомир Пипков – 16 ч., Софийска опера и балет ***  – 17 ч., Лятна сцена на НДК С участието на Софийски духов оркестър с диригент Васил Делиев, Джаз формация „София“ с Яна Чакалска, Нели Рангелова, Биг Бендът към Национално музикално училище „Любомир Пипков“, вокална група „Радиодеца“ към БНР, Оркестър за народна музика на БНР с диригент Димитър Христов. *** , представяне на сборника с разкази „Ситуация след ситуация“ – 19 ч., „Concept 166“ ***  – 19 ч., зала „България“ Ще звучи „Песен“ из „Българска сюита“ на Панчо Владигеров и „Симфония № 5“ на Чайковски. Диригент на концерта е Любомир Денев-син. *** , прожекция на документалния филма на Боя Харизанова за Георги Марков  – 19,30 ч., Дом на киното *** , разкази на Мария Касимова-Моасе – 19,30 ч., „The Art Foundation“ *** , авторски моноспектакъл на Ованес Торосян – 19,30 ч., Национален студентски дом *** , прожекция на документалния филм на Борислав Колев за българския рок – 20 ч., кино „Одеон“ *** , церемония по връчване на наградите на фондация „Академия Аскеер“ – 20,40 ч., Театър „Българска армия“", "date": "2019.05.22", "title": "Къде, кога и какво на 24 май"}
{"url": "https://clubz.bg/83244-merkel_makron_i_putin_obsydiha_ukrajna", "text": "Руският президент Владимир Путин обсъди вчера в телефонен разговор с германския канцлер Ангела Меркел и френския президент Еманюел Макрон темата за конфликта в Източна Украйна, съобщи Кремъл, цитиран от Ройтерс. \n\tРуското президентство посочи, че във фокуса на разговора донякъде е била и смяната на ръководството в Киев, след като миналия месец Володимир Зеленски беше избран за президент. \n\tГермания, Франция, Украйна и Русия водиха четиристранни преговори помежду си за уреждане на конфликта в Източна Украйна между правителствените сили и подкрепяните от Русия сепаратисти, в който от 2014 г. са загинали 13 000 души, отбелязва Ройтерс. \n\tСлед телефонния разговор на лидерите Елисейският дворец разпространи комюнике, в което се изразява готовност Франция и Германия да предприемат необходимите усилия за осъществяване на Минските споразумения, предаде ТАСС. \n\tГерманското канцлерство съобщи, че е била обсъдена и ситуацията около Иран, предаде Асошиейтед прес. \n\tСпоред изявление на кабинета на Меркел тримата лидери са \"изтъкнали необходимостта Иран да бъде убеден да остане в ядреното споразумение, което те се споразумяха да запазят\". \n\tКремъл допълни, че тримата лидери са обсъдили и ситуацията в Сирия, съобщи БТА. ", "date": "2019.05.22", "title": "Меркел, Макрон и Путин обсъдиха Украйна"}
{"url": "https://clubz.bg/83245-sasht_siriq_gotvi_ataka_s_hlor", "text": "САЩ виждат признаци, че сирийското правителство може да използва химическо оръжие, включително предполагаема атака с хлор в неделя в Северозападна Сирия. Това заяви вчера американският Държавен департамент, цитиран от Ройтерс. Руската армия съобщи, че екстремисти в Северозападна Сирия са предприели атака срещу сирийските правителствени сили, предаде Асошиейтед прес. Ген.-майор Виктор Купчишин, ръководител на руския Център за помирение в Сирия, каза, че свързаните с Ал Каида екстремисти са започнали офанзивата вчера в провинция Идлиб, и допълни, че в нея участват и танкове. \n\tРуският военен представител посочи, че сирийската армия оказва отпор. \n\tКупчишин добави, че пленени от сирийската армия екстремисти са съобщили за план за организиране на фалшива химическа атака в градовете Саракиб и Джарджаназ и за обвиняване на правителствените сили за нея. Той заяви, че екстремистите са сформирали специално \"Химическо крило\", за да произвеждат и трупат запаси от отровни вещества. \n\tАктивисти и организацията Сирийски център за наблюдение на човешките права съобщиха, че в северните околности на град Хама в Централна Сирия също е предприета офанзива срещу правителствените сили, а целта й е бунтовниците да си върнат загубените по-рано през този месец територии в района, предаде БТА. ", "date": "2019.05.22", "title": "САЩ: Сирия готви атака с хлор"}
{"url": "https://clubz.bg/83232-di_velt_koj_katapultira_shtrahe", "text": "Начинът, по който Хайнц-Кристиан Щрахе беше катапултиран от поста си на вицеканцлер, му позволява да твърди, че е подал оставка, тъй като му бил заложен капан. А не защото като популист ненавижда демокрацията. Това  Когато австрийският вицеканцлер крои груби антидемократични сценарии и то пред хора, за които твърди, че не познава, то тогава оставката му е най-мекото последствие. В духа на австрйските републикански ценности на Хайнц-Кристиан Щрахе не бива да му се размине. Самоинсценирането му като жертва не променя нищо по ключовия въпрос – той не само е непригоден за поста на вицеканцлер, а представлява и опасност за страната. Независимо от това начинът, по който се стигна до оставката на Щрахе, повдига и въпроси. Те са от политическо и медийно-етично естество. Щрахе и бил сниман без да го знае – класическа клопка. Според жаргона на руските тайни служби става въпрос за компромат. Руснаците усъвършенстваха тактиката да скалъпват съсипващи истории за враговете си и когато настъпи моментът, да ги извадят от чекмеджето. Въпросното видео с Щрахе беше таено в продължение на две години, преди “Шпигел” и “Зюддойче цайтунг” да го получат непосредствено преди евровота. Заради публикуването двете издания загърбиха конкуренцията си. Решиха да са заедно по пътя към по-висшата цел. Този, който е заложил капана на Щрахе, е инвестирал твърде много. На неизвестните активисти им е било нужно време да спечелят доверието на политика от Партията на свободата Йохан Гуденус (също “герой” от видеото – б. р.), за да могат в крайна сметка да се срещнат със Щрахе. Преди това са съчинявали легенди, наели са вила в Ибиса, предоставили са наблюдателна техника. Всичко това струва пари, време и усилия. При акцията не е извършено само един вид разследване, а преди всичко инсценировка. Който и да стои зад всичко това, не може да се оправдае, че е влязъл в ролята на журналист, който случайно (или съзнателно) е присъствал в момент, когато Щрахе излага антидемократичните си планове. По-скоро ситуацията е била създадена с цел Щрахе да бъде опозорен. Германският сатирик Ян Бьомерман (съден от Ердоган за пиперливия му език по адрес на турския президент – б. р.) отдавна е гледал компрометиращото видеото и многократно е намеквал за него. Става дума за вмятания от човек, който гледа на себе си като на дърпащ конците. Ден преди публикуването на видеото той изрече: «Възможно е утре Австрия да бъде обхваната от пожар. Не се изненадвайте.» Отдавна са били информирани и хора на изкуството, активисти от «Центъра за политическа красота». Все още не е ясно каква роля са играли Бьомерман и въпросните активисти. Целта оправдава ли средствата? Във всички случаи начинът, по който Щрахе беше катапултиран от поста си (на вицеканцлер – б. р.) му позволява да твърди, че е подал оставка, тъй като му е бил заложен капан. Не защото е презиращ демокрацията популист, който планира да ликвидира медийното многообразие. Това ще му се удава, докато на бял свят излязат повече детайли относно снимането на видеото. По този въпрос работят редакции от няколко държави. Случаят още не е приключил.", "date": "2019.05.22", "title": "\"Ди Велт\": Кой катапултира Щрахе"}
{"url": "https://clubz.bg/83258-poskypvane_i_korupciq_trevojat_horata_v_krim", "text": "Поскъпването в Крим, корупцията, нашествието на ръководни кадри, натрапени \"отгоре\" и спадът в жизнения стандарт тревожат жителите на полуострова, анексиран през 2014 г. от Русия. Това сочи анализ на Владимир Мукомел от Института по социология към Руската академия на науките, извадки от който помества \"Ведомости\", цитиран от Би Би Си. \n\tДанните показват, че от руската анексия са спечелили главно пенсионерите, заетите в бюджетни сектор и държавните служители, чиито доходи съществено са нараснали. Но положението на трудещите се в други сфери по-скоро се е влошило. Цените в Крим и Севастопол - двата нови субекта на Руската федерация, са нараствали по-бързо от средното за страната, изпреварвайки растежа на заплатите и доходите изобщо. \n\tХората се дразнят от това, че държавните чиновници разширяват сферите, които контролират, и влияят на бизнеса. Според кримчани, докато полуостровът е бил в Украйна, държавата не е упражнявала такъв натиск. \n\tСъщевременно корупция души дребния бизнес в региона. Анкетиран местен жител заявява: Руската бюрокрация според кримчани повече се заяжда и изисква цял куп ненужни документи. Недоволство буди и напливът на чиновници отвън, които пречат на местния бизнес. 5 г. след анексията на Крим: ЕС не я признава и я осъжда Оптимизмът на местните спада и заради трудностите, свързани например с дейността на банките и мобилните връзки. Младежите от Крим са принудени да се преориентират от украински към руски висши учебни заведения, а руските стипендии са по-малки от украинските. \n\tНадеждите, свързани с новопостроения Керченски мост, не са осъществени напълно. Засега транспортната достъпност на полуострова не е повишила трудовата мобилност и не е намалила цените, констатира Мукомол. \n\tОт май 2018 г., когато бе открит мостът, до април 2019 г. потребителските цени в региона са нараснали с 6 на сто (срещу 1 процент през предходната година), а храните по-специално са поскъпнали с 8 процента (при спад с 1 на сто през предходната година). При това положение позитивните очаквания на кримчани сериозно отслабват, сред тях расте желание за промени, отбелязва Мукомол, съобщава БТА.", "date": "2019.05.22", "title": "Поскъпване и корупция тревожат хората в Крим"}
{"url": "https://clubz.bg/83254-prokuraturata_pogva_partijnite_subsidii", "text": "Главният прокурор Сотир Цацаров е разпоредил проверка за партийните субсидии, съобщиха днес от държавното обвинение.  Върховната административна прокуратура трябва да извърши проверка по реда на надзора за законност дали държавната субсидия за политическите формации през 2018 г. е била определена и изплатена при стриктно спазване на разпоредбите на Закона за политическите партии (ЗПП) и дали е налице неправилно определяне и изплащане на суми в размер, по-висок от този по закон. Както Клуб Z писа, в предаването \"Шоуто на Слави\" по бТВ от 20 май бе оповестена информация за нарушения на закона при определяне на партийната субсидия за миналата година. От шоуто се позоваха на данни, получени след допитване от Министерство на финансите (МФ). Слави Трифонов обвинява партиите, взели 6 млн. лв. повече По закон общата субсидия е трябвало дса бъде 32 128 844 лв., но вместо това е била предоставена (предвидена в бюджета и реално изплатена) субсидия от 38 684 384 лв. т. е. с 6 519 540 лв. повече. Твърди се, че в резултат на тези нарушения, \"цената\" на действително получен глас, като размер на партийната субсидия,  Съобразно Закона за политическите партии, държавна субсидия се отпуска ежегодно от централния бюджет на политическите партии и коалиции, които са регистрирани в ЦИК за участие в избори, участвали са в последните парламентарни избори и имат избрани народни представители - т.е. преминали са бариерата от 4 на сто за влизане в Народното събрание. Право на субсидия имат и партиите, които не са представени в Народното събрание, но са получили не по-малко 1% от действителните гласове на последните парламентарни избори. За партийните субсидии: \"БСП го направи\" и да се разследва финансовият министър Общата сума, предвидена в бюджета, се разпределя пропорционално на броя на получените действителни гласове от всяка партия или коалиция. Сумата за един получен глас се определя със закона за държавния бюджет, а начинът на предоставяне на средствата за субсидиране се определя от министъра на финансите, припомнят от прокуратурата. Оказва се, че към реалните гласове за всяка партия се добавят и гласовете за партиите, които са под границата от 1%, плюс гласовете за независимите кандидати за депутати, плюс всички, гласували с новата опция \"Не подкрепям никого\". От \"Шоуто на Слави\" посочват, че от ЦИК са добавили и \"71 гласа\" към всички тези гласове. Малко по-късно финансовият министър Владислав Горанов коментира, че разминаването в левовата равностойност на един глас идвало от \"несъвършенство в законодателството\".  Според него това може да се поправи единствено чрез поправка в закона. Че има нарушение на Закона за политическите партии бе категорична днес и Мая Манолова. Националният омбудсман каза на влизане в Министреството на правосъдието, където има среща заради Търговския регистър, че сметките са \"много простички\": партиите са получили субсидия и за независимите кандидати, за такива които не са преминали 1-процентната бариера и за гласовете    Тя нямала нужния инструментариум да въздейства, но призова, освен че тече проверка на прокуратурата, депутатите да упражнят правото си на парламентарен контрол и да разпитат члена на правителството, който е отпуснал субсидията - а именно финансовия министър Владислав Горанов. След което се съгласи, че депутатите така биха били в \"деликатна ситуация\" - защото единствено те могат да контролират правителството, но те са и получили въпроснитне пари. Манолова отказа да каже в прав текст дали Горанов е виновникът, като обяви, че това ще кажат компетентните органи. За партийните субсидии: \"БСП го направи\" и да се разследва финансовият министър", "date": "2019.05.22", "title": "Прокуратурата погва партийните субсидии"}
{"url": "https://clubz.bg/83252-market_links_gerb_vodi_pred_bsp_s_2", "text": "ГЕРБ има 2% преднина пред БСП и най-вероятно ще е победител на предстоящите в неделя европейски избори. Това сочат резултатите от изследване на социологическата агенция \"Маркет линкс\", представени пред бТВ. През този месец резултатите от социологическото проучване посочват обръщане на тенденциите. Според социолога Добромир Живков това се дължи на по-активната кампания на ГЕРБ и особено на Бойко Борисов. Той отбеляза, че за обръщането на резултата трябва да се има предвид мащаба на кампанията и медийното присъствие на ГЕРБ.   ВМРО е сигурна партия без партньорите си, посочи още Живков. Според \"Маркет Линкс\" избирателната активност ще е близка до тази на последните избори за европейски парламент или над 35%. Над три четвърти от българските граждани смятат, че в България няма добър и работещ механизъм за контрол на това как се изразходват средствата от еврофондовете. След скандалите \"Апартаментгейт\" и тези с къщите за гости 52% от българите са отговорили с \"не\" на въпроса \"Има ли контрол за изразходването на евросредствата?\"  Оценката за работата на българските евродепутати е ниска, тя е малко над среден 3, обясни социологът.", "date": "2019.05.22", "title": "\"Маркет линкс\": ГЕРБ води пред БСП с 2%"}
{"url": "https://clubz.bg/83248-zapochva_stroejyt_za_gazovata_ni_vryzka_s_gyrciq", "text": "Изграждането на газовата връзка между България и Гърция най-после започва след няколко години на проекти, дебати и дори забавяне заради оспорване в КЗК. Първата копка правят днес, 22 май, на пътя преди ГКПП Маказа премиерите Бойко Борисов и Алексис Ципрас, предава БГНЕС. Възловата газова връзка ще свърже националните мрежи на двете страни. Тръбата - с дължина 182 километра, от българска страна ще достига до района на Стара Загора, а от гръцка - до Комотини. Годишно тръбопроводът ще пренася първоначално по 3 млрд. кубически метра газ от Гърция към България. Максималният капацитет се очаква да достигне до 5,5 млрд. Плановете са първите количества да тръгнат от следващата година. Прогнозната стойност за изграждането се оценява на 145 млн. евро без ДДС. Срокът на изпълнение е 18 месеца от реалния старт на изпълнението. За изграждането на връзката се заговори още след газовата криза през 2009 г., след като „Газпром” спря притока на газ и остави на сухо Европа заради дежурния финансов спор с Украйна. В първия кабинет на Бойко Борисов още тогава се заговори за търсене на алтернативни източници, различни от Русия. След години на дебати и търсене на варианти, в началото на 2015 г. Министерството на енергетиката разработи Пътна карта с разписан график на дейностите по проекта. Като проект от общ интерес за региона го обяви и Европейската комисия. Изграждането на газовата връзка трябваше да започне през 2018 г. в рамките на българското европредседателство. Редица жалби в КЗК обаче спънаха строителството. Абсурдното в случая е, че жалбите по търговете са от фирми, които нямат нищо общо с енергетиката - едната е винарска, а другата - с недвижими имоти. Търгът беше спрян отново за месеци докато течеше разследването на антимонополния орган. Силен тласък на газовата връзка беше даден след поредица от срещи и подписани политически декларации, сред тях и между премиерите Борисов и Ципрас през юни 2018 г. И двамата не веднъж са заявявали, че изграждането ще осигури на Европа природен газ от допълнителни източници от Каспийския регион през Трансадриатическия газопровод, както и втечнен природен газ от Гърция. ", "date": "2019.05.22", "title": "Започва строежът за газовата ни връзка с Гърция"}
{"url": "https://clubz.bg/83250-ep_razsledva_faraj_skril_dareniq_za_polovin_milion_evro", "text": "Европарламентът ще започне разследване срещу британския евроскептик Найджъл Фараж, съобщи „Политико“. Твърди се, че той не е декларирал получени дарения в размер на 450 000 лири (512 000 евро). Председателят на ЕП Антонио Таяни поискал от петчленния Консултативен комитет, наблюдаващ кодекса на поведение на депутатите, дали Фараж го е нарушил. Фараж с два пъти повече гласове от Мей и Корбин взети заедно Фараж се зарече да спечели изборите. Засега само британските През миналата седмица британската тв програма \"Четвърти канал\" съобщи, че Фараж е получил финансово рамо за 450 000 лири от застрахователния магнат Арън Бенкс - съосновател на групата „Напусни ЕС“, водеща кампанията за „Брекзит“. Сред даренията били кола с шофьор, пътувания до САЩ и луксозна къща в богаташкия лондонски квартал \"Челси\". Говорител на Бенкс потвърдил за даренията и за тяхната цел пред Би Би Си. Той изтъкнал, че било въпрос на чест да се помогне на Фараж. Самият евроскептик заявил, че това е личен въпрос и че той не декларирал полученото пред Европарламента, защото му предстояло да напусне политиката и да започне нов живот в САЩ. Фараж се зарече да спечели изборите. Засега само британските", "date": "2019.05.22", "title": "ЕП разследва Фараж - скрил дарения за половин милион евро"}
{"url": "https://clubz.bg/83260-makron_vijda_barnie_kato_vyzmojen_sledvasht_predsedatel_na_ek", "text": "Президентът на Франция Еманюел Макрон очаква по-широк съюз между водещите политически сили в Европейския парламент след изборите за евродепутати тази седмица. Той заявява това в интервю за белгийския всекидневник \"Соар\", цитиран от БТА. По неговите думи е необходимо взаимодействие между социалистите и либералите, което да осигури бъдеще и напредък. Макрон отбелязва, че е необходима по-широка основа на мнозинството, което досега включваше социалистите и евродепутатите от Европейската народна партия (ЕНП). Френският президент изразява мнението, че неговият сънародник Мишел Барние, бивш еврокомисар и главен преговарящ от името на ЕС по въпроса с оттеглянето на Великобритания, следва да бъде разглеждан като възможен следващ председател на Европейската комисия. Барние досега открито не е заявявал подобно желание и не участва в процеса на \"водещи кандидати\" за председател на ЕК. В официалната надпревара кандидатът на ЕНП е Манфред Вебер. Меркел и Макрон са скарани кой да води новата Еврокомисия Макрон заявява подкрепа за белгийския премиер в оставка Шарл Мишел, на когото предрича бъдеще на европейската сцена. Според френския президент Мишел би имал основателни очаквания при разпределянето на водещите постове в ЕС след изборите. Холандският министър председател Рюте и либерал, а португалският му колега Коща е социалист. Мишел също е либерал. Той разтури коалицията си с националистите-републиканци от Новия фламандски алианс заради противоречия по миграционната политика и сега управлява служебно. В неделя белгийците ще гласуват едновременно в европейски и в парламентарни избори. ", "date": "2019.05.22", "title": "Макрон вижда Барние като възможен следващ председател на ЕК"}
{"url": "https://clubz.bg/83251-ninova_pri_zaguba_otgovornostta_e_na_vsichki_na_27_maj_shte_kaja_shte_ima_li_ostavka", "text": "Така лидерката на БСП Корнелия Нинова реагира на въпроси дали и как тя самата би поела политическа отговорност, ако левицата не спечели вота на 26 май. Председателката на социалистите бе в Нова тв тази сутрин заедно с водачката на листата за изборите Елена Йончева.  След като Националният съвет на партията пренареди сериозно кандидатите за евроизборите, предложени лично от нея, и дори вкара в него Сергей Станишев, Нинова обяви, че именно колективният партиен орган вече носи отговорността за резултата. И ни навлече критики в партията.  В списъка с въпроси присъстваха и обвиненията към лидерката на БСП, отправяни от представители на ГЕРБ към нея - за приватизация на \"Техноимпекс\" и имоти на фирмата, приписвани на нея. В отговор Нинова обяви, че има документи от заключенията на ДАНС, градската прокуратура, върховната прокуратура и финансова инспекция за сделката за „Техноимпекс”. На база на тези документи тя вече е завела съдебни дела. обясни лидерката на социалистите. И припомни, че вече е осъдила премиера Бойко Борисов на първа инстанция заради изречени от него неистини.  Нинова съобщи, че по-късно днес БСП ще изнесе сигнали и информация за  с цел да се повлияе на изхода от евровота в полза на ГЕРБ. Подробности обаче не сподели. Левицата ще сезира прокуратурата и европейските посланици, закани се още тя. Водачката на листата на левицата за вота на 26 май Елена Йончева също обяви, че ще води дела заради обвинения срещу нея, отрече за пореден път да има офшорни фирми и сметки, както и обвиненията на прокуратурата, свързани с \"пране на пари\" по линията на КТБ. Тя обаче хвърли и нов сюжет в темата за имотите на политиците и декларират ли се те. Социалистката предаде на водещите в Нова тв документи, според които лично Бойко Борисов не бил декларирал къща в Банкя в близост до родния му дом. Ставало дума за сделка за имот от 2009 г. и постройка от 138 кв. м, като обектът е бил предаден на Борисов като физическо лице, твърди Йончева.  Тя отново заговори и за къща на Борисов в Барселона, която се води на друг човек, но била на премиера и в нея живеела негова близка. Предстои да видим какъв ще е отговорът на премиера.  Нинова и Йончева повториха и основните послания от официалната предизборна кампания, както и позициите си за въвеждане на съдебен контрол над прокуратурата преди избора на нов главен прокурор наесен, искането за ревизия на закона за КПКОПНИ и състава на комисията, критиките си към социалната политика на управляващите.", "date": "2019.05.22", "title": "Нинова: При загуба отговорността е на всички, на 27 май ще кажа ще има ли оставка"}
