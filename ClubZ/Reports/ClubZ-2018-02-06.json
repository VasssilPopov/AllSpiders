{"url": "http://clubz.bg/63859-ryute_lyubezen_no_tvyrd_za_shengen_ima_oshte_rabota_da_svyrshite", "text": "Премиерът на Холандия Марк Рюте беше любезен, но твърд за присъединяването на България към Шенген: \"Покрепяме България да се присъедини към Шенген, но има още работа да свършите\".  Тази вечер Рюте се срещна с премиера Бойко Борисови и го увери, че вървим в правилната посока по пътя към Шенгенското пространство. В подобен дух беше и изказването на германския канцлер Ангела Меркел в София, която също не беше категорична за присъединяването ни към Шенген сега. Станишев: Можем да сме в Шенген до края на Председателството Влизането на България в Шенгенското пространство беше обявено като приоритет от вътрешния министър Цветан Цветанов още в първия кабинет на Борисов (2009-2013 г.). Холандският премиер не пропусна и темата за еврозоната, като отбеляза същото като за Шенген - още мъничко ни трябва. И отбеляза, че очаква сътрудничество с България по темата за единния вътрешен пазар. Над 14 млрд. лева са инвестициите на Холандия в България - имаме пълното доверие на холандския бизнес, заяви Борисов, който не пропусна да се похвали с ограничаването на контрабандата - \"те имат да ни догонват\". Какво спира България по пътя за Шенген и еврото? Борисов се надява, че парламентът на Холандия, който трябва да гласува за Шенген, ще бъде убеден, че на изток има държава, която пази добре границите на ЕС и създава сигурност в района.  Бавария срещу бърз прием на България в Шенген Какво спира България по пътя за Шенген и еврото? Бавария срещу бърз прием на България в Шенген", "date": "2018.02.06", "title": "Рюте любезен, но твърд за Шенген: Има още работа да свършите"}
{"url": "http://clubz.bg/63852-ep_otmeni_ogranicheniqta_za_onlajn_pazaruvane", "text": "Потребителите в Евросъюза ще могат да пазаруват онлайн на територията на блока, без достъпът им да бъде блокиран или да бъдат автоматично пренасочвани към друг сайт. Това предвиждат гласувани днес от Европейския парламент (ЕП) регулации за трансгранично онлайн пазаруване. Освен това търговците ще трябва да се отнасят еднакво с местните купувачи и клиентите от друга държава в ЕС, които да купуват стоки на едни и същи цени. Правителствата от ЕС се споразумяха да забранят геоблокирането Потребителите ще имат по-лесен достъп до продукти, резервации за хотели, коли под наем, продажба на билети за концерти или развлекателни паркове в останалите страни членки. Новите правила забраняват геоблокирането - купувачите ще могат да избират от кой сайт да купуват стоки или услуги, без достъпът им да бъде блокиран или да бъдат автоматично пренасочени към друг сайт поради националността им, мястото им на пребиваване или временно им местоположение. Защитеното с авторско право цифрово съдържание като електронни книги, музика или игри, които може да се изтеглят онлайн, засега няма да бъде обхванато от новите правила. Преговарящите от страна на ЕП обаче са добавили в законопроекта \"клауза за преразглеждане\", която изисква Европейската комисия да направи оценка в срок от две години след влизането в сила на регламента дали забраната за геоблокиране следва да бъде разширена, за да включи подобно съдържание, както и аудио-визуалните и транспортните услуги, които също са изключени от обхвата засега. Според проучване 63% от сайтовете не предоставят възможност на потребителите да пазаруват от друга държава в ЕС. Геоблокирането е най-разпространено при домакинските електроуреди (86%), а в сферата на услугите – при резервации онлайн в офлайн развлекателния сектор, като например билети за спортни събития (40%). Новите правила бяха приети с 557 гласа \"за\", срещу 89 \"против\" и 33 \"въздържал се\". Сега регаментът трябва да бъде приет от Съвета на Европейския съюз (ЕС). Новите правила ще бъдат приложими девет месеца след деня на публикуването му в Официалния вестник на ЕС, т.е. преди края на 2018 г.", "date": "2018.02.06", "title": "ЕП отмени ограниченията за онлайн пазаруване"}
{"url": "http://clubz.bg/63860-zashtitata_na_pirin_i_oshte_neshto_den_sedmi", "text": "Десетки протестиращи се събраха в района на Министерския съвет тази вечер за Гражданско неподчинение \"за\" Пирин и \"против\" корупцията. Заради визитата на холандския премиер Марк Рюте и срещата му с Бойко Борисов тази вечер на \"Дондуков\" 1 те не бяха допуснати до пл. \"Независимост\". Районът беше опасан от полицейски кордон. Това накара протестиращите да поемат към Народното събрание. Тази вечер в организацията на събитието се включиха и граждани, които смятат, че освен срещу решението на правителството за разширяване на ски зоната над Банско, е необходим по-твърд подход за смяна на управлението.  ", "date": "2018.02.06", "title": "Защитата на Пирин и още нещо. Ден седми"}
{"url": "http://clubz.bg/63853-socialist_fashistkite_lageri_bili_za_unishtojenie_komunisticheskite_po_razlichni", "text": "Пореден спор за изучаването на комунизма се проведе в ефира на бТВ между проф. Калин Янакиев и члена на Националния съвет на БСП Захари Захариев. Една от темите на дебата бе по какво си приличат комунизмът и фашизмът. Проф. Янакиев посочи, че и при единия, и другия режим е имало лагери. На което Захариев отговори: И допълни, че лагерите във фашистка Германия са били за масово унищожение, докато според лагерите по време на комунизма са били по-различни. За пореден път Захариев повтори, че БСП има документи, с които се заклеймяват най-лошите практики на комунизма, свързани в човешките права. От своя страна проф. Янакиев изтъкна, че е абсурдно в настоящия момент тезата, че комунизмът е престъпен да има опоненти, на които да им се дава думата. На което Захариев отговори, че очевидно това е целта  - да няма друга гледна точка и децата да бъдат с \"промити мозъци\". Проф. Янакиев призова БСП поне веднъж \"със сълза да очи да каже \"Съжаляваме\".", "date": "2018.02.06", "title": "Социалист: \"Фашистките\" лагери били за унищожение, комунистическите - \"по-различни\""}
{"url": "http://clubz.bg/63839-autsorsing_industriqta_tyrsi_oshte_20_000_dushi_do_2020_g", "text": "Аутсорсинг индустрията търси и нови 20 000 служители в следващите две години. Очакванията са до 2020 г. браншът да е с дял от 4.2% в икономиката, като за 2016 г. делът е бил 3.6 на сто от БВП . Към края на 2016 г. общият брой на заетите е 47 800, очаква се числата за 2017 да покажат ръст от 10-12% Това показват данни на Столичната агенция за приватизация и Българската аутсорсинг асоциация, представени днес. Съотношението в проценти е 68 към 32 на сто в полза на представителките на нежния пол. 80% от аутсорсинг индустрията e позиционирана в София, а делът на по-широката аутсорсинг индустрия, в който влизат и изнесените услуги в ИТ сектора, достига над 18% от столичната икономика през 2015 г. През 2016/2017 г. делът на заетите в сектора с висше образование е близо 80%. Делът на хората, работещи в бранша до 34-годишна възраст в София е 38%. През 2015 г. средната брутна годишна заплата в аутсорсинга е 19 400 лв. Това е с близо 5000 лв. годишно повече в сравнение със средните заплати в София в други сфери. Аутсорсинг бизнесът в България е \"женска\" територия - в бранша работят почти двойно повече жени, отколкото мъже, показва още статистиката В момента и в бъдеще се очаква търсене предимно на ИТ и софтуерни специалисти. Ерата, в която нуждата на бизнеса бе предимно от хора, които владеят чужди езици, отминава, сочат още анализите. Причината е, че индустрията става все по-специализирана, отварят се повече центрове по управление на човешки ресурси, финансов и счетоводен аутсорсинг. Владимир Данаилов, директор на Столична общинска агенция за приватизация и инвестиции, обясни, че София формира една трета от износа на България. Той коментира, че само през 2018 г. очаква 180 хиляди кв. м повече офис площи. Към последното тримесечие на 2017 г. аутсорсинг индустрията разполага с 1.7 млн. кв. м. офис площи. Предстои СОАПИ да сключи договор за партньорство с Лондонската агенция за инвестиции, така че българският бизнес да намира по-лесно партньори във Великобритания, да се развиват и така наречените развойни и научни проекти. На 26 февруари ще се проведе семинар конференция за възможностите на българския бизнес в Лондон. Предвижда се и разработването на платформа, която директно да свърже бизнеса с образованието.", "date": "2018.02.06", "title": "Аутсорсинг индустрията търси още 20 000 души до 2020 г."}
{"url": "http://clubz.bg/63843-deputatite_pod_natisk_da_ne_othvyrlqt_vetoto_za_nivite", "text": "За разлика от останалите пъти, в които президентът Румен Радев е налагал вето, този път парламентът ще бъде подложен на обществен натиск да не го отхвърля. Става въпрос за последното вето - на приетите промени в Закона за опазване на земеделските земи, с които мнозинството на \"Обединените патриоти\" и ГЕРБ разреши застрояването на ниви, дори когато срокът на промяна на предназначението им и не е започнало строителство. Поправките бяха \"прикрити\" в преходните и заключителните разпоредби на друг закон - за посевния и посадъчния материал - и прокарани между двете четения от \"Патриотите\", впоследствие подкрепени и от ГЕРБ.  Утре ветото влиза за разглеждане в комисии, преди да бъде подложено на гласуване в зала. По този повод пред парламента се организира протест под наслов  .  Поредно вето на Радев - за застрояването на ниви Последно: парламентът пак разреши застрояване на ниви  Първият законопроект на новата управляваща коалиция още на старта на 44-тия парламент беше именно за това - да се разреши на собствениците на земеделска зема с променено предназначение да строят, въпреки че не са започнали инвестицията си в 6-годишния срок, поставен им от парламента през 2011 г. Заради протести на природозащитници обаче през есента на 2017 година, от ГЕРБ оттеглиха подкрепата си за промените и темата уж беше приключила. Докато \"Патриотите\" не я подеха отново. \"Патриоти\" пак пробутват поправка за строежите по морето. Този път със закон за... посеви Както и първия път, инициативата бе задвижена от депутата Йордан Апостолов, чийто мотив бе, че хиляди дребни собственици на земи, ударени от кризата, не са могли да реализират инвестиционните си намерения за къщи за живеене и вили. Президентът Румен Радев обаче смята, че с приетия от парламента нов регламент за застрояване на ниви \"не се изпълнява конституционното задължение на държавата за особена закрила на земята и не се гарантира промяна на предназначението на обработваемите земи само по изключение при доказана нужда\".  От мотивите за ветото става ясно, че промени в законодателството, които засягат основни начала на Конституцията, трябва да преминават през всички етапи на законодателния процес -\"само така може да се гарантира прозрачност и да се даде възможност на всички заинтересовани лица да изразят своето мнение\". С последното се визира начинът, по който минаха поправките - чрез промяна в друг закон и без две четения от Народното събрание - любим механизъм за законотворчество на всички управляващи. Любопитното е, че това вето все пак има някакъв шанс да мине. Досега парламентът преодоляваше връщането на закони от държавния глава с лека ръка, но в този случай от ГЕРБ още в самото начало бяха против предложенията на Апостолов. Против се изказваха и експертите от земеделското министерство, участвали в обсъжданията. В крайна сметка, след гласувания, прегласувания, извънредни заседания на земеделската комисия, дори засекретени такива, текстовете на \"Патриотите\" минаха на второ четене в зала. Последно: парламентът пак разреши застрояване на ниви  \"Патриоти\" пак пробутват поправка за строежите по морето. Този път със закон за... посеви", "date": "2018.02.06", "title": "Депутатите под натиск да не отхвърлят ветото за нивите "}
{"url": "http://clubz.bg/63857-stan_vavrinka_na_korta_v_chetvyrtyk_v_arena_armeec", "text": "Поставеният под номер 1 в схемата Стан Вавринка (Швейцария) ще изиграе първия си мач на турнира \"Диема екстра София оупън\" в четвъртък. Негов съперник на осминафиналите е Мартин Клижан (Словакия), който елиминира в първия кръг Александър Донски. В сряда следобед Вавринка ще даде пресконференция. Стан е най-титулуваният тенисист при мъжете, стъпвал в България. Той има три титли от Големия шлем, шампион е на \"Купа Дейвис\" и олимпийски първенец на двойки от Пекин. Вавринка замени в последния момент отказалия се Григор Димитров, като това стана със специално разрешение на ATP. Тази вечер от турнира на сингъл отпадна и петият българин - Адриан Андреев. 16-годишният талант обаче направи добър мач срещу утвърдено име в тениса като Денис Истомин (Узбекистан, №74 в света) - 3:6, 4:6. Александър Донски се размина с мач срещу Стан Вавринка Андреев вече влезе в историята - той е най-младият тенисист, играл в основната схема на турнир от ATP world tour. Софиянецът направи общо три пробива - един в първия и два във втория сет срещу Истомин, играл във втората седмица на Откритите първенства на Австралия, Великобритания и САЩ. Адриан, който участва на юношеския \"Аустрелиън оупън\" тази година, а в края на миналата спечели на сингъл и двойки престижната надпревара \"Еди Хер\" в САЩ, показва израстване. През 2017-а той отпадна в квалификациите на \"София оупън\". В сряда на двойки ще играят Александър Донски и Александър Лазаров.", "date": "2018.02.06", "title": "Стан Вавринка на корта в четвъртък в \"Арена Армеец\""}
{"url": "http://clubz.bg/63848-merkel_zove_za_bolezneni_kompromisi", "text": "Меркел продължава да е служебна канцлерка, след като Германия все още няма правителство след парламентарните избори, проведени на 24 септември м.г. След провал на преговорите по съставяне на управленска коалиция между Християндемократическия съюз на Меркел, сестринския баварски Християнсоциален съюз, либералите и зелените, сега текат преговори по сформиране на широка коалиция между консерваторите и социалдемократите. Те трябваше да приключат в неделя, продължиха и вчера, днес е второто продължение с надеждата да е последно. Въпреки призивите на Меркел за компромиси както и за съставяне на кабинет, нейният заместник по партийна линия и премиер на федерална провинция Хесен Фолкер Бофие не изключва провал на преговорите. Той проявявал разбиране по позициите на социалдемократите, но и избирателите на неговия Християндемократически съюз също очаквали да бъде осъществена предизборната програма на Съюза. Според Бофие днешните преговори можели да се проточат и през нощта срещу сряда. Прогнозите бяха, че през март Германия вероятно ще има правителство, но сега се очертава да се случи до края на февруари. В тази посока се изказа и Андреас Шойер, генерален секретар на баварския Християнсоциален съюз, политически партньор  на Християндемократиеския съюз на Меркел. Двете партии винаги са заедно на избори, в управление и опозиция, наричат се Съюза. Препъникамъните са слагане край на срочните трудови договори и на двукласовата медицинска помощ. В Германия има два вида здравни осигуровки – гражданска и частна. Който се осигурява частно, плаща по-високи месечни вноски, но не чака час за преглед и лечение, приемат го незабавно. Лекарите пък получават по-високи хонорари, ако лекуват осигурилите се частно. Това социалдемократите категорично искат да се премахне и срещат разбиране сред избирателите си. От другата страна на барикадата са членовете и симпатизантите на десницата, предимно заможни германци. Те категорично не искат да бъдат лишени от по-високите си здравни осигуровки, които им гарантират бързи прегледи и лечение. Има и още един проблем. След изборите през септември миналата година лидерът на социалдемократите Мартин Шулц категорично обяви, че неговата партия излиза в опозиция и той никога нямало да приеме пост в кабинет на Меркел. Впоследствие обърна позоцията си на 180 градуса, което доведе до срив в покрепата на неговата Германска  соцалдемократическа партия - 18 на сто при 17 на сто за антиевропейската и дясноекстремистка партия Алтернатива за Германия. В заключение – според наблюдатели най-вероятно десницата и социалдемкратите ще постигнат компромис и ще се стигне до сформирането на широка коалиция. Ако това не стане, изходът е правителство на малцинството на десницата, което Меркел не желае или предсрочни парламентарни избори, което ще е прецедент в историята на ФРГ. И какво би станало, ако при предсрочен вот социалдемеократите загубят, а десните екстремисти наберат скорост? Сега на ход е разумът. Но дори днес или утре десницата и соцалдемократите да се споразумеят по съставянето на широка коалиция, въпросът не е решен. Предстои всички над 440 000 членове на Германската социалдемократическа партия да гласуват за или против управление с десницата. По този повод в Конституционния съд постъпиха молби тази практика да бъде обявена за противоконституционна. Решението на най-висшата съдебна инстанция предстои.", "date": "2018.02.06", "title": "Меркел зове за болезнени компромиси"}
{"url": "http://clubz.bg/63846-ekspert_ne_nasmogva_sys_skandalite_mejdu_borisov_i_joncheva", "text": "Само 10 минути продължи поредното заседание на делото в Софийски районен съд относно делото за клевета, заведено от соцдепутата Елена Йончева срещу премиера Бойко Борисов. Йончева съди премиера за клевета и иска обезщетение от 20 000 лева заради негова реплика от предизборната кампания. Според нея той заявил, че държавата е била принудена да й заплати милиони, което по нейни думи не е вярно.  Борисов нямал достъп до профила си във Facebook Причината за бързия край на заседанието бе липсата на експертиза на записи от новините, в които Борисов е направил изказванията си според ищцата. Защитата на премиера я поиска, но проверката на видеата е отнело повече време от даденото, твърди вещото лице Даниела Събева. Тя ще има време да се установи дали записите от Нова ТВ, БНТ и други са автентични. Защитата на Борисов: Елена Йончева е получила 690 хил. лв. от БНТ Защитниците на Борисов твърдят, че Йончева е получавала солидни хонорари на обща стойност 690 000 лева от БНТ в периода 2003-2004 г., дошли в националната телевизия от търговски дружества с държавно участие - \"Лукойл Нефтохим\", ДЗИ, \"Монбат\". Тя вече представи свидетели, които заявиха, че заради твърденията на премиера се почувствала \"омерзена и отчаяна\". И двамата - ищец и ответник - не са се явявали на заседание досега. Защитата на Борисов: Елена Йончева е получила 690 хил. лв. от БНТ", "date": "2018.02.06", "title": "Експерт не насмогва със скандалите между Борисов и Йончева"}
{"url": "http://clubz.bg/63845-trenoryt_na_levski_iskal_ronaldo_iguain_i_dibala", "text": "Треньорът на \"Левски\" Делио Роси се пошегува на първата пресконференция на \"сините\" след завръщането от лагера в Малта. Италианецът бе питан за зимната селекция на клуба - на \"Герена\" дойдоха шестима нови футболисти. Още в началото на годината Роси публично заяви, че \"Левски\" трябва да вземе нови класни попълнения, ако иска не просто да участва в първенството, а да е част от битката за титлата. Той добави, че в момента разполага с 26 футболисти и някои ще бъдат преотстъпени, тъй като групата е голяма. Делио Роси отказа да посочи конкретни цели до края на сезона. В типичния си стил италианецът обясни, че по-добре да се показва на терена, отколкото да се говори.  Делио Роси похвали неколцина млади футболисти, родени 2000-2001 г. Те бяха на подготовка с мъжкия отбор, но още не са готови да дебютират на най-високо ниво, по думите на специалиста.", "date": "2018.02.06", "title": "Треньорът на \"Левски\" искал Роналдо, Игуаин и Дибала"}
{"url": "http://clubz.bg/63858-sreshtata_erdogan_es_na_26_mart_vyv_varna", "text": "Срещата между ЕС и турския президент Реджеп Тайип Ердоган, на която България заяви, че иска да бъде домакин като председателстваща Съвета на ЕС, ще се състои на 26 март във Варна. Потвърждението дойде от Брюксел в изявление на говорител на Европейския съвет, съобщи БТА. Меркел подкрепи Борисов за среща ЕС-Турция - може би във Варна За първи път за среща ЕС-Ердоган се заговори по време на визитата на канцлерката на Германия Ангела Меркел в София по покана на премиера Борисов миналия месец. Министър-председателят потвърди за идеята, а президенът Румен Радев го разкритикува, че разбира от медиите и поканата не е съгласувана с него. Юнкер и Туск са изпратили поканата си за работна вечеря с Ердоган във Варна в писмо от 5 февруари. Двамата европейски лидери припомнят, че на 25 май миналата година е постигнато споразумение за открит диалог на всички равнища, което е било последвано от 5 срещи, в края на февруари предстои шеста, посветена на енергетиката. Ердоган: Устройва ни само пълноправно членство в ЕС Преди дни в интервю за италианския в .\"Стампа\" преди аудиенцията си при папа Франциск, Ердоган обяви, че Турция не я устройва друг вариант, освен бъдещо пълноправно членство в ЕС. Така той отвърна на предложение от френция президент Еманюел Макрон да се върви къч тясно партньорство между Анкара и Брюксел. Ердоган обаче заяви, че от срещата в България очаква по-скоро  Ердоган: Устройва ни само пълноправно членство в ЕС", "date": "2018.02.06", "title": "Срещата Ердоган - ЕС - на 26 март във Варна"}
{"url": "http://clubz.bg/63856-i_latinosite_nastoqvat_za_ravnopostavenost_v_kinoto", "text": "Джон Бейли, президент на Академията за кинематографично изкуство и наука, поздрави филмовата индустрия, че се занимава с „най-лошите злоупотреби“ в Холивуд. В речта си по време на ежегодния обяд на номинираните за „Оскар“ Бейли отдели внимание на движението #MeToo и спомена за „кръстопътя“ пред Холивуд. Расте обаче и недоволството, че усилията, които се полагат, не са достатъчни, пише „Гардиън“. Бейли, който беше избран за директор на Академията през август 2017-а, малко преди обвиненията в секстормоз срещу Харви Уайнстийн, акцентира върху разнообразието във филмовата индустрия като цяло – по думите му, тази година се забелязва напредък със забележителни предложения за отличия на продукции, режисирани от жени и от цветнокожи. Докато течеше официалният обяд, латиноамерикански режисьори организираха протест пред хотел „Бевърли Хилтън“ с призив за промяна – те настояват да бъдат по-силно представени във филмовата индустрия. Протестите не бяха насочени специално към Академията, а към индустрията като цяло. Въпреки по-голямото разнообразие в номинациите тази година, латиносите продължават да присъстват слабо във филмовото общество, заемайки едва 3% от актьорите в 100-те филма, смятани за най-добри за 2017 година, сочат данни от проучване. Така хаштагът   (Латиносите са пренебрегнати) се превърна във вариант на движението #OscarsSoWhite (Толкова бели Оскари). По време на протеста на латиносите пред хотел „Бевърли Хилтън“ в Бевърли Хилс, на обяда присъства мексиканският режисьор Гийермо дел Торо, чийто филм „Формата на водата“ има 13 номинации за „Оскар“ - една от тях е за режисурата на филма.  \"Формата на водата\" с 13 номинации за \"Оскар\" (ПЪЛЕН СПИСЪК) Миналогодишните гости на обяда пък бяха възмутени от забраната за пътуване, която Доналд Тръмп въведе в САЩ – тя засегна филмовите творци от мюсюлмански общества, включително и ирански режисьор, чиято лента беше номинирана в категорията за най-добър чуждоезичен филм.", "date": "2018.02.06", "title": "И латиносите настояват за равнопоставеност в киното"}
{"url": "http://clubz.bg/63850-aleksandyr_donski_se_razmina_s_mach_sreshtu_stan_vavrinka", "text": "Дебютантът в турнир от ATP Александър Донски отпадна в първия кръг на \"Диема екстра София оупън\" в столичната зала \"Арена Армеец\". Шампионът на България в зала изигра добър мач, но отстъпи пред Мартин Клижан (Словакия) след час и 16 минути игра. Клижан, който е под номер 147 в световната ранглиста, ще играе във втория кръг срещу водача в схемата Стан Вавринка (Швейцария), осигурен в последния момент при отказа на Григор Димитров.  Първият сет в срещата между словака и Донски беше напълно равностоен до 5:5. В шестия гейм Клижан стигна до две точки за пробив при 15:40, но Донски успя с мощни сервиси да се спаси. Развръзката в сета дойде в 12-ия гейм. Тогава Донски започна с 0:40. Той се справи с първия сетбол, но при втората възможност Клижан затвори частта. Мартин Клижан стигна до пробив за 3:1 във втората част. От този момент нататък Донски не успя да се провипостави и допусна още един брейк за 1:5. Клижан сервира за победата и реализира първия си мачбол при 40:15. По подобен начин се разви и мачът на Димитър Кузманов вчера срещу Пауло Соуза (Португалия) - равностоен първи сет и убедителен втори в полза на опонента на българин. Втората ни ракета отпадна след битка на \"София оупън\" В момента е мачът на двойки на Димитър Кузманов и Васко Младенов, а от 18 часа последният ни представител при мъжете Адриан Андреев се изправя срещу Денис Истомин (Узбекистан).", "date": "2018.02.06", "title": "Александър Донски се размина с мач срещу Стан Вавринка"}
{"url": "http://clubz.bg/63854-topbanker_prizova_vlastite_da_regulirat_kriptovalutite", "text": "Генералният директор на Банката за международни разплащания (БМР-BIS) Агустин Карстенс определи днес биткойна като спекулативен балон и призова властите да реагират, за да защитят доверието във финансовата система, предаде Франс прес. Турски аматьорски клуб плаща на футболист с биткойни В момент, когато разработчиците на биткойна преследват целта да създадат алтернативна платежна система без намесата на държавните власти, тази криптовалута \"се превръща едновременно в балон, в схема \"Понци\" и в екологична катастрофа\", изтъкна на конференция във Франкфурт ръководителят на БМР, наричана централната банка на световните централни банки. Лош старт за биткойн в 2018 година Карстенс призова властите да проявят бдителност, тъй като криптовалутите могат да подкопаят общественото доверие във финансовата система. Подобно на биткойна, криптовалутите в действителност са \"чисто спекулативни\" активи \"с твърде нестабилни\" стойности, припомни централният банкер. Миналата година криптовалутите се възползваха от снизхождението на властите, тъй като тяхната технология предлага пример за подражание с цел намаляване високите разходи за финансовите трансакции. Регулаторите обаче станаха по-критични, след като стойността на биткойна - кралицата на криптовалутите - се стопи от близо $20 000 през декември до под $6000 долара, и то при силни всекидневни колебания. Специфичен дубайски \"биткойн\" доведе до претърсвания в София Китай например възнамерява да засили контрола върху криптовалутите и да нанесе тежък удар върху извършваните в страната трансакции с тях.  Според Карстенс нестабилността на криптовалутите подкопава полза от тях за трансакциите и като стойностна единица, като в същото време открива широки възможности за престъпниците да перат мръсни пари. Ето защо според него централните банки трябва да имат готовност да се намесят, ако е необходимо. Британската Лойдс банкинг груп (Lloyds Banking Group) вече забрани на клиентите си с кредитни карти да купуват биткойни, следвайки примера на редица големи американски банки, които се опасяват от проблеми със задлъжняването. Лош старт за биткойн в 2018 година Специфичен дубайски \"биткойн\" доведе до претърсвания в София", "date": "2018.02.06", "title": "Топбанкер призова властите да регулират криптовалутите  "}
{"url": "http://clubz.bg/63835-vss_blamira_lozan_panov_ne_iska_da_osvobodi_zamestnika_mu", "text": "C eдвa глaca 4 \"зa\" и 10 \"пpoтив\" cъдийcĸaтa ĸoлeгия нa BCC oтĸaзa нa Лoзaн Πaнoв дa ocвoбoди зaмecтниĸa мy Kpacимиp Bлaxoв  Съответно, пpeдлoжeниeтo зa нaзнaчaвaнeтo нa Cвeтлa Димитpoвa зa нoв зaм.-пpeдceдaтeл нa BKC изoбщo нe бe глacyвaнo. Cлeд възoбнoвявaнe нa зaceдaниeтo ĸoлeгиятa вce пaĸ глacyвa и ocтaви пpeдлoжeниeтo зa Димитpoвa \"бeз paзглeждaнe\". Лoзaн Πaнoв бe пoдĸpeпeн eдинcтвeнo oт Oлгa Kepeлcĸa, Aтaнacĸa Дишeвa и Цвeтинĸa Πaшĸyнoвa. Taĸa oт пeтимaтa cъдии oт BKC в тoзи cъвeт тpимa ce oбявиxa cpeщy иcĸaнeтo нa пpeдceдaтeля, пише \"Де факто\". Това стана слeд тягocтeн дeбaт, тpъгнaл oт oбяcнeниятa нa Πaнoв зaщo нe иcĸa Bлaxoв и пpeлял в paзcъждeния зa eтиĸaтa, мopaлa, cинepгиятa и yпpaвлeнcĸитe peшeния. Cтapтa дaдe caмият пpeдceдaтeл нa BKC, ĸoйтo в oбяcнeниятa cи зa ĸaдpoвaтa cмянa cтигнa дo oцeнĸи, чe Kpacимиp Bлaxoв oбичa дa ce xapecвa, вĸoпчил ce e в пocтa, близo 9 г. e нa pъĸoвoднa длъжнocт, a и нe ce бил явявaл на ĸoнĸypc зa BKC. B oтгoвop чacт oт ĸaдpoвицитe пpизoвaxa Πaнoв дa нe ycтpoйвa дpyгapcĸи cъд и гo oбвиниxa в нeĸopeĸтнocт и нaдcĸaчaнe нa paмĸитe.", "date": "2018.02.06", "title": "ВСС бламира Лозан Панов - не иска да освободи заместника му"}
{"url": "http://clubz.bg/63833-bylgarite_si_iskat_sergiite_na_plaja_konstatira_galyp", "text": "Българите масово не одобряват мерките, които вицепремиерът с ресор туризъм Валери Симеонов се опитва да въведе в сектора. Симеонов стана пословично известен с инцидентните проверки и акции \"Тишина\" в черноморските дискотеки през миналото лято, а напоследък лансира идеята за разчистването на сергиите от курортите. Това става ясно от последния експресен сондаж на \"Галъп интернешънъл\", проведен в периода 31 януари - 1 февруари сред 801 пълнолетни българи. Мнозинството анкетирани одобряват въвеждане на повече правила и ред в курортните места.  .  . Мнозинство от .  В същото време \"явно всякакви мерки за повече ред в туристическите райони се възприемат, но и крайностите се отхвърлят\", посочват социолозите.   – за да има постоянен контрол. Малцинство от 36% смятат, че проверките по курортните места трябва да се правят заедно с медии и в присъствието на туристите - за да има повече гласност. Останалите се колебаят.  . Мнозинство от  , 36% не одобряват, а останалите се затрудняват да отговорят. . Очевидно п  им поради надценките в хотелите. Респективно 39% одобряват работата на туристическото министерство, 35% не я одобряват, а останалите се колебаят.   Когато става дума за зимния туризъм, мнозинство от 67% смятат, че той като цяло се нуждае от нови лифтове и съоръжения, а 19% са на обратното мнение. Очевидно развитието на зимния туризъм и ски спорта се подкрепя, новите лифтове и съоръжения не се възприемат като проблем. Проблем се вижда по-скоро в опасността от презастрояване, както показва друг скорошен сондаж на агенцията, данните от който сочат, че   36% посочват, че настоящите писти са недостатъчни, 6 на сто подкрепят и двете твърдения, а 13% не могат да преценят. 46% от анкетираните посочват, че през последните пет години са почивали, макар и за малко, на български морски курорт. 35 на сто пък твърдят същото за планински курорти у нас. 20% са посетили чуждестранен морски курорт, а 2% - чуждестранен планински курорт.  41% казват, че през започващата година ще посетят български морски курорт, 31% твърдят, че ще идат на български планински курорт. 15% се надяват да отидат, дори и за кратък отдих, на море в чужбина, а 3% - на планина в чужбина. \"Очевидно родната публика остава най-големият клиент на туристическата ни индустрия\", обобщават социолозите.", "date": "2018.02.06", "title": "Българите си искат сергиите на плажа, констатира \"Галъп\""}
{"url": "http://clubz.bg/63847-peevski_s_nov_zakon_za_prozrachnost_na_mediite", "text": "Депутатът от ДПС Делян Пеевски продължава с активното законотворчество - този път ще регулира прозрачността в медийната среда. За инициативата, в която участват и колегите му Йордан Цонев, Хамид Хамид и Велислава Кръстева, съобщи самият Пеевски в специално изявление, изпратено до медиите и публикувано във \"Фокус\". ГЕРБ и ДПС приеха \"закона Пеевски и компания\" за банковата несъстоятелност Промените в Закона за задължителното депозиране на печатни и други произведения. Ето писмото на Пеевски - без редакторска намеса: Делян Пеевски не се появява в Народното събрание, но това явно не пречи да пише законопроекти.  Самият законопроект вече е достъпен в сайта на Народното събрание  . Какво предвижда законопроектът в резюме:  за разпространителите и продавачите на печатни издания. Те трябва да заявят в срок до 31 януари на съответната година декларация по образец, в която да има информация за действителния собственик, както и броя обекти за продажба на печатни издания на дребно, които използва за търговската си дейност. Образецът трябва да е одобрен от министъра на културата и да се подава в министерството. Когато се установи, че \"лице използва в търговската си дейност 1/3 от всички декларирани обекти за продажба на дребно на печатни издания\", министерството на културата  ще уведомяла за това Комисията за защита на конкуренцията, гласи още предложението. Самият Пеевски отрича да има нещо общо с разпространителския бизнес у нас, както и със собствеността за веригата магазини за вестници, списания, цигари и захарни произведения \"Лафка\". Въпросната информация е предвидено да се публикува в сайта на Министерството на културата. По действащия в момента закон там се води регистър за действителната собственост на периодичните печатни издания. В законопроекта не става ясно по какъв начин ще се установява, че някой държи повече от 1/3 от местата за продажба на печатни издания.  деклариране на собствеността на \"доставчиците на медийни услуги\" и всяко финансиране, което получават в предходната календарна година, размера, основанието, на което е получено и данни за лицето, което го е предоставило - става ясно от текстовете на законопроекта. Уточнено е в допълнителна разпоредба що е то \"финансиране\", а именно: \"всяко безвъзмездно получаване на парични средства и имущество и/или всяко друго получаване на парични средства, независимо от използваната правна форма, извън приходите от обичайната дейност на доставчика на медийни услуги, както и всички получени заеми, извън банковите кредити\". За \"медийни услуги\" и \"доставчици на медийни услуги\" се използва определението, дадено в Изборния кодекс - тоест, освен вестници, списания, телевизии и радиа, в списъка влизат и онлайн медиите. Според така записания текст, ако той бъде приет, на деклариране например биха подлежали и дарения от читатели - метод на финансиране, който вече навлиза и у нас, а в Европа и САЩ отдавна е нормална практика.  Сега описаният по-горе регистър за собствеността, който се води от Министерството на културата, засяга периодичния печат. ", "date": "2018.02.06", "title": "Пеевски с нов закон - за \"прозрачност\" на медиите"}
{"url": "http://clubz.bg/63849-izbranicite_za_realna_promqna_na_slavi_trifonov_qsni_do_mesec", "text": "В следващия един месец на фейсбук страницата на Слави Трифонов ще бъдат обявени онези, които са се представили най-добре на кастинга за политици, организиран от шоумена на 2, 3 и 4 февруари. Тогава се явиха над 3000 души. Слави Трифонов препитва - ето първите идеи за \"реална промяна\" (ВИДЕО) Ето какво написа Трифонов Събеседването бе проведени под мотото \"българите, изявили желание да участват в постигането на реална промяна в политическия живот у нас\". Все още не е ясно какво точно смята да прави Трифонов за постигането на такава промяна, но предположенията са, че това ще бъде политическа партия.", "date": "2018.02.06", "title": "Избраниците за \"реална промяна\" на Слави Трифонов ясни до месец"}
{"url": "http://clubz.bg/63840-evrokomisiqta_vijda_syrbiq_i_cherna_gora_v_es_prez_2025_g", "text": "Това заяви върховният представител на Европейския съюз по външна политика Федерика Могерини при представянето на  . Страните от Западните Балкани споделят обща история, културно наследство и имат същите проблеми като страните членки на ЕС, изтъкна Могерини и добави, че шестте страни от Западните Балкани ще имат общо бъдеще с 27-те. Тя добави още, че инвестициите на ЕС в региона се увеличават, а насоките на външната политика се сближават. Той посочи, че 2025 г. не е нито краен срок, нито би довел до смекчаване на условията, ако страните не са изпълнили изискванията. Хан допълни, че това може да служи за стимул за Сърбия и Косово, за да решат проблемите помежду си възможно най-скоро.  Стратегията маркира промяна в официалната позиция на ЕС, след като председателят на Еврокомисията Жан-Клод Юнкер заяви през 2014 г., че няма да има разширяване на Евросъюза в обозримо бъдеще. Българското Външно и премиерът Бойко Борисов приветстваха приемането на стратегията.  На шестте страни и техните народи се дава европейска перспектива и ясен знак, че още през 2025 г. тези, които са готови, може да станат членове на ЕС, казва Борисов и добавя, че правителството ще подкрепя страните от Западните Балкани в процеса им на подготовка за членството.  В позиция на Министерството на външните работи се казва, че в Стратегията са намерили място много от българските идеи за европейската перспектива на региона.  Що е то Западни Балкани? Сърбия и Черна гора може би ще могат да се присъединят към Европейския съюз до 2025 г., заяви по-рано днес Юнкер, но също отбеляза, че \"индикативната дата\" има за цел да окуражи страните към присъединяване. Еврокомисията очаква също дотогава преговорите за членство на Албания, Босна и Херцеговина и Косово да са напреднали значително. Юнкер говори пред Европейския парламент само часове преди Европейската комисия да оповести новата си стратегия за Западните Балкани с оглед на интегрирането на шест страни от региона - Сърбия, Босна и Херцеговина, Черна гора, Косово, Македония и Албания. Това е и сред обявените от българското председателство приоритети. От тези страни ЕС смята Сърбия и Черна гора за най-напреднали в присъединяването и новата стратегия се очаква да постави пред тях 2025 г. като дата за присъединяване, ако изпълнят всички критерии.  \n\tТова е индикативна дата, която да окуражи заинтересованите последователно да движат нещата, каза Юнкер. Той отбеляза, че ЕС трябва да помогне на страните от Западните Балкани да се движат към присъединяване.  Всички са все още далеч от изпълнение на критериите, заяви Юнкер. Но ние трябва да протегнем ръце към нашите партньори в Западните Балкани, ние трябва да им помогнем да поемат по този труден път, каза той. Юнкер също предупреди, че страните кандидатки трябва да решат своите гранични конфликти преди да могат да се присъединят към ЕС. Блокът все още има работа с граничния спор между членките Словения и Хърватия.  Сърбия и Черна гора вече водят преговори за присъединяване към ЕС. Албания и Македония се надяват да започнат разговори тази година, Босна се стреми да получи статут на кандидат за членство в ЕС, а Косово трябва официално да поиска да бъде обявен за кандидат. Сред най-тежките противоречия между страните от Западните Балкани, които могат да забавят приемането им в ЕС, са непризнаването на независимостта на Косово от страна на Сърбия и спорът за името на Македония. Гърция блокира преговорите за членство на страната в ЕС и НАТО в продължение на години заради името на страната, което е същото като това на гръцката провинция Македония.", "date": "2018.02.06", "title": "Еврокомисията вижда Сърбия и Черна гора в ЕС през 2025 г.  "}
{"url": "http://clubz.bg/63838-ekskurzovodyt_ot_sarafovo_dve_ot_turistkite_me%C2%A0socheha_i_kazvaha_che_az_sym_vinovna", "text": "Това разказа днес на поредното заседание по делото за атентата в Сарафово най-тежко пострадалата българка, екскурзоводът Данка Ганова. По онова време 58-годишната Данка работела като гид към фирма \"Отана\". Тя и нейните колеги посрещали туристи от Израел, които трябвало да бъдат настанени в различни хотели.  \", добави потърпевшата. Ливанец с френски паспорт е бомбаджията от Сарафово (допълнена + снимки) Вероятно тя е оцеляла, само затова, че е минавала в този момент пред автобуса. Взривната вълна нанесла много сериозни рани по тялото на Данка - жената била с охлузвания отпред, а в лявото й бедро се забило стъкло. Стъкла имало и по други части на тялото. Най-много обаче пострадали ушите й - от силния тътен се спукали и двете й тъпанчета. \", добави жената, цитирана от Нова тв. Медии в Израел: Българската прокуратура прикрива \"Хизбула\" Сред призованите да дадат показания в Спецсъда бе и Йонко Иванов - таксиджията, откарал на летище Бургас извършителя Мохамад Хасан Ел Хюсеини около час преди атентата. Мъжът, когото после видяхме на кадрите от залата за заминаващи, беше разпознат от Йонко Иванов, съобщи БНР. Според него той го е наел в Равда, поискал да го закара до летището. Почти не са разговаряли по пътя. Мъжът е бил около метър и 80, с нормално телосложение, с шапка и очила, с дълга коса. Таксиметровият шофьор разказа, че идвал от Несебър и му казал, че е от Съединените щати. Иванов обясни, че не му е направило впечатление някакво особено поведение на 25-30-годишния мъж. Той не бързал, не бил притеснен. Единствено се поинтересувал от писукащия антирадар в колата - дали това не е забранено. Делото \"Сарафово\": само 2 ченгета на смяна, всеки имал достъп до израелците И днес стана ясно, че достъпът до т. нар. \"свободна зона\" - паркинга, подстъпите и самите сектори за пристигащи и заминаващи туристи, е бил напълно неконтролиран. На предното съдебно заседание стана ясно, че във всеки обичаен ден, включително и в този,  в т. нар. свободна зона - един на скенера за багаж и един на \"Пристигащи\". Смяната им била 12-часова от 08.00 до 20.00 часа. Според показанията на граничните полицаи, те не са имали физическата възможност да проверяват всеки, който идва на паркинга и влиза в летището. Униформените не забелязали и атентатора, нито видели нещо подозрително в някой друг на летището. Тогава прокурор Красимир Тренчев нарече пред медиите слабото ниво на сигурност на летището   на атентата. Концесионер на летище Бургас е \"Фрапорт Туин Стар Еърпорт Мениджмънт\", немско- българско дружество, с 60% участие на световния летищен оператр Фрапорт и с 40%, притежавани от \"Еърпорт Сървисиз-България\". Медии в Израел: Българската прокуратура прикрива \"Хизбула\" Делото \"Сарафово\": само 2 ченгета на смяна, всеки имал достъп до израелците", "date": "2018.02.06", "title": "Екскурзоводът от Сарафово: Две от туристките ме сочеха и казваха, че аз съм виновна"}
{"url": "http://clubz.bg/63841-zakonodatelni_promeni_vadqt_na_svobodniq_pazar_proizvoditeli_na_tok", "text": "Ще има бързи законодателни промени, които ще извадят на свободния пазар производители на електроенергия, каза пред журналисти в МС депутатът и председател на Комисията по енергетиката в НС Делян Добрев сред среща с работодатели и експерти с премиера Бойко Борисов, предаде БТА. Добрев определи срещата като много ползотворна. Тя беше поискана от работодателски организации като КРИБ, АИКБ, БСК, които готвят и голям протест на 28 февруари заради поскъпналия ток за индустрията и манипулациите на енергийната борса, който обаче се разбра, че се отменя. Срещата премина без участието на министъра на енергетиката Теменужка Петкова, чиято оставка искаха работодателските организации, но с участието на Делян Добрев и вицепремиера Томислав Дончев. Както стана ясно, в момента на пазара на ток \"предлагат трима, след промените ще са триста\". Целта на договореното е да се направят поправки в Закона за енергетиката и ако те са факт до две седмици - до 28-и февруари, няма да има протест на бизнеса. На свободния пазар ще излязат топлофикациите, когенерациите, заводските централи и производителите на ток от възобновяеми енергийни източници над 5 мегавата, каза Добрев. Законодателните промени ще бъдат готови до началото на март, а се очаква да влязат в сила от първи юли. Това ще увеличи ликвидността на свободния пазара ще даде реална, пазарна цена на тока, подчерта той. Дружествата в енергетиката ще предлагат на свободния пазар на дневна и нощна цена. Досега тези дружества предлагаха тока на 24-часови профили, а сега ще го правят на 12-часови профили - дневни и нощни, уточни Добрев. Така фирмите, които имат нужда само от нощна енергия, ще купуват само такава, поясни депутатът. Договорите за преференциални цени и задължително изкупуване на електроенергията с т. нар. \"американски централи\" \"ЕЙ И ЕС Гълъбово\" и \"КонтурГлобал\" ще бъдат прекратени. С ЕК върви комуникация за прекратяване на тези договори, а ангажимент на правителството е да забърза тези разговори и в сравнително кратък срок договорите да бъдат прекратени и те да продават на свободния пазар, каза Добрев. Следващата промяна, която се подготвя, е електроразпределителните дружества да изкупуват технологичните загуби на електроенергия също на свободен пазар, каза депутатът. Промените почти напълно ще либерализират свободния пазар на електроенергия без това да засяга домакинствата по някакъв начин. Моделът не предвижда промени в цените на тока на регулирания пазар. Целта е да има ликвидност на свободния пазар, където ще има не трима, а триста производители на ток и цената ще бъде пазарна, каза Добрев. Председателят на КРИБ Кирил Домусчиев коментира, че промените в Закона за енергетиката допълнително ще либерализират пазара на ток, който в момента е изкривен:", "date": "2018.02.06", "title": "Законодателни промени вадят на свободния пазар производители на ток"}
{"url": "http://clubz.bg/63842-erdogan_sasht_rabotqt_sreshtu_turciq_i_rusiq", "text": "САЩ работят против интересите на Турция и Иран, и може би и на Русия в Северните райони на Сирия, където са доставили оръжия на кюрдски бунтовници, заяви президентът Реджеб Тайип Ердоган на среща с парламентарната група на управляващата Партия на справедливостта и развитието в Анкара, предаде Ройтерс. Той продължи с критиките към политиката на Щатите в района като специално изтъкна: Президентът призова Белия дом да нареди да бъдат изтеглени американските войски от град Манбидж. Турският аскер иска да нанесе и там удари след операцията \"Маслинова клонка\" в Африн. Пентагонът обаче няколко пъти заяви категорично, че няма да изтегли и един американски боец от този град. Турция вече няма да купува отбранителни системи, софтуеър или продукти от чужбина освен в краен случай, информира още парламентаристите турският президент Реджеп Ердоган. Той обеща да развие местно военно производство и нови системи. Турция е готова да сътрудничи с чуждестранни оръжейни фирми, които са приели условията на Анкара, но това няма да доведе до покупки на готови системи, предупреди Ердоган, цитиран от Ройтерс. Днес беше обявено, че убитите кюрдски терористи, както ги нарича Ердоган, при военната операция са над 950. В района на бойните действия били завладени и 36 ключови позиции. Но всеки ден и турската армия понася все по-големи загуби при сраженията на сирийска територия. Вече са убити десетки турски войници. Страните от ЕС са вложили в Турция €3.6 млрд. за 11 месеца Един факт особено тревожи военното разузнаване след като в района на Шейх Хороз в Сирия турски танк бе поразен и загина целият 5-членен екипаж, както и един намиращ се до танка войник. Откъде бунтовниците имат толкова модерно бронебойно оръжия? Според в. \"Сабах\", цитиран от БТА, вероятно турският танк \"Леопард\" е бил улучен от ПТУРС руско производство - модификацията 9M113 \"Konkurs\". Специалистът по антитероризъм Абдуллах Агар защитава позицията, че понеже предимно САЩ доставят на сирийските кюрди оръжие, целта им е да заблудят Анкара, като пласират оръжие и руско и китайско производство на Отрядите за народна самозащита (ОНС) и Кюрдската работническа партия (ПКК).  ", "date": "2018.02.06", "title": "Ердоган: САЩ работят срещу Турция и Русия"}
{"url": "http://clubz.bg/63844-porsheta_i_korveti_ne_gi_proverqvat_gazqt_gi", "text": "Булдозери смачкаха над 20 конфискувани луксозни автомобила във Филипините, предадоха световните агенции. Сред унищожените коли са поршета, мерцедеси, ягуари и корвети. Властите организираха публична демонстрация с премазване на автомобили за назидание. Акцията е част от действията на президента Дутерте срещу престъпността и корупцията. На \"шоуто\" присъства и самият президент. Родриго Дутерте наблюдава лично унищожаването на автомобилите, някои от които са на стойност от над 100 хиляди долара. След три минути от лимузините останали само парчета желязо. Митническите власти конфискуваха миналата година нелегално внесени автомобили на стойност почти 3 милиона долара. Конфискуваните стоки от правителството са на обща стойност 855 милиона долара. Прегазването на автомобилите е извършено на пристанището в Манила. Успоредно са били организирани подобни акции и в други градове. Миналата година правителството на Дутерте унищожи цигари без бандерол на стойност 2.5 милиона долара. Президентът Родриго Дутерте обеща \"златен век за инфраструктурата\". Целта му е да отнеме от организираната престъпност 180 милиарда долара и да ги инвестира в пътища. В България наскоро прокуратурата обяви, че започва проверки на луксозни автомобили, притежавани от физически лица, както и на имоти на същата сума. По пътищата на България се движат 50 автомобила \"Майбах\", 193 автомобила \"Бентли\", 31 автомобила  \"Ламборджини\", 68 автомобила \"Ролс Ройс\" и 93 автомобила \"Ферари\".", "date": "2018.02.06", "title": "Поршета и корвети - не ги проверяват, газят ги"}
{"url": "http://clubz.bg/63828-dnes_izliza_tejkata_raketa_na_mysk_falcon_heavy", "text": "Тази вечер частната космическа компания SpaceX ще изстрелва новата си ракета - Falcon Heavy. Тежкотоварният космически апарат ще тръгне към Космоса след 20.30 ч българско време. Ако излитането не започне в рамките на 2 часа и половина, то ще се отложи за утре. Falcon Heavy ще има два пъти повече място за товари от всички свои конкуренти досега - около 54 тона. Довечера обаче ще излети скромно натоварена - с червения Tesla Roadster на самия Илон Мъск. Той първо обяви грандиозно намерението си да прати луксозния модел на електромобила си в Космоса. После каза пред журналистите, че се е шегувал. В крайна сметка се оказа, че е напълно сериозен. Как Мъск излъга медиите, че ще праща Tesla до Марс 27 от новите двигатели \"Мерлин\", три пъти повече от сегашната най-голяма ракета на SpaceX - Falcon 9, ще задвижват Falcon Heavy. Ракетата трябва да се приземи обратно след излитането в базата на ВВС на нос Канаверал, Флорида. Именно кацането ще бъде по-тежката задача за хората на Мъск. Изстрелването ще бъде излъчвано на живо в YouTube, като предаването започва в 20.15 ч тази вечер. Можете да го гледате тук:    ", "date": "2018.02.06", "title": "Днес излиза \"тежката\" ракета на Мъск - Falcon Heavy"}
{"url": "http://clubz.bg/63826-pristignahme", "text": "\"Пристигнахме!\" Така от Фондация \"Четири лапи\" ознаменуваха пристигането на двете лъвчета Масуд и Терез, превърнали се в национална кауза, в спасителния център в Холандия.  Това се случва близо половин година след като бяха спасени от Разградския зоопарк, където бяха стъпкани още при раждането си от по-големите животни, и след множество институционални пречки и протести в тяхна защита. Масуд и Терез имат генетични обременености, както и нарушения по отношение на гълтателния рефлекс вследствие от стъпкването. До заминаването им се стигна след два протеста и личната намеса на премиера Бойко Борисов. Преди Борисов ангажимент за изпращането им бе поел министърът на екологията Нено Димов, но в последния момент се отметна, оправдавайки се с българското законодателство. \"Алтернативната\" идея бе те да бъдат изпратени в зоопарка в Пазарджик, където обаче признаха, че не могат да им осигурят адекватна медицинска помощ. Тази идея бе на депутата от ДПС, традиционно издиган и от избирателен район Пазарджик Делян Пеевски и в съзвучие с нея гласуваха разградските общински съветници. В крайна сметка след обществения натиск Масуд и Терез заминаха за Холандия. Транспортирането им бе организирано от \"Четири лапи\" и \"Дивите животни\", които се грижеха за лъвчетата и станаха основен двигател на процеса по извеждането им от страната. Те отпътуваха преди два дни. Очаква се, след като здравето им укрепне, те да бъдат пуснати в естествена среда - в специален парк в Южна Африка.", "date": "2018.02.06", "title": "\"Пристигнахме!\""}
{"url": "http://clubz.bg/63825-bfb_sofiq_kupi_energijnata_borsa", "text": "Българската фондова борса (БФБ)-София купи Енергийната борса за 5.2 милиона лева. Това е стойността на сделката между БФБ-София и БългарскиЯ енергиен холдинг (БЕХ), едноличен собственик на Енергийната борса, разрешена преди това от правителството, съобщи телевизия \"Блумбърг\".  Кабинетът реши: БФБ получава 100% от енергийната борса Шефът на енергийната борса: И без нас може да смените доставчика си на ток КЕВР с право да налага тежки санкции на пазара на ток Шефът на енергийната борса: И без нас може да смените доставчика си на ток КЕВР с право да налага тежки санкции на пазара на ток", "date": "2018.02.06", "title": "БФБ-София купи енергийната борса"}
{"url": "http://clubz.bg/63829-sufrajetkite_pravoto_na_jenite_da_glasuvat_i_istanbulskata_konvenciq", "text": "На днешния ден преди 100 години жените във Великобритания получават правото да гласуват. Това е резултат на дългата и продължителна борба на суфражетките. Тяхното движение стартира още през 1870 г. Организацията им обаче е сформирана през 1903 г. Суфражетките са били всичко друго, но не и мили и кротки дами. Те са чупили витрини, слагали са бомби, саботирали са електрическата мрежа, включително са организирали атентат срещу дома на премиера Дейвид Лойд Джордж през 1913 г. Една от тях, Емили Дейвидсън, дори се самоубива публично на хиподрума, като се хвърля под копитата на коня, който тича за крал Джордж Пети. Много от тях са арестувани и пратени в затвора, където обаче обявяват гладни стачки. И тъй като сред противниците на актуалната днес Истанбулска конвенция се чуха и аргументи как ние тук, в България, сме много преди Запада в цивилизационното си развитие по този въпрос, ето малко фактология за сравнение: Успокоително е, че все пак тесногръдието не е типично нашенски патент. Един от основните аргументи срещу суфражетките е бил, че предават ролята на жената като съпруга и майка. Да ви звучи познато? Ето и кога жените са получили право да гласуват в други европейски страни", "date": "2018.02.06", "title": "Суфражетките, правото на жените да гласуват и Истанбулската конвенция"}
{"url": "http://clubz.bg/63827-za_standarta_po_akusherstvo_i_ginekologiq_ili_za_lusi_i_meri", "text": "Денят е петък, 2 февруари 2018 г., мястото е долната камара на парламента във Великобритания. По време на дискусията за приемане на специален закон за регистрация на новородени под 24 гестационна седмица депутатът от партията на лейбъристите Шарън Ходжсън разказва през сълзи за раждането на дъщеря си Луси. Нейното бебе се ражда мъртво 3 дни преди навършването на 24-та гестационна седмица - границата, след която новородените в Англия се регистрират като такива, т.е получават акт за раждане. „Държах я в ръцете си и докато трябваше да осъзная какво се беше случило току-що, аз трябваше да разбера още, че официално тя не съществува, че тя няма да получи никакъв акт за раждане или смърт. Тя беше три-четири дни по-малка от 24-та гестационна седмица.“ Денят е петък, 2 февруари 2018 г., мястото е България. Току-що е публикуван за обсъждане проектът на нов медицински стандарт по „Акушерство и гинекология“. В него наред с всички изисквания за оборудване на клиники и отделения, изисквания за наличие на апаратура, човешки ресурси и материално-техническа база за отделните нива на компетентност са посочени и няколко на пръв поглед банални дефиниции. През 2014 г. Министерството на здравеопазването приема медицински стандарт по акушерство и гинекология, който въвежда дефиниция за потенциална жизнеспобност на новороденото: при раждането си то трябва да тежи поне 800 грама или да е родено в 26 гестационна седмица. Ако бебето не изпълни тези изисквания, има още един шанс - да оживее три дни, след които ще бъде регистрирано, т.е няма да влезе в статистиката като „аборт“. Въведените изисквания с този стандарт са завишени спрямо съществуващите преди това 600 грама и/или 22 гестационна седмица. „Какво от това?“, биха казали хора, които не са губили неколкограмовото си бебе като Шарън Ходжсън или като много незнайни жени, живеещи сред нас тук, в България. Няколко грама или дни делят новородените на „аборти“ и „раждане“. Последните получават акт за раждане, възможност да живеят или да умрат. Останалите се водят аборт и нямат привилегията дори да бъдат погребани. По силата на нормативната уредба в страната абортите са биологични отпадъци като плацентите, отрязаните апендикси, ампутираните крайници и премахнатите органи. Съгласно чл. 45, ал. 3 от Закона за гражданската регистрация преценката дали детето е родено живо или мъртво, или е налице аборт, се прави от компетентно медицинско лице в съответствие с медицинските стандарти, като според чл. 61 ЗГР, в приложимата редакция, препис-извлечение от акта за смърт представлява разрешение за погребение, а при аборт изобщо не се съставя акт за раждане, респективно не се издава акт за смърт. В случай че се приеме, че е налице аборт, родителите не могат да погребат новороденото. В България няма общоприети коненсуси относно реанимацията и оказването на медицинска помощ на новородени под границите на жизнеспособността. Реално абортите не са субекти на правото, следователно медицинският персонал не носи отговорност при неоказване на медицинска помощ. В много държави (като Австралия, Дания, САЩ) са приети протоколи, според които, независимо от правните последици относно правосубектността на новороденото, се предприема кардио-пулмонална ресуститация на новороденото или се оказват палиативни грижи, като се вземат предвид мнението и желанието на родителите. Последиците от раждането под границите на жизнеспособността са различни по отношение на гражданската регистрация и възможността за оказване на медицинска помощ и реанимационни действия. Така например родените под 28 г. с. в Дания не се регистрират първоначално, но това не означава, че се оставят без необходимото лечение и грижа. Заради всички тези особености на българския стандарт фондация „Макове за Мери“ обжалва тези разпоредби, които Върховният административен съд отмени през есента на 2016 г. Малко след това Министерството на здравеопазването въведе временни правила за определяне на границите между аборт и раждане, като въведе изискванията на СЗО: тегло при раждането не по-малко от 500 г; срок на бременността 22 г. с. (ако теглото не може да се определи); дължина на тялото над 25 см (ако теглото и г. с. не могат да се определят). С приетия проект на нов медицински стандарт се въвеждат нови граници на жизнеспособност: определят се нови критерии по отношение на теглото на новороденото и гестационната седмица. „Потенциална жизнеспособност на плода” е термин, който се въвежда за плод от бременност, достигнала срок 25+0 гестационни седмици и/или при тегло на плода, равно и над 700 грама и е налице потенциална възможност да приживее без интензивно дихателно подпомагане.“ Премахнато е изискването за преживяемост от три дни на новородените, които не отговарят на тези критерии. Освен че изискванията за тегло и гестационна възраст видимо се различават от препоръчителните според Световната здравна организация, допълнителният критерий за самостоятелно дишане ще постави много въпроси. Изборът на конкретно тегло и възраст се аргументирани подробно в мотивите към проекта на наредбата по следния начин: „В заключение, базирайки се на българския клиничен опит, опита и стандартите на повече от страните в Европа и възможностите в България, в проекта на наредбата се предлага като най-приемлива граница между раждане и аборт да се приеме 25 г. с. +0 дни и повече и тегло ≥ 700 грама.“ Коментарът няма да се спира на медицинските критерии, довели до това предложение, а само до правните последици от евентуалното му приемане. Граматическото тълкуване на посочената по-горе норма води до извода, че заедно с критериите за тегло и гестационна възраст е необходимо и новороденото да може да диша само, в противен случай то ще премине в графа „аборти“. Това на практика означава, че всяко новородено, което има дихателни проблеми и не може да диша само, ще се води аборт дори да тежи 4 килограма. По този начин се поставя под въпрос задължителността на медицинските действия, насочени към реанимиране на тези деца. Все пак никой не задължава медицинския персонал да реанимира аборти. Нещо повече, всяко мъртвородено дете (защото то по дефиниция не може да диша само), без значение от килограмите и гестационната си възраст, ще се приема като „аборт“ с всички последици за това, включително невъзможността за близките му да го погребат. Това обезсмисля цялата реформа, която фондация „Макове за Мери“ успя да постигне в Закона за гражданската регистрация във връзка с погребението на мъртвородени деца. Възможна е и друга хипотеза. Според този медицински стандарт „жив плод“ е плод, който проявява признаци на кръвна циркулация. Следователно на тази дефиниция може да отговаря „плод“ под границите на потенциалната жизнеспособност и над тях. Какви са задълженията на медицинския персонал спрямо живия плод, който не отговаря на изискванията за „потенциална жизнеспособност“? Има ли право този плод на реанимация или палиативни грижи? Имат ли право родителите на информиран отказ/съгласие за прилаганите дейности? И ако тези въпроси ви се струват  евентуално разрешими, нека добавя, че в новия стандарт е премахната възможността един плод, роден като „аборт“, да се трансформира в новородено, ако оживее над 72 часа. Това означава, че няма граница, след която първоначално „нежизнеспособното“ новородено да може да се счита за субект. И ако случайно някой оживее, макар и роден под границите на жизнеспособността, ще се окаже, че цял живот ще е аборт! Този абсурден резултат влияе и върху здравноосигурителните отношения между РЗОК и лечебното заведение при лечението на новородени под определените граници. Болниците могат да получат плащане за лечение на здравноосигурени лица, т.е хора с акт за раждане (и акт за смърт в определени случаи). Ако болниците лекуват новородени, които нямат и не са получили статута на субекти на правото, няма да получат заплащане от касата за тези разходи. Какво ще се случи, ако в продължение на дни се лекува новородено под границите, предлагани в стандарта, което впоследствие почине? Интересно е, че в мотивите към предложената наредба е посочено, че „децата родени под 25 г. с. при преживяемост над 72 часа трябва да се запишат като раждане“, но това не е записано в стандарта. Луси не е единствената, която е останала регистрирана в сърцата на близките си, но не съществува дори в статистиката. Да, колкото по-висока е границата за жизнеспособност, толкова повече новородени ще бъдат регистрирани като аборти и няма да влязат в и без това кошмарната ни статистика за неонатална смъртност в страната ни. За разлика от много бебета, считани за „биологични отпадъци“ в България, Луси е била погребана от майка си, макар и да е нямала формалните актове за гражданско състояние. Това не е възможно в България. Стандартите могат да предвиждат конкретни граници на жизнеспособност, които обаче да съответстват на световните постижения на медицината, а не да се обясняват с мотива: тук толкова си можем. Стандартите обаче трябва да въвеждат (или препращат) към конкретни консенсуси за поведение при раждане на бебета на границите на жизнеспособността, така че да се гарантира правото им на живот, на обезболяване и на достойна смърт. Родителите трябва да могат да участват във вземането на решения, свръзани с ренимирането и палиативните грижи за техните деца, като получават адекватна информация. Защото често им е отнемано правото дори да се сбогуват с децата си. Родителите трябва да имат право на достойно сбогуване с детето си, като погребението на бебетата, неотговарящи на критериите в стандартите, следва да се приеме за напълно нормална практика. Защото за нормотворците тези деца може и да са „плодове“, „аборти“, „биологичен отпадък“, начин за вместване в правилната статистика, но за родителите, братята и сестрите им тези деца са Луси, Лейла и Мери. Текстът е от ", "date": "2018.02.06", "title": "За стандарта по акушерство и гинекология, или за Луси и Мери"}
{"url": "http://clubz.bg/63824-mladiqt_han_solo_izlita_na_25_maj_po_kinata_video", "text": "Историята на Хан Соло най-сетне има стартова дата: 25 май 2018-а! Новината се появи с няколко плаката и тийзър трейлър за новия филм от вселената на „Междузвездни войни“.  Хан Соло е „бърз и яростен“, шофирайки по улиците, виждаме в тийзъра – а започва като дребен измамник още от 10-годишен. Изхвърлен е бил от Академията за пилоти –  . Но обещава пред себе си, че ще бъде пилот, най-добрия в галактиката. В краткото видео се появяват младия Хан Соло, Ландо, Ки’рa и Чубака. В ролите са Олдън Еренрайх, Доналд Глоувър, Емилия Кларк и Йонас Суотамо. Във филма участват още Уди Харелсън, Танди Нютън, Пол Бетани. Режисьор на „Соло: История от Междузвездни войни“ е Рон Хауърд  . Сценаристи са Лорънс Касдан и Джон Касдан, по образи, създадени от Джордж Лукас. Ето и останалите плакати на филма:", "date": "2018.02.06", "title": "Младият Хан Соло излита на 25 май по кината (ВИДЕО)"}
{"url": "http://clubz.bg/63836-prezidentyt_na_polsha_shte_podpishe_sporniq_zakon_za_holokosta", "text": "Президентът на Полша Анджей Дуда ще подпише спорния закон за Холокоста въпреки недоволството на Израел и САЩ, предаде Ройтерс.  Законопроектът предвижда санкции като глоби или дори затвор до 3 години за всеки, който нарече нацистките концлагери \"полски лагери на смъртта\" или замеси Полша в престъпленията на хитлеристка Германия. През миналата седмица горната камара на полския парламент пусна без промени закона с 57 гласа \"за\" срещу \"23 \"против\".  Държавният департамент на САЩ призова Варшава да преразгледа нормативния акт, който забранява твърденията, че Полша носи отговорност за престъпления срещу човечеството, извършени от нацистите на полска територия през Втората световна война.  Управляващите във Варшава консерватори заявяват, че искат преди всичко да попречат на използването на израза \"полски лагери на смъртта\", когато става дума за концлагерите, създадени от нацистите на територията на Полша през Втората световна война. Вашингтон изрази притеснения относно последствията от този закон и предупреди, че може да се отрази неблагоприятно на интересите и стратегическите взаимоотношения на Полша, включително със САЩ и Израел. Полша си изми ръцете за Холокоста със закон Европейският комисар по икономическите и валутните въпроси Пиер Московиси изрази надежда в неделя, че Дуда \"ще прояви мъдрост и няма да обнародва\" спорния закон за холокоста. Израел се разгневи на Варшава заради закон за Холокоста Полша отмени посещението на израелския министър на образованието Нафтали Бенет, който трябваше да обсъди с управляващите във Варшава законопроекта, който според израелски политици е равнозначен на отричане на холокоста.    каза Бенет в изявление.  До 1939 г. еврейският квартал в полската столица Варшава е заемал една пета част от града. Впоследствие в гетото във Варшава са наблъскани 450 000 евреи. Днес в цялата полска столица те не наброяват повече от 400. Израел се разгневи на Варшава заради закон за Холокоста", "date": "2018.02.06", "title": "Президентът на Полша ще подпише спорния закон за Холокоста"}
{"url": "http://clubz.bg/63831-investitorite_v_energetikata_zashtitiha_temenujka_petkova", "text": "Националната енергийна камара излезе с позиция в подкрепа на министъра на енергетиката Теменужка Петкова. Вчера трите най-големи работодателски организации поискаха нейната оставка. КРИБ, БСК и АИКБ обвиняват правителството, че не може да се справи с проблемите в енергетиката и организират протест за 28 февруари. Бизнесът иска оставката на енергийния министър Националната енергийна камара се обяви против тази позиция. Енергийната камара посочва, че обединява работдателите - частни инвеститори в енергетиката и представлява над 50% от инсталираните мощности и над 70% от заетите в частния сектор енергетика. Членове на Националната енергийна камара са ЕВН България, Ей И Ес - 3С Марица Изток I, Енерго-Про Варна, ЧЕЗ България, Контурглобал Марица Изток III, Асоциация Хидроенергия, Българска ветроенергийна асоциация и Българска фотоволтаична асоциация.", "date": "2018.02.06", "title": "Инвеститорите в енергетиката защитиха Теменужка Петкова"}
{"url": "http://clubz.bg/63830-medii_v_izrael_bylgarskata_prokuratura_prikriva_hizbula", "text": "Израелски медии обвиниха българската прокуратура, че прикрива обявената за терористична организация \"Хизбула\", защото името й не присъства в обвинителния акт за атентата в \"Сарафово\". Вчера главният прокурор Сотир Цацаров заяви, че няма как организацията да бъде обвинена: На 18 юли 2012 година автобус с израелски туристи беше взривен на паркинга на летище Бургас. Загинаха петима израелски граждани и българският шофьор на автобуса. 37 души бяха ранени. Часове по-късно Израел заяви, че зад атаката стои свързаната с Иран групировка \"Хизбула\". От \"Хизбула\" обаче отхвърлиха подобни обвинения.  Подсъдими по делото са австралиецът Мелиад Фарах и канадският гражданин Хасан ел Хадж Хасан, които са помагали на загиналия атентатор Мохамед Хасан ел Хюсейни. Делото срещу тях се води задочно, тъй като прокуратурата не успя да ги открие. В обвинителния акт на се споменават връзките им с \"Хизбула\" и това дава основание на израелски медии да твърдят, че България прикрива терористичната организация.  През миналата седмица писа, че в обвинителния акт за атентата на летището в \"Сарафово\" не присъства името на терористичната организация. Изданието твърди, че българската прокуратура е прикрила \"Хизбула\". Нула доказателства за участие на „Хизбула” в атентата от \"Сарафово\" В едно от заседанията по делото пострадалите поискаха военното крило на ливанската шиитска групировка \"Хизбула\" да бъде граждански ответник по делото. Съдебният състав обаче прие, че няма данни и доказателства за негова връзка с атентата. В началото на 2013 г. тогавашният вътрешен министър Цветан Цветанов обяви междинни резултати от разследването, които свързвали терористичния акт с \"Хизбула\". След това и неговият наследник Цветлин Йовчев каза пред журналисти на възпоменателна церемония, че \"има ясни знаци, които казват, че \"Хизбула\" стои зад атентата в Бургас\". Пак през 2013 г. по време на дискусия за българско-израелските отношения по БНТ тогавашният български министър на външните работи Николай Младенов заяви, че правителството не би дало изявление за връзката на \"Хизбула\" с атентата в Бургас, ако не разполага със солидни доказателства за това, припомня в. \"Сега\". Доказателствата на българското разследване на атентата дори доведоха до това ЕС да включи военното крило на \"Хизбула\" в черния си списък. Може да призовем \"Хизбула\" като подсъдим по делото \"Сарафово\" Може да призовем \"Хизбула\" като подсъдим по делото \"Сарафово\"", "date": "2018.02.06", "title": "Медии в Израел: Българската прокуратура прикрива \"Хизбула\""}
{"url": "http://clubz.bg/63793-bylgariq_rusiq_vynshna_politika_ili_kylbo_ot_kompleksi", "text": "Изострянето на отношенията ни с РФ по време на мандата на бившия президент Плевнелиев беше едната точка на махалото, сближаването по времето на Първанов - срещуположната. Повечето европейски нации тайно бленуват за връщането на някогашното величие на държавите им. В Русия обаче е различно. Тяхната винаги е била Велика още отпреди времето на Петър I Велики (1682-1725) и особено след неговото успешно управление. Това бе прекършено при разпада на  СССР и последвалото управление на президента Елцин. Събитията в тези десет години белязаха руското съзнание, доведоха го до състояние да чака и да търси своя \"спасител\". И в неговите очи това бе Владимир Путин. Със замах Путин \"излекува\" раните и възобнови надеждите на обикновения руснак Припомни му каква сила е била Русия и му обеща, че отново ще бъде. Споменът за величието на Империята изплува на дневен ред, Федерацията успя да стъпи на краката си и подхвана изоставените проекти за прокарването на влиянието си в бившите съветски орбити. Тези идеи бяха приети в широко отвореното за тях съзнание на по-голямата част от руското население и осигуриха на Путин подкрепа за почти две десетилетия. Тезата, защитавана от Борисов за по-умерен диалог и поддържане на отношения с Турция въпреки авторитарните наклонности на Ердоган, би трябвало да важи и за Русия. За никого не е тайна, че ние нямаме съвременна отбранителна способност, поради което и членуваме в НАТО. Не би било разумно обаче да водим външна политика, базирана на факта, че има \"кой да ни спаси\". Същевременно трябва ясно да отстояваме позициите си, изисквайки равнопоставеност и диалог, а не предлагайки сервилност, която наблюдаваме на моменти. Най-пресен пример за липсата на конструктивен диалог между София и Москва е изказването на външния министър Лавров от 15 януари т.г. Той заяви, че \"България отново е готова да разгледа възможността да приеме втората линия на газопровода \"Турски поток\"... при железни гаранции от ЕК\". Подобно изказване е недопустимо и лекомислено - защо Москва слага думи в устата на България, кой я е упълномощил? Още по-лошото е, че ответна реакция не последва. За каква равнопоставеност и диалог говорим в случая? Направо си е  монолог... Ясно е от самото изявление, че руснаците нервничат заради липсата на яснота дали ще имат разрешение извън правилата на Третия енергиен пакет (компании, добиващи газ, не могат да бъдат и собственици на газопроводи на територията на ЕС) да доставят газ в посока България, респективно останалите държави от Европа. България не може да си позволи да се огъва на подобен натиск и веднага след изказването трябваше да последва реакция, която да напомни, че поне на хартия вече не сме в задния двор на СССР (макар до голяма степен да оставаме в сферата на влияние на Москва). През далечните 2007 и 2008 година, когато Първанов и Станишев подписваха споразуменията образуващи т.нар. Голям шлем, от руска страна се говореше, че отношенията между страните ни вървят във \"възходяща линия по всички ключови насоки\". Путин заявяваше, че България е един от основните икономически партньори на федерацията и всичко вървеше по мед. Говореше се, че Големият шлем ще допринесе за диверсификацията на енергийните доставки. Как, при положение че всичките четири проекта бяха с един и същ доставчик? Десет години по-късно нито един от проектите не е осъществен и сме изправени пред натиск, идващ от Кремъл, изразяващ се в непремерени (или може би точно премерени) изказвания, подобни на цитираното по-горе. Готови ли сме като държава отново да преосмислим сътрудничеството си с Москва? Може би не. Но в случай че тръгнем по пътя на възобновяване на сътрудничеството в подобен мащаб, трябва да сме нащрек. Неосъществените руско-български проекти удариха по плановете и самочувствието на Кремъл, тъй като това рефлектира в загубата на пазари, а също и влияние в геополитически аспект. Реално диверсификацията трябва да бъде търсена, макар компромисът в поне по един от проектите да бъде разглеждан като възможност. Това, което трябва да изискваме насреща, е ясно. Освен взаимоизгодни икономически решения, ненамеса във вътрешните работи на България, уважаване на решенията на българското правителство и стопиране на провокативната реторика по наш адрес. Само тогава София би трябвало да преговаря с Москва. Не е разумно да мразим или да любим Русия. Просто трябва да я приемаме каквато е, да познаваме нейните маниери и политика и да я научим да се съобразява с нас като част от Европа. А, и най-вече да правим разграничение между руски народ, култура, история и управление. Обикновеният руснак в момента живее по-лошо от масата българи, което предизвиква задоволство у много хора. Защо? Това някакво фалшиво чувство за превъзходство ли ни носи? Българското общество все още трябва да осъзнава собствените си исторически комплекси - и по отношение на Турция, и по отношение на Русия. Ако истинската ни цел е това, за което толкова мрънкаме на Европа - да не бъдем третирани като европейци втора ръка, може би е време да се вгледаме в самата Европа. Те са могли да преглътнат своите вражди, да примирят конфликтите си. Време е да спрем да се държим като неосъзната и лутаща се нация, а да поддържаме външна политика, която отстоява позициите ни. Даниел Миладинов: \"хронично запален\" по историята юрист", "date": "2018.02.06", "title": "България-Русия - външна политика или кълбо от комплекси?"}
{"url": "http://clubz.bg/63818-trymp_demokratite_sa_predateli_ne_mi_rykoplqskat", "text": "Президентът на САЩ Доналд Тръмп обвини демократите в и дори в измяна, защото не аплодирали речта му \"За състоянието на съюза\" през миналата седмица, предаде Асошиейтед прес. Милиардерът говори в Блу Аш, в щата Охайо, и обяви, че демократите излъчвали  , докато той говорел в Конгреса, и не ръкопляскали дори когато той поднасял добрите икономически новини. Тръмп нарече поведението на демократите \"неамериканско\" и попита: Асошиейтед прес отбелязва, че е обичайно представителите на опозиционната партия да посрещат хладно годишната реч на президента \"За състоянието на съюза\", отбелязва БТА. Тръмп: Разбойници, терористи, Китай и Русия са заплаха за САЩ (ВИДЕО) Разбира се, Тръмп получи и светкавичен отговор. И още нещо ще ви обясня, г-н президент, продължава сенаторът: Агенциите припомнят, че речта на Тръмп в Конгреса продължи около 80 минути, от които той сам си ръкопляска около 6 минути.  ", "date": "2018.02.06", "title": "Тръмп: Демократите са предатели - не ми ръкопляскат"}
{"url": "http://clubz.bg/63807-po_pytq_kym_vojnata", "text": "\n\tТочно преди 15 години Колин Пауъл, тогавашният държавен секретар на САЩ, застана пред ООН, за да продаде превантивната война срещу Ирак. Като началник на кабинета му тогава помогнах на държавния секретар да очертае ясна картина, че войната е единственият избор, че когато \"се изправим срещу режим с амбиции за регионална доминация, със скрити оръжия за масово поразяване, който осигурява убежище и подкрепа за терористи, не сме изправени срещу миналото, а срещу настоящето. И ако не действаме, ние сме изправени пред още по-страшно бъдеще.“ След презентацията на Колин Пауъл в онзи студен ден разсъждавах какво сме свършили. Тогава мислех, че усилията ни са напразни – въпреки изказването му ние не получихме значителна международна подкрепа. Но проучванията по-късно показаха, че сме успели да убедим много американци. Точно затова той бе избран да направи презентацията – неговият авторитет пред американците бе несравнимо по-голям от този на другите от екипа на Буш. Президентът Буш щеше да заповяда начало на войната дори и без презентацията пред ООН, дори и Колин Пауъл да не бе успял да я представи толкова добре. Достолепието на държавния секретар бе важна част от двугодишните усилия на Буш да качи американците на военния влак. Това усилие доведе до войната с Ирак – резултатът от която са катастрофални загуби за региона и за водената от Съединените щати коалиция. Бе дестабилизиран целият Близък Изток. Това не бива да бъде забравяно днес по една много ясна причина – администрацията на Тръмп използва почти същия наръчник, за да създаде фалшива представа, че войната е единственият избор на фона на предизвикателствата от страна на Иран. Преди месец посланикът на САЩ в ООН Ники Хейли каза, че администрацията има \"неопровержими\" доказателства, че Иран не се съобразява с резолюциите на Съвета за сигурност по отношение на ракетната си програма и Йемен. Точно както Колин Пауъл Ник Хейли показа сателитни снимки и други доказателства, с които разполага само американското разузнаване, за да докаже тезата си. Но доказателствата изобщо не са достатъчни. Поразително е колко си приличат днешните дни с онези от 2003 г. И как методите на администрацията на Доналд Тръмп копират изцяло методите на Буш и Чейни. Докато наблюдавах Ники Хейли пред Агенцията за военно разузнаване, ми се прииска да прожектирам на стената зад нея кадри от презентацията на Колин Пауъл, за да осъзнаят американците веднага как са тикани по същия път като през 2003 г. - към войната. Само тази война с Иран – държава с 80 милиона население, чиято стратегическа дълбочина и труден терен я превръщат в много по-голямо предизвикателство от Ирак – ще ни струва 10-15 пъти повече жертви и разходи. Ако искаме нещо по-официално като позиция по темата за Иран, трябва само да погледнем в публикуваната наскоро Стратегия за национална сигурност, която казва: Стратегията разглежда Иран като една от най-големите заплахи за Америка, точно както Джордж Буш описваше Ирак на Саддам Хюсеин. Когато Китай, Русия и Северна Корея представляват много по-сериозни заплахи за Америка, отколкото Иран, човек започва да се чуди как хората на Тръмп стигат до тези изводи. Въпреки че речта на г-жа Хейли не свърши работа, а и никой освен хората от националната сигурност няма да прочете стратегията, това няма значение. Виждали сме го и преди – кампания, която стъпва върху политизирано разузнаване и късогледи политически решения за начало на война. А американският народ очевидно вече толкова е привикнал към това властта да призовава към война, че никой не се изказва против. Досега медиите не успяват да оборят фалшивите твърдения на Тръмп за Иран. В началото на ноември някои медии цитираха неназован източник от американското правителство, според когото новооткрити документи от скривалището на Осама бен Ладен представлявали „доказателство за подкрепата на Иран за войната на \"Ал Кайда\" срещу САЩ“. Това ни напомня как вицепрезидентът Дик Чейни отчаяно опитваше през 2002-2003 г. да изтръгне доказателства за връзката на Саддам Хюсеин с \"Ал Кайда\" от затворниците в Гуантанамо. Това ни връща и към уверенията на директора на ЦРУ Джордж Тенет към Колин Пауъл, че доказателствата за връзката на Саддам Хюсеин и Осама бен Ладен са железни. Днес знаем, че Тенет е бил в грешка. Сега твърденията за връзка между \"Ал Кайда\" и Иран идват от Фондацията за защита на демокрацията, която енергично се противопоставя на ядрената сделка с Иран и открито призовава за промяна на режима в Техеран, докато получава финансиране от ястреби като Шелдън Адълсън и Пол Зингър, които не крият какви са целите им относно Иран. Изглежда никой не се интересува от това, че 15 от 19 терористи, които отвлякоха самолетите на 11 септември, са саудитци, а не иранци. Или пък от това, че от враждебните спрямо САЩ групировки, включени в списъка на разузнаването, само една има връзки с Иран. Повече от всякога Фондацията за защита на демокрацията изглежда като офис за специални поръчки на Пентагона, която твърдеше неистини и преди войната с Ирак. Поводите за Тръмп да поведе война срещу Иран са повече от твърденията на Ники Хейли. Тук влизат ултиматумът на президента към Конгреса „да поправи“ ядрената сделка с Иран, въпреки че страната я изпълнява; натискът от Белия дом върху разузнавателната общност да изфабрикува доказателства, че Иран не си изпълнява задълженията; както и изборът на администрацията да гледа на скорошните протести в Иран като на начало на смяна на режима. Както и администрацията на Буш преди, тези събития, които нямат връзка помежду си, трябва да изплетат разказ, според който войната с Иран е единствената възможна политика. Като си спомня за стройния ни марш към война с Ирак, осъзнавам, че на нас изобщо не ни пука, че сме използвали калпава информация; че е било нереалистично да твърдим, че войната „ще се изплати“, вместо да ни струва трилиони долари; че вероятно сме безнадеждно наивни да мислим, че войната ще донесе демокрация, вместо да тласне региона в спиралата надолу. Единствената ни цел беше да продадем на американците войната с Ирак. Проучванията показват, че успяхме. Тръмп и екипът му опитват да го направят отново. Ако не внимаваме, те ще успеят.", "date": "2018.02.06", "title": "По пътя към войната"}
{"url": "http://clubz.bg/63834-v_gyrciq_razsledvat_politici_zaradi_skandal_s_novartis", "text": "Прокуратурата при Върховния съд на Гърция внася в парламента данни от разследването си по обвиненията, че швейцарската фармацевтична фирма Novartis е платила подкупи, за да получи преференциално третиране, съобщи вестник \"Катимерини\". Така парламентарната комисия за борба с корупцията ще реши дали осем бивши министри и двама бивши премиери да бъдат обвинени за предполагаемата им роля в аферата. От днес те дават показания пред нея. Гърция vs законите на шариата Става въпрос за обвинения за приемане на подкупи и злоупотреба с доверие - престъпления, за които давността е изтекла, докато разследването продължава с обвинения за пране на пари, за което на депутатите ще бъдат изпратени отделни документи. Министърът на правосъдието Ставрос Кондонис също потвърди, че по случая има доказателства за вземане на подкупи в особено големи размери и пране на пари. Още не е ясно какви точно ще са обвиненията за десетте политици, за които се твърди, че са изброени в преписката, ако имунитетът им от преследване бъде отменен. Прокурорите проверяват осем бивши министри от различни партии от 2006 до 2015 г., както и Панайотис Пикраменос, премиер на служебното правителство през 2012 г., което подготви изборите тогава, и бившия премиер и бивш лидер на \"Нова демокрация\" Андонис Самарас. Гърция получи последния спасителен транш от €6.7 млрд. Гърция получи последния спасителен транш от €6.7 млрд.", "date": "2018.02.06", "title": "В Гърция разследват политици заради скандал с \"Новартис\""}
{"url": "http://clubz.bg/63817-rekorden_sriv_na_uolstrijt_predizvika_panika", "text": "Паника настъпи на Уолстрийт снощи, след като индустриалният фондов индекс \"Дау Джоунс\" се срина за по-малко от час с 1500 пункта след месеци еуфория, изтъквана редовно от президента Доналд Тръмп, съобщи Франс прес. Предаван на живо по телевизията, сривът на \"Дау Джоунс\" прикова вниманието на минувачите в Ню Йорк. След леко повишаване, последвало срива, до затварянето на борсата \"Дау Джоунс\" загуби 4,6 процента - най-големият спад след финансовата криза от септември 2008 г. Белият дом реагира с уверението, че вниманието на президента Тръмп е насочено към дългосрочните фундаментални показатели на икономиката, която остава изключително силна.  Тази сутрин спад от над 4 процента последва на борсата в Токио, където индексът \"Никей\" загуби 929 пункта до 21 752 - най-ниската стойност от октомври. В момента, когато \"Дау Джоунс\" се срина, президентът Тръмп говореше на събитие в щата Охайо, но не каза нито дума за борсите. Тръмп не е пропускал да се похвали винаги когато индексите се повишават, отбелязва Ройтерс. Този рязък контраст вероятно е знак, че президентът може би осмисля напомнянето на мнозина бивши съветници в Белия дом, че американските президенти са се въздържали да коментират случващото се на Уолстрийт, пише БТА. Сътресението на Уолстрийт съвпадна с встъпването в длъжност на Джероум Пауел, новия президент на Управлението за Федерален резерв (централната банка на САЩ), отбелязва ДПА. След като вчера положи клетва, Пауел обяви, че американската финансова система е по-силна и по-устойчива, отколкото е била преди финансовата криза през 2008 г. След сътресението на борсите вчера Белият дом съобщи, че вниманието на президента Тръмп е насочено към дългосрочните фундаментални показатели на икономиката, която остава изключително силна. Тя добави, че неотдавна подписаният от президента закон за намаляване на данъците и усилията му за елиминиране на регулациите допълнително укрепват икономиката и засилват благосъстоянието на американците. Сривът на \"Дау Джоунс\" наново породи безпокойство у американците, които досега бяха свидетели как стойността на техните спестявания за пенсия и имоти постоянно нараства без колебанията, които са част от нормалния пазарен цикъл, пише днес в. \"Вашингтон пост\" по повод спада на водещия промишлен индекс с 1175 пункта. Според американския ежедневник тази турбуленция на финансовите пазари, обхванала Азия, Европа и САЩ заради опасения от инфлация, е най-силната от 2016 г. Тя заплашва да отнеме от президента Доналд Тръмп и Републиканската партия любимата им тема преди междинните избори за Конгрес през ноември - за стабилността на американската икономика.  Според вашингтонския вестник друг възможен фактор, оценен като рисков от инвеститорите, е нарастващият федерален дефицит. Миналата седмица министерството на финансите на САЩ огласи данни, според които правителството се кани да заеме близо един трилион долара през тази година - повишение от 84 на сто спрямо миналата година.  Източник на несигурност също е промяната в ръководството на Управлението за федерален резерв. Въпреки че се очаква новият президент на американската централна банка Джероум Пауел да продължи политиката на предшественичката си Джанет Йелън и да повишава плавно лихвения процент, той все още е относително непозната величина за пазарите, пише \"Вашингтон пост\".  Сп. \"Политико\" обръща внимание върху бързите действия на Белия дом, целящи дистанциране на Тръмп от срива на пазарите. Това е било осъществено чрез добре координирани изявления и телевизионни интервюта на президентски представители. Според списанието това предполага възникването на възможност за президента на САЩ и занапред да рекламира пред избирателите икономическите ползи от данъчната реформа на републиканците, така че те да запазят мнозинството си в Конгреса след изборите през есента. На съветниците е станало ясно, че сривът на пазарите по време, когато Тръмп произнасяше реч в Охайо, ще засенчи думите му. Въпреки това президентът прибягна до главните си оръжия: да громи медиите, да критикува демократите и да развява конспиративни теории за \"подмолната държава\".  Докато са пътували на борда на президентския самолет, продължава \"Политико\", съветниците са подготвили с помощта на финансовия министър Стивън Мнучин изявление, което да бъде огласено минути след пристигането на Тръмп в Белия дом. Решили са, че най-добрата реакция е всичко да се омаловажи: пазарите са променливи, а икономиката следва дългосрочна позитивна траектория. ", "date": "2018.02.06", "title": "Рекорден срив на Уолстрийт предизвика паника"}
{"url": "http://clubz.bg/63796-avstrijskiqt_kancler_jivql_s_bejanci_priyuteni_ot_roditelite_mu", "text": "“Себастиан Курц - Биографията”. Под това заглавие от днес на германския книжен пазар е една прелюбопитна книга на издателство “Хердер”. Биографията на австрийския канцлер - най-младия премиер в Европа, е написана от журналиста от най-тиражния германски вестник “Билд” Паул Ронцхаймер. Той дълго време е разговарял с Курц, придружавал го е на различни събития, както и при срещи на канцлера с родителите му. Първата част от книгата е посветена на детството и юношеството на Себастиан Курц, а втората - на завидната му кариера на политик, успял на 27 години да стане външен министър на Австрия, а на 31 г. вече канцлер. На този висок пост е от 18 декември м. г. Като малко дете Себастиан, наричан галено Басти, е живял с бежанци от бивша Югославия, които майка му Елизабет и баща му Йозеф приютили. Себастиан е на 6 години, когато за пръв път се среща с хора, които търсят спасение в друга държава от бушуващ в родината им военен конфликт. Годината е 1992-ра. Войната в тогавашна Югославия се разгаря само на 500 километра от Виена. Жертвите са хиляди, милиони са прокудени от родните им места или са принудени да бягат зад граница. Над 100 000 се отправят към Австрия. Елизабет и Йозеф Курц, родителите на Себастиан, който 25 години по-късно ще промени Австрия и Европа, гледат по телевизията ужасяващи картини на разруха, смърт и отчаяни хора. Решението е взето незабавно - искат да помогнат на страдалците с каквото могат. Точно в това село с едва 150 жители е израсла майката на Себастиан - Елизабет Курц, сега на 60 г. Шестгодишният Басти изобщо не знаел що е то бежанец, нито родителите му са подозирали, че един ден ще стане канцлер, и то по време на бежанска криза в Европа. Себастиан Курц обаче и до днес си спомня за двете момиченца, които живеели с родителите си бежанци в семейната ферма, както и честите разходки с тях из селото. Баба му по майчина линия е от Нови Сад, Сърбия. По време на Втората световна война като 16-годишна успява да избяга в Долна Австрия, като изминава пеш 598 км през Унгария и Словакия, докато стигне до целта. През цялото време е скована от страх, че може да бъде убита. По-късно среща дядото на Себастиан Курц и двамата минават под венчило. \"Мама винаги е споделяла с мен преживяното. Камари от трупове край шосетата, денонощни бомбардировки. А онези, които са оцелявали от бомбите, просто са били разстрелвани. Ужасяващите картини още са пред очите й, често сънува кошмари. Като че ли бежанската тема е заложена в гените ни. Това е нещо ужасно, също и за мен. То е като спомен, макар да не съм го преживяла лично. Но е вътре в мен, както и страхът\", споделя майката на канцлера Елизабет Курц, която сега се грижи за възрастната си немощна майка.", "date": "2018.02.06", "title": "Австрийският канцлер живял с бежанци, приютени от родителите му"}
{"url": "http://clubz.bg/63819-zukyrbyrg_dopusnah_greshki_i_proval_sled_proval", "text": "Съоснователят и собственик на Фейсбук Марк Зукърбърг отново си направи самокритика на 14-ата годишнина на социалната мрежа, изброявайки грешките, които е допуснал, предаде Франс прес. Посланието му за 14-те години, изминали от създаването на Фейсбук, когато той беше студент в престижния американски Харвардски университет, до превръщането днес на Фейсбук в най-голямата световна социална мрежа с около 2 милиарда потребители, е последното в поредица негови признания за допуснати грешки. Фейсбук е критикуван за разпространението на фалшиви новини и се опитва да се справи с този проблем, отбелязва БТА. Новото послание на Зукърбърг изглежда означава, че социалната мрежа постоянно ще прави оценка на функционирането си.", "date": "2018.02.06", "title": "Зукърбърг: Допуснах грешки и провал след провал"}
{"url": "http://clubz.bg/63621-daniel_miladinov_hronichno_zapalen_po_istoriqta_yurist", "text": "„Генерация Z“: думата имат младите Даниел Миладинов е роден през май 1994 г. в Стара Загора. Средното си образование е получил в местната руска гимназия „Максим Горки“, а в момента завършва право в Бургаския свободен университет. През миналата година е изкарал последователни стажове към секретаря по правни въпроси на президента Румен Радев и в сп. A-specto. В останалото време Даниел се занимава с право, разбира се, но го увличат политиката и международните отношения. Не харесва застоя и винаги търси нови проекти, в които да се включи. В „Генерация Z“ той ще коментира и анализира въпросите на световната политика. Ето и защо реши да стане част от нашия младежки проект: Вижте кои са другите автори:  9", "date": "2018.02.06", "title": "Даниел Миладинов: \"хронично запален\" по историята юрист"}
{"url": "http://clubz.bg/63822-mladejite_ubili_bezdomnik_v_ajtos_pili_cqla_nosht_predi_tova", "text": "Младежите, убили бездомник за удоволствие в Айтос, са пили цял ден, преди да извършат тежкото престъпление, нанасяйки му 32 прободни рани, разказа в сутрешния блок на Нова тв прокурор Елгина Чакърова, говорител на прокуратурата в Бургас. След като пиянствали, взели нож от дома на единия, отишли в необитаемата къща, където живеел 70-годишният клошар. Той спял на земята. Когато влезли при него, двамата започнали да нанасят удари с нож по тялото и шията, като си разменяли ножа. Междувременно го удряли с юмруци по главата. След това си тръгнали и продължили да пият. Не е установено да има мотив за извършеното престъпление. Може да се каже, че изцяло садистични са били намеренията им, каза прокурор Чакърова.  Родители убиха едногодишното си дете Убийството беше извършено в ранните часове на 2 февруари, а ден по-късно са задържани евентуалните извършители - 20-годишният Желязко Данчев и 16-годишният Ясен Стойчев от ромската махала в Айтос. Жертвата на тежкото престъпление е 70-годишният Асен Пуров, който водил скитнически живот. Арестуваните заподозрени са безработни и без образование. Двамата са от многодетни семейства - единият е девето дете, а другият пето или шесто. \"Не знам защо са го направили, но предполагам, че заради бедността и мизерията. Може момчетата, които го наръгаха, да са били дрогирани или пияни\", каза пред камерата на bTV техен познат. Друг мъж пък разказа, че често посещавали кръчма в съседната махала. Медиите като хищници след убийството на Дамла В края на януари две момчета - на 13 и 14 години, убиха по особено жесток начин 53-годишен бездомник във Варна. Убийството на Красимир Куртев е извършено по хулигански подбуди и по особено мъчителен начин, установи прокуратурата. До убийството във Варна се стигнало, след като ден по-рано имало конфликт между тези момчета от ромски произход и мъжа при пункт за предаване на отпадъци. При първия конфликт младежите нанесли побой на мъжа, а по-късно се върнали и отново го пребили, този път до смърт. Медиите като хищници след убийството на Дамла", "date": "2018.02.06", "title": "Младежите, убили бездомник в Айтос, пили цяла нощ преди това"}
{"url": "http://clubz.bg/63823-plevneliev_ima_mnogo_vzeli_se_naseriozno_politici_v_demokraciqta_ima_mandati", "text": "\"В българската политика виждам много мъже и жени, които се възприемат насериозно и на всяка цена\", заяви президентът Росен Плевнелиев (2012-2017) пред Нова тв, където отчете една година, откакто... не е на \"Дондуков\" 2. Според Плевнелиев \"има живот и след политиката и той никак не е лош\", а самата политика \"не е на всяка цена и не би следвало да бъде целта - политиката винаги е средство, за да бъдем полезни, за да търсим заедно с народа и да намираме правилните решения и да постигаме прогрес\".  \"Много политици не смеят да посочат истината за Русия. Целият им елит избяга на Запад, децата им, икономиката е съсипана, не се говори за това как живеят руснаците и искаме ли да живеем като тях в един автократичен режим, в който човешките права и свободи не се спазват. Този дебат липсва\", заяви Плевнелиев по повод говоренето за отношенията с държавата, управлявана от Владимир Путин. По думите му у нас заради обществените нагласи е трудно да се заемат позиции срещу управлението на Путин, но не може да се подминава \"взривяването на основните принципи на мира в Европа\" Отново, извън президента Радев, Плевнелиев не посочи кой друг влиза в групата на \"многото политици\", които заемат по-добри позиции. Съединението прави санкциите? Росен Плевнелиев повтори тезата си, че Истанбулската конвенция за борба с насилието над жени и деца, приета от Съвета на Европа, трябва да бъде ратифицирана у нас, но вместо това тук не е имало дори честни дебати по темата. Бившият президент повтори и критиките си към настоящия държавен глава Румен Радев, който се обяви \"против\". Плевнелиев разкритикува и идеята за провеждане на референдуми по темата: Пак, както и за \"взелите се насериозно\", и за отказващите да посочат заплахите от Русия политици, не назова отговорните за \"безотговорните изказвания\".", "date": "2018.02.06", "title": "Плевнелиев: Има много взели се насериозно политици, в демокрацията има мандати"}
{"url": "http://clubz.bg/63821-izvynredno_polojenie_i_represii_na_maldivite", "text": "Обявеното на Малдивите извънредно положение доведе до арести на върховни съдии и репресии над опозицията. Полицията в островната държава арестува председателя на местния Върховен съд, след като избухна политическа криза в страната. Абдула Саид и неговият колега върховен съдия Али Хамед са задържани няколко часа след като беше обявено извънредно положение, което дава извънредни правомощия на властите. Режимът на извънредно положение засилва правомощията на силите за сигурност да арестуват предполагаеми престъпници. Въвеждат се ограничения в свободата на събиране. Правителството получава допълнителни правомощия да разпорежда обиски и запориране на имущество. Кризата в островната държава в Индийския океан започна, когато президентът Абдула Ямин отказа да изпълни решението на Върховния съд да освободи политически затворници. Действията му бяха остро осъдени от международната общност. Според съдебното решение бившият президент Мохамед Нашед е осъден в противоречие с местната конституция. Сега той живее в изгнание. Шефът на полицията на страната заяви, че ще изпълни решението на съда, след което беше уволнен от правителството на Ямин. Армията е инструктирана да се противопоставя на всякакви опити за сваляне на президента, съобщи Би Би Си. Друг бивш държавен глава – Момун Абдул Гаюма, който е част от опозицията, е задържан в дома си. Китай, Индия, САЩ и Великобритания вече предупредиха гражданите си да избягват пътуване до островната страна. По информация на британското външно министерство летищата и курортите обаче не са засегнати от политическата криза. Туризмът носи най-големи приходи в бюджета на Малдивите.", "date": "2018.02.06", "title": "Извънредно положение и репресии на Малдивите"}
{"url": "http://clubz.bg/63820-rusnacite_iskat_decata_im_da_sa_kato_putin_chekisti", "text": "В редакционен коментар в. \"Ведомости\" обяснява защо почти половината жители на Русия искат децата им да станат чекисти. Социолозите от фонд \"Обществено мнение\" (ФОМ) регистрират нарастваща популярност на тайните служби през период, практически съвпадащ с управлението на президента Владимир Путин, посочва руският всекидневник, предава БТА. Според изданието престижът на руските тайни служби расте заради засилващата се конфронтация на Москва със Запада. Освен това героичните сериали за чекисти от последните години са отслабили негативните чувства от репресиите по съветско време, посочва \"Ведомости\", цитиран от Би Би Си. Върху нагласите на хората в Русия е повлияла и личността на Владимир Путин, който идва от тайните служби - наред с мнозина свои съратници. Така много хора виждат в тях \"ефикасен социален асансьор\". Хората виждат, че именно чекистите, а не бизнесмените или държавните служители са истинските господари на положението в страната. Затова искат и близките им да постигнат същия успех в живота, констатира \"Ведомости\".", "date": "2018.02.06", "title": "Руснаците искат децата им да са като Путин - чекисти"}
