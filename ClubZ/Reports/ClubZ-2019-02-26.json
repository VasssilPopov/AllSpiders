{"url": "http://clubz.bg/79947-bylgariq_nqma_druga_takava_strana_v_sveta", "text": "От промените насам България е загубила над една четвърт от населението си: от близо 9 милиона души през 1989 година - на малко над 7 милиона днес. Според прогнозата на ООН, до 2050 година българите ще намалеят дори до 5,2 милиона. Населението на нито една друга страна в света не намалява с по-бързи темпове, отбелязва   и посочва основните причини за това: ниската раждаемост и най-вече огромното изтичане на работна ръка в чужбина. В повечето случаи българските специалисти обръщат гръб на родината си заради ниското заплащане на труда, допълва картината  . В София един лекар със специалност може да изкара и 900 евро месечна заплата, но лекарите в провинцията са принудени да се задоволяват с наполовина по-ниски доходи. Още по-драстични са разликите в заплащането на медицинските сестри: в София една сестра в операционна има възможност да получава до 400 евро, докато колежките ѝ в по-отдалечените краища на страната нерядко взимат само по 130 евро. За да оцелеят, много от тези нископлатени кадри си намират и втора работа. По-младите обаче не желаят да живеят по този начин и бягат в чужбина, четем по-нататък в публикацията. Там е цитирана председателката на Българската асоциация на професионалистите по здравни грижи (БАПЗГ) Станка Маркова, която казва, че от 55 000 медицински сестри в страната през 1989 година, днес техният брой е спаднал наполовина. Още по-тревожно е, че средната им възраст е доста висока - около 50 години. Младите хора под 30 години съставляват едва 4 процента от всички медицински сестри. В репортажа на австрийското издание се казва още, че специализирани набират кадри за чужбина с помощта на масирани рекламни кампании. За целта те наемат конферентни зали в хотели и си подбират най-добрите специалисти от всички браншове. А това се отразява катастрофално на България, заключава „Винер Цайтунг“. Почти всички кандидати за работа в чужбина споделят пред изданието, че смятат да останат в чуждата страна само няколко години, след което със спечелените пари да си построят къща в България. Кампании за набиране на кадри организира също и Медицинският университет в София - но с обратен знак: - тоест като опит да се организира своего рода национална трудова борса за медицински кадри. Възможно е по този начин да се открият и някои наистина привлекателни работни места, които да станат алтернатива на емиграцията, но истината е, че медицинската професия в България междувременно загуби голяма част от престижа си, се казва в публикацията. В тази връзка проф. Маркова отбелязва, че очакваната от години насам реформа в здравеопазването се ограничава единствено до съкращения на кадри в сферата на помощния медицински персонал. Българското правителство смята, че с оглед на недостига на медицински персонал трябва да се огледат възможностите, които предлагат страни като Турция или Индия. Това обаче не може да бъде трайно решение на проблемите в бранша, тъй като повечето привлечени отвън хора остават само за няколко години в приемната страна, след което се връщат у дома, посочва „Винер Цайтунг“. От България си тръгват и много жени, които работят като домашни помощнички или болногледачки, например в Германия. Над 200 000 германски семейства ползват услугите на жени от Източна Европа, пише вестник \"Аугсбургер Алгемайне\". Много от онези, които гледат възрастни и болни хора на 24 часа, нерядко се оказват отчасти или дори изцяло нелегално наети, казва професорът по право Лотар Кноп, който е проучвал сферата на тези услуги. На темата се спира и  , който разказва личната история на 35-годишната Елена от България. Социоложка по професия, тя не можела да си намери добре платена работа, поради което станала болногледачка в Германия. 14 дни в месеца тя се грижи за една възрастна жена в дома ѝ. Работата е тежка, но затова пък сравнително добре платена. Българката получава близо 1000 евро месечно от посредническата агенция, която я е наела на работа. \"За Германия парите не са много, но за България си е нещо като малко състояние\", казва Елена пред изданието.", "date": "2019.02.26", "title": "България: няма друга такава страна в света"}
{"url": "http://clubz.bg/79991-nqkoi_alternativni_patriotichni_fakti", "text": "В рамките на един час от български националисти чух три фрапантни неистини (по модерному – „алтернативни факти” от типа „Земята е плоска”). Онова, което ми е интересно, обаче, не е разминаването между твърдение и факти, а политическите цели, както и още по-интересно - разминаването между възприятие за свят и самият свят.  Да почнем от „алтернативните факти”.  Ясна е политическата цел на такива „алтернативни факти”: да се разпространи посланието, че „в Брюксел” са решили: първо, на всяка цена да залеят континента с някакви не-европейци – мюсюлмани (тезата до оня ден) или „африканци” (тезата от днес); второ, да ликвидират националните държави, та да може тия африканци спокойно да превземат континента; и трето – докато са заливани от цунами от африканци, европейците да бъдат задължени да се размножават по начин, гарантиращ генетическия им упадък.  Посланието: гласувайте за нас, инак от Брюксел ще ви ликвидират. За какъв дявол му е на Брюксел да ликвидира собствените си данъкоплатци и избиратели – не става ясно.  Подобни изказвания са толкова налудничави, че е смайващо, че изобщо се формулират в публична среда – особено, в случая на депутата Сиди, пред един взвод хабилитирани учени, всеки от които знае неизмеримо повече от него и, следователно, на секундата ще го хване в „алтернативен факт”.  Точно тази налудничавост е по-интересна от прозрачните политически цели. В какъв свят, реално, всеки ден живее един човек, способен да вярва в такива лудости? Все пак приемаме, че си вярват, щом го казват пред публика. Как такъв човек вижда света около себе си? Без да съм психолог, знам достатъчно за хората, за да мога да си представя отговора на такива въпроси. А той е следният.  Подобен човек живее в постоянен ужас от света, в който е попаднал. Той нищо не разбира в този свят. Той не познава комфорта и спокойствието, защото всичко за него е заплаха. В този свят всяко нещо – предмет, човек, събитие – е опасност. Тъй като всичко е неразбираемо и непознато, няма върху какво познато нещо човек да се опре, та да дойде на себе си, поне за минута, от прииждащия отвсякъде ужас. А при това положение всичко, което се случва в този ужасен свят е, само по себе си, непосредствена опасност за самото съществуване на този – да го наречем „уплашения” - човек.  Аз виждам, например, Джими Хендрикс и си казвам: „Най-великият китарист в историята, поставил основите на днешната фюжън-музика.” Уплашеният човек вижда същия този китарист, но стига до съвършено различен извод: „Тоя е чорлав и черен – ще ме изяде, ако не внимавам”. Аз виждам Фреди Мъркюри и си казвам: „Титаничен композитор и певец, свързал операта и рокендрола”. Уплашеният човек обаче вижда някакъв „джендър”, който има за единствена цел да унищожи европейската цивилизация, като изврати всички европейци. Освен това Фреди е арабин и най-вероятно има за цел да изтрие и християнството от лицето на Европа. Виждам човек на софийската улица, който ми се усмихва. Радвам се, че този човек точно днес очевидно е щастлив. Уплашеният човек обаче вижда усмихнат друг човек по улицата и си казва: „Тоя се хили, защото сега ще ме обере...” И така нататък. На такива хора им трябва терапия. А са избрани да представляват народа и да коват закони за неговото добруване.  Проблемът на хора, живеещи в собствен свят, нямащ общо с реалния, е очевиден: рано или късно такива хора се сблъскват с реалния свят и се разпадат като порцеланова чаша в сблъсък със стена. Когато обаче са облечени във власт, парчетата от техния сблъсък с реалността падат по драгите данъкоплатци... Край на разговора в чата Напишете съобщение...", "date": "2019.02.26", "title": "Някои \"алтернативни патриотични факти\""}
{"url": "http://clubz.bg/79964-trymp_spajk_lij_mi_otpravi_rasistki_udar", "text": "Церемонията по раздаването на 91-вите награди „Оскар“ на 25 февруари развълнува не само света на киното, а отекна и в политическите среди. Американският президент Доналд Тръмп отговори на речта на Спайк Лий от „Долби Тиатър“, определяйки я като „расистки удар“ срещу него, съобщава „Гардиън“. Черното е новото черно 61-годишният режисьор получи статуетка за най-добър адаптиран сценарий за филма си „Черен в клана“  . По време на речта си Лий напомни, че февруари е  , говори за робството и заветите му и сподели, че пра-прабаба му е била робиня. Мъже в рокли и 50 нюанса розово (СНИМКИ) На последвалата пресконференция Лий бе попитан от журналистите дали „Черен в клана“ е променил Америка. Той отговори, като припомни събранието на бели националисти в Шарлътсвил, Вирджиния, през август 2017 г., когато 32-годишен контрапротестиращ бе премазан с кола от екстремист. Кадри от инцидента са включени от Лий и в последния му филм. Тръмп тогава коментира, че  . В понеделник Тръмп отговори на режисьора в Туитър: В публикацията си в социалната мрежа той твърди, че е направил  . Вярно е, че безработицата сред афро-американците е в най-ниските си проценти, отбелязва „Гардиън“, но този факт пренебрегва дълбоко икономическо неравенство, както и приноса на администрацията на Барак Обама. Мъже в рокли и 50 нюанса розово (СНИМКИ)", "date": "2019.02.26", "title": "Тръмп: Спайк Лий ми отправи расистки удар"}
{"url": "http://clubz.bg/79963-london_oprovergava_moskva_skripal_e_jiv", "text": "Къде са Юлия и Сергей Скрипал и дали въобще са живи. Двамата са на неизвестно място, след като напуснаха болницата след отравянето си с новичок. Наскоро руското посолство в Лондон обяви, че не може да констатира дали бившият полковник и дъщеря му са живи. Той добавя, че искането от руското посолство в Лондон да се осъществи среща с тях им е било предадено. Разрушават къщата на Скрипал заради отровата \"Новичок\" Това е изборът на Скрипал и дъщеря му. Ако те пожелаят, да има среща британските власти ще им да им предоставят подобна възможност, уточнява той.  Двамата се намират на безопасно място, казва още той, без да дава повече подробности.  Здравето на Скрипал се влоши, руско знаме се вее над Солсбъри Предположение, че Сергей Скрипал не е жив, изказа в неделя пред бТВ Виктория Скрипал. Племенницата на бившия руски разузнавач изгради хипотезата, че чичо ѝ е мъртъв, а братовчедка ѝ Юлия е държана като заложник. Майката на Скрипал поискала синът и внучката ѝ да бъдат обявени за безследно изчезнали Здравето на Скрипал се влоши, руско знаме се вее над Солсбъри Майката на Скрипал поискала синът и внучката ѝ да бъдат обявени за безследно изчезнали", "date": "2019.02.26", "title": "Лондон опровергава Москва: Скрипал е жив"}
{"url": "http://clubz.bg/79983-golemiqt_inter_ikardi_i_edna_fatalna_jena_futbolen_agent_snimki", "text": "Онези, които се интересуват от международен футбол и четат, вече са наясно с тази история. Тя прилича на латиноамерикански сериал (чак за турски още не е - не достига съспенс), но е съвсем реална и касае не само личният живот на един прочут футболист, а и кариерата му. Както и съдбините на много голям клуб, какъвто е \"Интер\" (Милано). Така че не мислете, че става дума само за някаква жълта история с модел и нейните мъже - футболни звезди. Роден е на 19 февруари 1993 г. в Росарио, Аржентина, но е живял много малко в родината си - италианските му корени до довеждат в Европа още на 9 г., когато заживява на Канарските острови. Там започва и футболната му кариера. Още от дете Мауро привлича вниманието на скаути на най-големите клубове в света. През 2008 г., когато Икарди е на 15 г., той преминава в \"Барселона\" - каталунците \"преборват\" конкуренцията на една дузина кандидати. След три години е продаден на \"Сампдория\" и остава само две сезона в Генуа, но му се случват неща, които оказват огромно влияние на живота му в следващите години. Както изглежда - ще продължат да оказват. През 2013 г. Икарди става част от \"Интер\" - само на 20 г. До момента той има 179 мача и впечатляващите 109 гола за \"нерадзурите\". В три от сезоните записва над 20 попадения. В настоящия балансът му е 20 към 9. В тийнейджърските си години Икарди има мачове за юношеските национални отбори на Италия. В младежка възраст избира Аржентина и вече няма връщане назад. За вече 6 години таранът е обличал екипа на \"гаучосите\" само 8 пъти (1 гол), но това не е показателно. Добре знаем, че има нещо гнило в националния отбор на \"албиноселесте\" напоследък. Дори за футболист, носещ името Лионел Меси. Аржентинката Уанда Нара (32 г.) е модел, тв водеща и участничка в телевизионни формати. Ако я определим за по-кратко като тв знаменитост, няма да сбъркаме. През 2008 г. тя се омъжва за популярния аржентинския футболист Макси Лопес. Двамата имат три деца. Лопес и Икарди стават съотборници в \"Сампдория\" и приятели извън терена. В края на 2013 г. Нара и Лопес се развеждат след сага, хранила дълго време италианските булевардни медии. На 27 май 2014 г. Уанда се омъжва за Мауро Икарди. Двамата стават родители на две дъщери. Мачовете, в които Икарди и Лопес се противопоставят в Серия А, са наричани \"Уанда дерби\" на Ботуша. Макси отказва да поздрави Мауро преди двубоите. Според Икарди, той започнал връзка със сънародничката си чак след като Нара скъсала с Лопес и го напуснала. Още нещо - двамата футболисти не били близки приятели, а само съотборници. \"Другата\" версия е различна - русокоската изневерявала на Макси с Икарди, той бил причината за техния разрив. И не - съиграчите са били приятели, излизали са заедно, ходели си на гости. Има снимки, които доказват това. Постепенно Уанда Нара става агент на втория си мъж и започва да го представлява. Тук някъде е време да спрем с личното и да преминем към професионалното. Нещата за Икарди вървят добре в \"Интер\". Преди началото на сезон 2015-2016 г. той е определен за капитан на отбора. В Милано започват да идват оферти от най-големите английски клубове и \"Реал\" (Мадрид) и всичките се отхвърлят. \"Деветката\" бележи на \"Милан\" и \"Ювентус\" и започва да става идол на \"тифозите\" на клуба, макар че в автобиографията си \"Винаги напред\", издадена през есента на 2016-а, ги обижда. След намеса на \"Интер\" Мауро вади въпросната глава от следващите издания на книгата. \"Интер\" огорчи \"Милан\" в последните секунди В началото на тази година се заговори, че в италианското семейство (\"Интер\", Нара и Икарди) нещата не са добре - преговорите за нов контракт буксуват, тъй като хубавицата поискала огромни пари за нейния съпруг. Засега крайната оферта за годишна заплата е 7 милиона евро.  рекъл изпълнителният директор Джузепе Марота на Нара, поне според италианската преса. В популярното италианско тв шоу \"Тики Така\", Уанда Нара прави изявление, което взривява футболните среди там: Какво рече?! На 13 февруари Икарди бе разжалван като капитан на \"Интер\" с решение на Марота и треньора Лучано Спалети. Те определят причините като \"комплексни\", не се касаело само до преговорите за контракта. Твърди се, че съблекалнята на \"интеристите\" се тресяла от проблеми и дрязги заради \"променения\" Икарди. Намесено в интриги бе името на хърватския национал Марчело Брозович. Лентата бе дадена на вратаря Самир Ханданович. Икарди отказа да пътува с отбора за мача с \"Рапид\" (Виена) от Лига Европа, пропусна вече и две срещи от Серия А. Гледа от трибуните заедно с Нара.  Сега никой не обича Икарди. Ръководството на \"Интер\", съотборниците, медиите, феновете...  такъв транспарант издигнаха \"тифозите\" на последните двубои на \"Интер\", а в социални мрежи и форуми припомнят на доскорошния си капитан как ги е \"предал\" още в книгата си. Разиграна беше и \"личната\" карта. Пред \"Радио Ла 990\" Макси Лопес се оплака, че почти не му се разрешава да се вижда с трите си деца и Икарди имал главна роля за това. Той ги срещал само за часове и то рядко, а телефонните разговори се прекъсвали. Мауро се държал \"отвратително\" с него. Икарди е глобен със 100 000 евро заради самоотлъчките си от мачовете на \"Интер\". Той е заявил (чрез Уанда, разбира се), че ще се върне само при едно условие - ако му върнат лентата. Това не е толкова лесно, колкото изглежда, дори при успешен край на преговорите за нов договор. Играчите са обидени на своя лидер и не горят от желание отново да излизат на терена с него при целия му талант на завършен нападател. Наблюдатели смятат, че Икарди ще бъде продаден след края на сезона. Откупната му цена възлиза на 120 милиона евро, но тя важи само за клубовете извън Италия. За отборите от Апенините парите ще са други. Нагоре. Поначало само \"Ювентус\" е способен да плати толкова.  От години се твърди, че клубове като \"Реал\" (Мадрид), \"Манчестър Юнайтед\" и други грандове от Острова се интересуват от Икарди. Никой не отрича, че той струва над 100 милиона евро. Малко сложно става с... неговия мениджър обаче. Никой не иска бомба със закъснител на такава цена. Ами ако остане в \"Интер\" и като треньор на \"нерадзурите\" се завърне Жозе Моуриньо? Как ще делят един клуб и град, след всичко, което се случи с егото на Жозе в \"Реал\", \"Челси\" и \"Юнайтед\"? А клубовете и без това се оплакват все повече от нарастващата мощ на агентите. Хора като Жорже Мендеш и Мино Райола вече направляват съдбата на цели тимове и лиги, а не просто на отделни футболисти. И все пак, може би е за предпочитане да имаш вземане-даване с безспорно умен, находчив и опитен \"играч\" като Мендеш (представлява хора като Кристиано Роналдо и Жозе Моуриньо) пред Уанда Нара. Отворете профилът й във Фейсбук (примерно) и ще се уверите сами. Каквото и да си говорим името на Уанда Нара няма как да стои в едно изречение с тези на \"Интер\", \"Реал\", че и Жорже Мендеш. Колкото и футболът вече да отива със страшна сила към \"ентъртейнмънта\".  ", "date": "2019.02.26", "title": "Големият \"Интер\", Икарди и една фатална жена - футболен агент (СНИМКИ)"}
{"url": "http://clubz.bg/79979-pet_bylgarski_rajona_sred_naj_bednite_v_es", "text": " на България продължава да бъде най-бедният от общо 281 в ЕС, става ясно от огласени днес  на Евростат. През 2017 г. брутният вътрешен продукт на глава от населението там, изразен в покупателна способност, е бил 31 на сто от средния за Съюза. Общо 5 български района са сред 20-те в ЕС, където БВП е под 50 на сто от средния за ЕС. Това са  (34%),   (35%),   (39%) и   (43%). Властта заличава Северозапада Второ място по бедност заедно със Северния централен район на България дели френският отвъдморски департамент Майот в Индийския океан. Сред най-бедните в ЕС райони има по 4 от Гърция и Унгария, 3 от Полша и по 2 от Франция и Румъния. Най-богатият район е  . Там БВП на човек, изразен в покупателна способност, представлява 626 на сто от средния в ЕС. Следват  (253%),  на Ирландия (220%),  в Германия (202%), белгийският  (196%) и други. Само в две държави най-високите доходи не са в столичните райони. Това са Германия и Италия. Същевременно в 9 от всеки 10 района на Европа през 2017 г. се е увеличила  , показват данните на Евростат.  в България е едно от местата с найвисоки показатели. Заетостта там е скочила с 4,1 на сто – колкото и в Голям Лисабон в Португалия. Рекордьор по скок е споменатият вече с бедността си френскияостров Майот. Там броят на работещите се е увеличил с цели 7,7 на сто. Следвад Малта, португалският район Алгарве и чешкият Централна Бохемия (по 5,3%), британските Хиърфордшир, Уорстършир и Уоруикшир (по 4,7%).", "date": "2019.02.26", "title": "Пет български района сред най-бедните в ЕС"}
{"url": "http://clubz.bg/79990-levski_plati_zadyljeniqta_si_po_licenza_kym_uefa", "text": "\"Левски\" е изплатил над един милион евро задължения, включително 100 000 евро глоба към УЕФА, с което вече няма пречка да получи лиценз за участие в европейските клубни турнири през следващия сезон, ако се класира по спортен път. Това съобщиха от клуба на официалния си сайт. Васил Божков официално потвърди за \"Левски\" Васил Божков платил над 3 милиона дългове на \"Левски\" за 10 дни В края на миналата година стана ясно, че \"Левски\" може да получи забрана да играе в евротурнирите на УЕФА през сезон 2019/2020 и 2020/2021, освен ако не плати до 28 февруари сумите, определени като просрочени задължения към 30 септември 2018 година. Те спадат към правилото за \"Финансов феърплей\". Просрочените задължения бяха в размер на малко над 1 милион евро: задължения към НАП за 700 000 евро, за футболисти и треньори трябваше да бъдат преведени 290 000 евро, а 50 000 евро към друг клуб. Васил Божков платил над 3 милиона дългове на \"Левски\" за 10 дни", "date": "2019.02.26", "title": "\"Левски\" плати задълженията си по лиценза към УЕФА"}
{"url": "http://clubz.bg/79984-mej_tvyrd_brekzit_ili_udyljavane_na_sroka_za_napuskane", "text": "Британската премиерка Тереза Мей предлага парламентът да гласува дали страната да излезе от ЕС без сделка или да се удължи срока за \"Брекзит\", ако нейното споразумение отново не получи одобрението на депутатите, написа журналист от в. \"Дейли телеграф\" в Туитър, предаде Ройтерс. Сделката на премиерката за \"Брекзит\" бе подложена на гласуване в Камарата на Общините в началото на 15 януари. Тогава 432-ма депутати гласуваха срещу него и само 202-ма го подкрепиха. Цели 118 от консерваторите изоставиха премиерката и \"против\" - заедно с 248 лейбъристи. Това поражение с 230 гласа бе прецедент в съвременната история на Великобритания. Сделката на Мей с ЕС е мъртва, \"Брекзит\" и Британия - пред хаос Великобритания и ЕС бяха запончали да свикват с идеята, че най-вероятно няма да бъде подписано споразумение до 29 март - датата за напускане на Съюза. Вчера лидерът на опозицията Джеръми Корбин за първи път предложи да се проведе втори референдум, ако Тереза Мей не изпълни следните условия: постоянен и широк митнически съюз с ЕС, тясна връзка с единния пазар, защита на правата на гражданите, участие на Великобритания в европейски агенции и фондове в сфери като околната среда, образованието, индустриалната регулация, участие и ангажименти в сферата на сигурността, в това число и достъп на страната до Европейска заповед за арест и базите с данни в сферата. Лейбъристите ще подкрепят нов референдум за \"Брекзит\" Лейбъристите ще подкрепят нов референдум за \"Брекзит\"", "date": "2019.02.26", "title": "Мей: \"Твърд Брекзит\" или удължаване на срока за напускане"}
{"url": "http://clubz.bg/79988-holandiq_konfiskuva_90_000_butilki_ruska_vodka_adresirani_za_kim_chen_un", "text": "Митническата служба на холандския град Ротердам конфискува 90 000 бутилки руска водка, адресирани до севернокорейския лидер Ким Чен-ун, предаде ДПА, цитирана от БТА. Пратката е била намерена миналата седмица под фюзелажа на самолет, превозван с товарен кораб. По силата на санкциите на ООН срещу Северна Корея във връзка с ядрената й и балистична програми износът на голямо количество луксозни стоки за КНДР е забранен, припомня ДПА. Пхенян унищожава доказателства за ядрените си опити Освен от санкциите, икономиката на КНДР пострада също заради неправилното управление на средства и заради природни бедствия, отбелязва ДПА. Севернокорейският лидер Ким Чен-ун и американският президент Доналд Тръмп ще се срещнат утре във виетнамската столица Ханой.  Какво трябва да знаем преди втората среща между Тръмп и Ким? Какво трябва да знаем преди втората среща между Тръмп и Ким?", "date": "2019.02.26", "title": "Холандия конфискува 90 000 бутилки руска водка. Адресирани за Ким Чен-ун"}
{"url": "http://clubz.bg/79986-evrodeputati_nakaraha_koveshi_da_se_brani_vmesto_da_govori_za_evropejskata_prokuratura", "text": "Такъв бе коментарът през Клуб Z на румънската евродепутатка Моника Маковей – бивщ правосъден министър и символ на борбата с корупцията в страната си. Днес депутатите от комисиите по граждански свободи, правосъдие и вътрешни работи и по бюджетен контрол изслушаха тримата кандидати за главен прокурор на ЕС. Оправдаха се надеждите, че най-интересно ще бъде изслушването на румънката Лаура Кодруца Кьовеши, която наскоро управниците в Букурещ уволниха от поста началник на ДНА – спецпрокуратурата за борба с корупцията. Тя бе принудена да отговаря на въпроси като наистина е получила награда от ЦРУ до това вярно ли е, че е прокаран специален законопроект, който да бъде в неин интерес. От време на време някои участници в изслушването - вероятно от Румъния - тропаха по банките. В залата бяха и четирима български евродепутати. Това бяха   от Групата на соцалистите и демократите,   от Европейската народна партия (ЕНП) и   и   от Алианса на либералте и демократите в Европа (АЛДЕ). Пирински и Али са членове на Комисията за бюджетен контрол. Хюсменова е редовен, а Радев – заместващ член на Комисията по граждански свободи, правосъдие и вътрешни работи. Неверни се оказаха твърденията, че Пирински ще бъде в Софя по време на изслушваето. По различни причини отсъстваха Сергей Станишев и Асим Адемов. Посланиците от ЕС подкрепили французин за европейски главен прокурор? Теглен бе жребий кой от тримата кандидати да говори първи. Честта се падна на германеца Андрес Ритер. Другите двама ще говорят по азбучен ред. Това означава, че втори ще бъде французнът Жан-Франсоа Бонер, а трета – румънката Лаура Кодруца Кьовеши. След изложенията си кандидатите отговарят на въпроси на представители на различните парламентарни групи. Кои български евродепутати ще препитват бъдещия главен прокурор на ЕС Според него има три причини, поради които наказателното преследване в тази защита не е било достатъчно ефективно. Те са свързани с факта, че преследването е следвало преди всичко националния подход. Всичко това прави много голяма необходимостта от главен прокурор на ЕС, убеден е германският магистрат. България е гласувала против Лаура Кьовеши Емил Радев попита Ритер  . Другият въпрос на българския евродепутат бе какво е виждането на германския прокурор за бъдещото развитие и функциониране на прокуратурата. Ритер отговори първо на втория въпрос. Той твърдо вярва, че защитата на финансовите интереси може да бъде предоставена, когато има европейски подход, т.е. има независима институция със съответните ресурси и обща стратегия, която да гарантира съгласуван подход. Колкото до дело за измами, германецът отговори, че то още продължава и затова не може да каже всичко. Но разказа, че поради изкуствено разделяне на проекти не били спазени разпоредбите за субсидиите. Лаура Кьовеши е сред петимата кандидати за главен прокурор на ЕС Нанесените щети били за 32 милиона евро. Разследванията траяли дълго, понеже случаят бил чувствителен. Участвала и ОЛАФ – Службата за борба с измамите. На първа инстанция случаят приключил, но сега продължава на втора. Разбира се, срещу него имало критика, но тя била напълно в реда на нещата и имала конструктивен характер. За германския магистрат много важно е един прокурор да „заразява“ с дейността си другите. След Ритер говори Жан-Франсоа Бонер. Той обеща, че ще се опита да създаде необходимото взаимодействие и да обедини в един сплотен и солидарен екип всички членове на Европейската прокуратура. Ключовите думи за него са независимост, обективност, зачитане на основните права и професионална етика. За това трябва дипломация, изграждане на консенсус и решителност. Бонер вижда три предизвикателства пред бъдещата Европейска прокуратура. Бонер завърши изложението си с цитат на някогашния германски канцлер Конрад Аденауер:  \"Разпитът\" му от евродепутати бе доста по-дълъг от този на Андрес Ритер. На няколко бъди Жан-Франсоа Бонер заяви, че един главен прокурор трябва да притежаа и технически умения. Затова Георги Пирински го попита как ще докаже, че тези качества ще ви направят по-силен като прокурор, отколкото човек, склонен да търси удобни решения. И дали ще бъде „настървен“ да направи нещо повече, а не да прояви агресивност. Холандската евродепутатка София ин т`Велд се опита да налее масло в огъня. И попита Бонер дали е в достатъчна степен питбул“, защото има престъпници, готови да убиват, а не винаги правителствата ще са съюзник на прокурора. Може да му се наложи да преследвате и правителствата. Последна говори Лаура Кодруца Кьовеши, чиято поява на трибуната предизвика силно оживление. Тя изтъкна личния си опит като доскорошен шеф на ДНА – антикорупционната прокуратура в страната си. И изрази убеждение, че въз основа на този факт може да допринесе за работата на Европейската прокуратура. Тя допълни, че ДНА е провела съвместни операции с над 14 държави. Разкрити били тайни банкови сметки в други страни. Румънската прокурорка смята, че има опит в разкриването на финансови измами и това ще й помогне да създаде стратегия. Лаура Кодруца Кьовеши обясни и от какви принципи ще се ръководи. Един прокурор според нея трябва да се стреми към истината, да служи на върховенството на закона, да има силен морален компас. Той трябва да бъде обективен, когато справедливостта е нарушена. Но трябва и да гарантира правата на всички участващи в разследването Явно тя имаше предвид опитите на румънското правителство да провалят кандидатурата й. В края на нейното изложение залата избухна в овации. Сякаш само това и чакаха, някои евродепутати започнаха да „разпъват на кръст“ Кьовеши. Тя бе помолена да обясни за какво е получила награда от ЦРУ. Румънската юристка отговори, че наистина има награда от САЩ, но тя е от Сикрет сървис. И е за заслугите и в оказване на помощна американските правоприлагащи органи срещу разпространението на фалшиви долари. Прокурорката има награда и от американската компания McAfee за борбата си срещу киберпрестъпността. Тя обясни в залата, че е човекът, започнал първи тази борба в Румъния. Друг депутат я попита вярно ли е, че Върховният съд в Букурещ я е разследвал за законодателен акт в нейна полза. Отговорът бе, че е имало съдебно дело с редица несъстоятелни обвинения, траяло 4 години. Постановено било, че това са лъжи. То отне 4 години. Румънска евродепутатка обвини Кьовешив лъжа, тъй като тя вече е освободена от длъжността шеф на антикорупционната прокуратура. Редица евродепутати изразха солидарността си с Кьовеши. Някой, очевидно от Румъния, се опита да тропа по банката. Но нямаше ефект. Кьовеши обеща в отговор на въпрос да гарантира спазването на правата на заподозрените. Това ще бде един от основните приоритети на бъдещата Европейска прокуратура. Ако някой европейски прокурор наруши основни права, трябва да се предприемат мерки и тази информация да стане достояние на всички друг прокурори, за да не се повтаря това. Кьовеши разказа и за политическия натиск, на който е била подлагана и като главен прокурор на Румъния, и като шеф на ДНА: Тя се похвали, че под нейно ръководство ДНА е разследвала 900 държани служители, от които 60 са били високопоставени. След изслушването депутатите от Комисията по бюджетен контрол се събраха на закрито заседание, зада изберат своя фаворит. Утре преди обяд това ще направят и колегите им от Комисията по граждански свободи, правосъде и вътрешни работи. После двете комисии ще изпратят писмо с анализи и препоръка до председателя на ЕП АНтонио Таяни. След това вариантите са няколко - в зависимост от това дали Съветътна ЕСв лицетона постоянните представители на страните членки и евродепутатите от двете комисии са подкрепили един и същ или различен кандидат. Кои български евродепутати ще препитват бъдещия главен прокурор на ЕС България е гласувала против Лаура Кьовеши Лаура Кьовеши е сред петимата кандидати за главен прокурор на ЕС", "date": "2019.02.26", "title": "Евродепутати накараха Кьовеши да се брани, вместо да говори за Европейската прокуратура"}
{"url": "http://clubz.bg/79989-bulgartabak_smenq_imeto_veche_shte_e_investicionen_fond", "text": " остава в историята. Очаква се на Общо събрание на дружеството на 11 април 2019 г. наименованието да се промени на . Това става ясно от покана до акционерите за провеждане на общото събрание, публикувана на 18 февруари в Търговския регистър.  В самата покана пише, че информацията за предстоящата сбирка ще бъде публикувана и в интернет страницата на холдинга. От поканата става ясно, че ще бъде приет и нов устав на дружеството - с оглед и на промяната в името. Повече информация обаче не е налична, а писмените материали за събранието ще се раздават на акционерите или изрично упълномощени от тях лица в централата на компанията в София.  Капиталът, който към момента дава право на глас по време на общото събрание е 7 367 222 лв., като всяка акция дава право на 1 глас.  Цигарената фабрика на „Булгартабак Холдинг“ в Благоевград затвори  \"Булгартабак Холдинг\" АД неотдавна затвори най-голямата си фаблика - тази в Благоевград. В резултат бе обявено, че предстои проверка на действията на компанията. Причината - според приватизационния договор \"  производство до 2021 година в България. Не е уточнено къде обаче. Допуска се дружеството или някоя от дъщерните компании в 10-годишния период след приватизацията да не работи – но за не повече от общо 12 месеца и без спиране на работата на всички дружества едновременно, пишеше още в документите за раздържавяване. Благоевградското предприятие последва съдбата на фабриката в София, която също бе затворена. Според сайта на \"Булгартабак Холдинг\" АД дъщерните дружества на компанията са \"Благоевград-БТ\" АД, \"София-БТ\" АД, \"Асеновград - Табак АД\", \"Хасково - Табак\" АД, което е в ликвидация, \"Плевен-БТ\" АД, както и \"Шумен - Табак\" АД и  Холдингът обаче вече продаде най-успешните си марки цигари още през 2017 г. От купувача \"Бритиш Американ Табако\" се разбра тогава, че сделката е била за над 100 млн. евро, като лондонския тютюнев гигант придоби брандове \"Виктори\", \"Ева\" и \"GD\". \"Булгартабак\" остави стотици без работа и в Баня Лука \"Булгартабак\" АД се свързваше с депутата от ДПС Делян Пеевски, но през 2016 г. се разбра, че компанията \"НСН Инвестмънт\", която бе собственост на Пеевски и майка му Ирена Кръстева по това време, е продала дяловете си. Преди това самият депутат бе излязъл с декларация до медиите бе заявил, че ще се оттегли официално от холдинга.  Тютюневият мастодонт същестува от 1947 г. - създаден по Закона за държавния монопол - като единно предприятие по тютюна и тютюневите изделия. Структурата му представлява система от клонове в страната и право на представителства в чужбина. През 1993 година \"Булгартабак Холдинг\" обединява 22 акционерни дружества с държавно участие. Компанията бе приватизирана през 2011 г. от австрийската \"БТ Инвест\", която придоби 79,38% от капитала на \"Булгартабак\" за сумата от малко над 100 млн. евро. Компанията купувач тогава бе собственост на ВТБ.  \"Булгартабак\" остави стотици без работа и в Баня Лука", "date": "2019.02.26", "title": "\"Булгартабак\" сменя името, вече ще е инвестиционен фонд"}
{"url": "http://clubz.bg/79985-vyprosyt_koj_shte_vodi_grupata_na_patriotite_pak_prepyna_temata_za_evrovota", "text": "Не повече от десет минути бяха нужни на коалиционните партньори в Обединени патриоти, за да се скарат и въпросът с общото им явяване да остане все така нерешен. Това се случи на днешния коалиционен съвет на ВМРО, НФСБ и \"Атака\" - на какъвто трите партии все не успяват да се съберат. Поводът е искането на хората на Валери Симеонов за промени в ръководството на парламентарната група. Това бе причината за провала на разговорите и днес. Както е известно, миналата година от НФСБ снеха доверието си от Волен Сидеров като председател на ПГ на ОП. Неизменно при всеки опит за събиране на трите партии за разговор присъства и точка за съпредседателство на групата. Затова и \"Атака\" бойкотира заседанията. \"Патриотите\" не си говорят за евровота. Но искали Така се случи и днес. След като закъсняха с половин час за срещата, представителите на НФСБ в лицето на депутатите Валентин Касабов, Христиан Митев и Йордан Апостолов пак са поставили въпроса и двамата представители на партията на Сидеров - Николай Александров и Десислав Чуколов напуснаха заседанието. Издигат Симеонов за водач на евролиста - на НФСБ или на \"патриотите\" Иначе по повод на предложението на ВМРО за вътрешни избори за водач на евролистата, Чуколов заяви: Предложението за бившия зам.-председател на ДСБ и министър на здравеопазването в кабинета \"Борисов\" 2 е дошло от ВМРО. Както Клуб Z писа, \"воеводите\" отдавна разговарят с Москов и са готови да му отредят място в листата. Валери Симеонов: Вече виждам по билбордове образа на Джамбазки На въпрос къде е проблемът и дали е във водача на листата, лидерът на ВМРО заяви, че не знае, защото не се е стигнало до разговори. И пак настоя за вътрешни избори. В отговор на въпрос дали от ВМРО са предлагали Петър Москов за водач на листата, Каракачанов заяви, че такова нещо няма. Иначе \"воеводитет\" настояват сегашния евродепутат и зам.-председател на партията Ангел Джамбазки да води листата. В отговор от НФСБ издигнаха номинацията на собствения си лидер Валери Симеонов, а амбиции има и Сидеров. Издигат Симеонов за водач на евролиста - на НФСБ или на \"патриотите\" Валери Симеонов: Вече виждам по билбордове образа на Джамбазки", "date": "2019.02.26", "title": "Въпросът кой ще води групата на \"патриотите\" пак препъна темата за евровота"}
{"url": "http://clubz.bg/79987-trymp_kacna_v_hanoj_za_sreshtata_s_kim", "text": "Президентът на САЩ Доналд Тръмп пристигна днес във виетнамската столица Ханой за втората си среща със севернокорейския лидер Ким Чен-ун, предаде Ройтерс. Какво трябва да знаем преди втората среща между Тръмп и Ким? Тръмп излетя вчера от Вашингтон с президентския самолет \"Еър Форс 1\" и пристигна днес в Ханой, след като самолетът му направи спирания в Англия и Катар за презареждане на гориво. Ким Чен-ун пристигна по-рано през деня, като предпочете да пропътува 4000 километра с влак от Пхенян до жп гарата Дон Дан на границата между Виетнам и Китай. След като бе тържествено посрещнат от официални представители на Виетнам лидерът на Северна Корея (КНДР) се качи на бронирана лимузина и бе ескротиран от хотел в столицата покрай приветстващите го минувачи. Ким във Виетнам (СНИМКИ) Тръмп и Ким ще вечерят заедно утре вечер, а за четвъртък са планирани преговори по въпросите на севернокорейската денуклеаризация и развитието на отношенията между САЩ и Северна Корея.  Докато първата среща в Сингапур бе \"опознавателна\", след десетилетия враждебност между двете държави, този път и двамата лидери са притискани да извлекат нещо по-сериозно като обещание от другия. Тръмп: Повече никакви изстрелвания на ракети, благодаря на Ким Вчера Тръмп призна, че би останал доволен от срещата, ако Пхенян престане да извършва опити с оръжия - това е отстъпка от твърдата позиция на Вашингтон за пълно ядрено разоръжаване на Корейския полуостров. Тръмп към Ким: Стига да не извършвате опити, ние сме щастливи Последните опити на Северна Корея с атомно оръжие бяха проведени през септември 2017 г. По това време и най-големите оптимисти едва ли вярваха, че е възможно лидерите на двете държави да смекчат тона, камо ли да седнат заедно на вечеря.  Ким във Виетнам (СНИМКИ) Тръмп: Повече никакви изстрелвания на ракети, благодаря на Ким Тръмп към Ким: Стига да не извършвате опити, ние сме щастливи", "date": "2019.02.26", "title": "Тръмп кацна в Ханой за срещата с Ким"}
{"url": "http://clubz.bg/79982-za_1_g_polovinata_bylgari_ne_sa_bili_pri_lichniq_si_lekar_80_na_zybolekar", "text": "Над половината от българите не са били при личния си лекар, а близо 80 на сто не са посещавали зъболекар - за период от една година.  Това сочат данните на Евростат. Което вероятно означава, че или сме много здрави, или сме бедни и здравните услуги не са достъпни. През 2017 г. 38 на сто от хората в ЕС са посетили личния си лекар един път или два пъти за една година. Една четвърт са били при джипито си между три и пет пъти. А друга близо една четвърт - 24 на сто от гражданите на страните членки на ЕС въобще не са ходили при общопрактикуващия лекар. Има и хора, които са били над шест пъти в докторския кабинет - те са обаче значително по-малък процент (14 на сто). Жените по-често ходят при личния се лекар в сравнение с мъжете - това показват средните стойности за ЕС.  Най-често при джипито отиват датчаните - 49 на сто или близо половината от тях са заявили, че са били 6 или над 6 пъти на преглед. Франция е с най-големия процент от хора - над една трета - които посещаващ личния си лекар между три и пет пъти годишно, а Словакия (47 на сто) - граждани, които отиват на преглед един или два пъти годишно. В Гърция хората ходят най-рядко при личния си лекар- там 61 на сто от анкетираните твърдят, че не посещават докторите си. България е на второ място след Гърция по този показател - 52 на сто от българите заявяват, че не са били при личния си лекар през последните 12 месеца преди провеждането на изследването. Третата позиция е за друга балканска държава - Румъния, но там процентът е по-нисък. Възможните обяснения на тези факти са няколко - или става дума за много здрави нации, на които не им се налага да търсят лекарска помощ, или сатва дума за небрежност, склонност към самолечение, небрежност към профилактиката и задтруднен достъп до здравеопазване. За България данните не предполагат цветущи показатели за здравния статут на гражданите на страната. Наред с немалкия процент на здравнонеосигурени, в страната има големи райони, в които има недостиг на лични лекари, труден достъп до лекарска помощ и т. н. Посещенията при зъболекар са още по-непопулярни сред гражданите на страните членки на ЕС. 45 на сто от хората не са били при дентален лекар през последните 12 месеца преди провеждането на изследването, сочат данните. 42 на сто са били един път или два пъти, 10 на сто - между 3 и 5 пъти, само 3 на сто - над 6 пъти. Най-голям процент от хора, които са били на зъболекар над шест пъти има при словенци - 6%. 17 на сто от германците (най-висок процент за ЕС) са били при денталния лекар межзу три и пет пъти.  Което показва или че българите имат много здрави зъби, или че имат финансови затруднения да посетят зъболекар (здравната каса поема много минимална част от услугите).", "date": "2019.02.26", "title": "За 1 г.: половината българи не са били при личния си лекар, 80% - на зъболекар"}
{"url": "http://clubz.bg/79981-kato_po_voda_georgi_ushev_nqma_da_byde_razsledvan_dicsiplinarno_za_ivancheva", "text": "Само 1 глас събра идеята да се образува дисциплинарка срещу председателя на Апелативния специализиран наказателен съд (АСНС) Георги Ушев. Само Атанаска Дишева бе \"за\", монолитно мнозинство от 9 души опази \"сух\" шефа на апелативните спецсъдии, а Лозан Панов не гласува, защото е вносител на предложението. Другите от 14-членната съдийска колегия на ВСС отсъстваха. Ушев е предложен за наказание от председателя на ВКС Лозан Панов Повод е - докладът от провеката, която Панов прати ва АСНС, след като съдиите експресно отмениха постановление, касаещо Десислава Иванчева и Биляна Петрова. Доказано е, че председателят на гореинстанционния съд е посещавал кабинета на съдията от първата инстанция Иво Хинов, да го \"профилактира\". После апелативните спецсъдии получиха писмо с правни съвети от група прокурори -  документите, които искат. Макар да не съзряха намеса в работта си от страна на прокурорите с писмото, Ушев и почти целият състав на АСНС попитаха Висшия съдебен съвет -  от по-горестоящата инстанция  Най-щекотливият проблем е, че това става, докато въпросът с мярката за неотклонение на Иванчева и Петрова е висящ, т.е. - докато съдебният състав от АСНС мисли. Проверка: Иванчева и Петрова са върнати в ареста в нарушение на закона ВСС ги попита тях - повлияни ли се чувстват, а те заявиха, че само питат, а не са били повлияни.  Шефът на апелативния спецсъд съзря насреща си политици и \"огромен медиен ресурс\" Това обаче даде безпрецедентен претекст на Съдийската колегия на ВСС дружно да прати всичко в Инспектората и оттам се чака какви очаквано ще са последиците срещу Лозан Панов. Още при дебатите членове на съдийската колегия явно заявиха, че са наясно, че тече сценарий срещу председателя на ВКС. Пробив: дадоха Лозан Панов на Инспектората Също така днес разгеждането на евентуалното дисциплинарно наказание на съдия Мирослава Тодорова от СГС бе отложено. Главният прокурор Сотир Цацаров настояваше за наказание на съдийката, която атакува поименно. Досега Тодорова има поредица от наказания (някои отменяни), но всичко срещу нея тръгна, откакто оглави Съюза на съдиите в България преди години. Шефът на апелативния спецсъд съзря насреща си политици и \"огромен медиен ресурс\" Пробив: дадоха Лозан Панов на Инспектората", "date": "2019.02.26", "title": "Като по вода: Георги Ушев няма да бъде разследван дицсиплинарно за Иванчева"}
{"url": "http://clubz.bg/79966-obedinenoto_kralstvo_se_zapasqva_s_insulin_za_brekzit", "text": "Малко повече от месец преди \"Брекзит\" Обединеното кралство прави доставки на инсулин, за да се подсигури в случай на напускане на ЕС без сделка, където се произвежда този скъп медикамент, предаде Франс прес, цитирана от БТА. Лейбъристите ще подкрепят нов референдум за \"Брекзит\" 3,7 милиона британци, между които и министър-председателката Тереза Мей, са диабетици. Хормонът инсулин, който се произвежда от панкреаса, им позволява да се лекуват, като регулират кръвната си захар. Великобритания обаче внася значителна част от този жизненоважен продукт и няколко седмици преди предполагаемото напускане на общността страдащите от диабет са в паника, че ако се стигне до \"Брекзит\" без споразумение, може да има недостиг на инсулин, посочва АФП. Затова някои болни започнаха да се запасяват. Те вече купуват лекарството на всеки две седмици, вместо веднъж месечно. За Туск забавяне на „Брекзит“ е разумно. За Мей - няма да породи сделка Лондон и Брюксел продължават да се опитват да постигнат цивилизована раздяла. Никоя от страните не подкрепя отделяне без сделка, което е равнозначно на възстановяване на митническия и здравния контрол и възможни забавяния по границите. Но предвидената дата за \"Брекзит\" - 29 март, наближава, а несигурността подхранва страховете. Фармацевтичните компании, които внасят инсулин в Обединеното кралство, бързо реагираха и надхвърлиха препоръките на британското правителство, което беше поискало да осигурят допълнителни запаси за период от 6 седмици. \"Гардиън\": \"Брекзит\" може да бъде отложен за 2021 г. \"Брекзит\" без сделка би сложил рязко и окончателно край на няколко десетилетия партньорство между Великобритания и ЕС по регулацията на лекарствените средства и мониторинга на сигурността им, предупреждава американският производител Eli Lilly, цитиран от АФП. За Туск забавяне на „Брекзит“ е разумно. За Мей - няма да породи сделка \"Гардиън\": \"Брекзит\" може да бъде отложен за 2021 г.", "date": "2019.02.26", "title": "Обединеното кралство се запасява с инсулин за \"Брекзит\""}
{"url": "http://clubz.bg/79977-rbk_izvesten_bil_ruskiqt_dostavchik_na_trybite_za_turski_potok_v_bylgariq", "text": "Руската \"Тръбна металургична компания\" (ТМК) на Дмитрий Пумпянски ще спечели търга за доставка на тръби за разширяването на българския участък на газопровода \"Турски поток\", съобщава руското издание \"РБК\". Руския гигант трябва да достави 300 хил. тона тръби. Търгът на практика все още не е приключил, но     (изграждането на газопровод от границата с България до границата с Унгария)  , е доверил един от източниците. Според него ТМК ще доставя за проекта тръби и вече договаря участие в строителните работи с австрийската \"Щрабаг\". От компанията обаче опровергават информацията. Представителят на ТМК е съобщил пред РБК, че към настоящия момент компанията не участва в проекта за изграждането на българския участък от \"Турски поток\",  но обмисля да участва в търга на „Булгартрансгаз” и очаква решение за неговото подновяване. \"Атоменергоремонт\" оттегли жалбата си срещу \"Турски поток\" Информацията, че се знае кой ще е доставчикът на тръбите е прелюбопитна, тъй като търгът за проектиране, строеж и доставка на материали и оборудване на газовите тръби, обявен от \"Бургартрансгаз\" на 21 декември 2018 г., все още е на ниво \"подаване на оферти\". Крайният срок за това бе 15 февруари, но преди изтичането му срещу обявената обществена поръчка се появи жалба в Комисията за защита на конкуренцията. Жалбата бе от българската \"Атоменергоремонт\", свързвана с въглищния бос Христо Ковачки, но преди ден стана ясно, че искът е бил оттеглен и обществената поръчка може да продължи. Очаква се да се удължи срокът за подаване на оферти с броя на дните, пропуснати заради жалбата. До момента няма информация кои компании са проявили интерес към търга, ако са направили това преди спирането на процедурата.  От „Булгартрансгаз” не са коментирали пред РБК достоверността на информацията, става ясно още от днешната публикация на руското издание.  Според директора на изследователската агенция \"Вайгон Кансълтинг\" Мария Белова „Газпром” все още се дистанцира от газопровода в България, за да намали политическите рискове. През 2014 г. София замрази строителството на друг проект на \"Южен поток\", най-вече защото Европейската комисия обвини руска компания в нарушаване на правилата на Третия енергиен пакет на ЕС. \"Булгартрансгаз\" ще строи тръби за 2,7 млрд лв. за \"Турски поток\" РБК посочва, че плановете на \"Газпром\" са от капацитета на втората тръба на \"Турски поток\", който е 15.75 млрд. куб. м годишно, в България ще остават 3.5 млрд. куб. м, в Сърбия – 2.5 млрд. куб. м, в Унгария – 6 млрд. куб. м, а до крайната точка – газоразпределителния център \"Баумгартен\" в Австрия, ще се доставят 3.75 млрд. куб. м. Преди време говорителят на руския президент Дмитрий Песков не изключи възможността САЩ да наложат санкции за участниците в проекта \"Турски поток\" и призна, че той се реализира в  . РБК пише, че ТМК не разкрива какви са възможностите ѝ за производство на тръби с голям диаметър, каквито са необходими за \"Турски поток\".  Дмитрий Пумпянски е на 55 години започва кариерата си като търговец на метали. Той държи контролния пакет в ТМК, която е водеща компания на руския пазар в производството на тръби и според \"Ведомости\" е традиционен доставчик на \"Газпром\" от 1998 г. Рокадите на върха на \"Газпром\" - заради пенсиониране През 2013 г. той заема 47-о място сред най-заможните бизнесмени в Русия с богатство на стойност около 2.2 млрд. долара. Миналата година обаче е слязъл до 62-ро място с 1.6 млрд. долара. \"Булгартрансгаз\" ще строи тръби за 2,7 млрд лв. за \"Турски поток\" Рокадите на върха на \"Газпром\" - заради пенсиониране", "date": "2019.02.26", "title": "РБК: Известен бил руският доставчик на тръбите за \"Турски поток\" в България"}
{"url": "http://clubz.bg/79975-iz_parlamentarnite_bojkoti_deputati_komandirovani_na_lovno_ribarsko_izlojenie", "text": "Двама депутати от БСП са били командировани за 5 дни на ловно-рибарско изложение в Залцбург докато левицата бойкотира заседанията на Народното събрание, разказа бТВ. Информацията на телевизията е от официална справка на администрацията на парламента. Иван Иванов и Йордан Младенов са пътували служебно до Австрия от 20 до 24 февруари. \"БСП бойкотира парламента, за да не подкрепи Северна Македония за НАТО\" Тоест - в дните, в които депутатите на Нинова обявиха, че ще бойкотират работата на Народното събрание, няма да участват в пленарни заседания и няма да взимат командировъчни. Тежкият депутатски труд е включвал лекции за риболова на сьомгата и костура, отстрелването на диви свине, миещи се мечки и лисици. Както и акъл как се разфасова дивеч. България има и свой собствен щанд на изложението, където се рекламира страната ни като добра дестинация за лов. Заради бойкота на БСП: ГЕРБ иска отсъстващите депутати с 0 лв. заплата Йордан Младенов е член на Комисията по земеделие и храните и Комисията по транспорт, информационни технологии и съобщенията. Иван Иванов пък е член на комисиите по Вътрешна сигурност и обществен ред, както и на Комисията по европейските въпроси и контрол на европейските фондове. От БСП са отказали двамата депутати да отговарят на въпросите на бТВ. Заради бойкота на БСП: ГЕРБ иска отсъстващите депутати с 0 лв. заплата", "date": "2019.02.26", "title": "Из парламентарните бойкоти: депутати командировани на ловно-рибарско изложение "}
{"url": "http://clubz.bg/79968-borisov_kym_petrolniq_biznes_ili_na_svetlo_ili_aresti", "text": "Контрабандата на цигари в България е намаляла до рекордно ниско ниво - 4,4% за последното тримесечие на 2018 г, съобщиха днес от Инициативата за борба с незаконната търговия на цигари. Производители на тютюневи продукти, представители на институциите, премиерът Бойко Борисов, министри и главният прокурор Сотир Цацаров присъстваха на представянето на новите данни. Министър-председателят похвали институциите за добре свършената работа, но подмина бързо темата с цигарите и коментира друга сфера - тази за горивата. За \"лобизма\" при горивата: Колеги, законът е в сила! Мачът е свирен! От петролната и газова асоциация са предоставили списък със съмнителни бензиностанции, които в момента се проверяват от полиция, НАП, пожарна и други институции и резултатите ще бъдат оповестени утре, каза още Борисов. По негови думи вече имало 100% контрол върху пристанищата, рафинериите, скоро ще има и \"тотално видеонаблюдение\", и обеща, че \"до няколко месеца резултатите в горивата ще бъдат същите\". Според него съпротивата срещу новите правила и за касовите апарати била само заради желанието на бизнеса да укрива оборот. Наредбата за касовите апарати бе отложена. Само за едрия бизнес Главният прокурор Сотир Цацаров отбеляза като важни промени, приети в Наказателния кодекс миналата година, които позволяват на прокуратурата да преследва и производителите на тютюневи изделия.  Най-много сив пазар е имало в Хасково, където 12% от цигарите били без бандерол, както и в Перник и Плевен. В Добрич пък се продавали най-малко незаконни цигари. България е с едно от ниските нива в ЕС и то намалява, докато в Литва, Естония и Полша има увеличение на контрабандата. Това е довело и до вдигане на приходите от акцизи - за 2016 г. те са 2 304 млрд. лв., за 2017 г. - 2 368 млрд. лв., а за 2018 г. - 2 536 млрд. лв. Наредбата за касовите апарати бе отложена. Само за едрия бизнес", "date": "2019.02.26", "title": "Борисов към петролния бизнес: Или на светло, или арести"}
{"url": "http://clubz.bg/79967-kim_vyv_vietnam_snimki", "text": "След като попътува 4000 километра от Пхенян до граничната виетнамска гара Дон Дан, Ким Чен-ун пропътува 170 километра до Ханой с бронирана лимузина, обграден от десетина тежко въоръжени бодигардове, предаде Асошиейтед прес. Вече в столицата Ким приветства с ръкомахане от колата събралото се множество от млади виетнамци, развяващи виетнамски и севернокорейски знаменца. В сряда и четвъртък в Ханой ще се състои втората дългоочаквана среща между лидера на Северна Корея и американския президент Доналд Тръмп. Те ще обсъждат една от най-големите заплахи пред света - програмата на Ким за производство на ядрено оръжие. Тръмп към Ким: Стига да не извършвате опити, ние сме щастливи Множество войници, полицаи и журналисти се бяха насъбрали по улиците пред хотел \"Мелиа\" в столицата, където Ким ще остане по време на престоя си във Виетнам. Стотици граждани се бяха наредили зад барикадите, надявайки се да зърнат севернокорейския лидер. Мнозина от тях размахваха виетнамски, американски и севернокорейски флагове. Други бяха извадили телефоните си и се опитваха да запечатат момента на пристигането на Ким в хотела.    Властите на Виетнам затвориха дълги участъци от магистралата и от оживената столица, за да успокоят представителите на Северна Корея, които са особено чувствителни, що се отнася до сигурността им. По-рано сутринта Ким напусна с широка усмивка на лице бронирания влак, с който пропътува 4 000 километра от Пхенян, през Китай, до граничната гара на Виетнам - Донг Данг. Ким мина 4000 км с влак през Китай за срещата с Тръмп Там той се ръкува с длъжностни лица, догато виетнамски войници в бели спретнати униформи и черни ботуши стояха до разтлания червен килим на жп гарата на китайско-виетнамската граница.   Ким мина 4000 км с влак през Китай за срещата с Тръмп", "date": "2019.02.26", "title": "Ким във Виетнам (СНИМКИ)"}
{"url": "http://clubz.bg/79974-bsp_se_vryshta_v_parlamenta_ako_vetoto_na_prezidenta_mine", "text": "БСП ще се върне в парламента, ако ГЕРБ приеме ветото на президента на последните поправки в Изборния кодекс. Това стана ясно от думите на депутата Петър Витанов пред БНТ. Малко, след като президентът наложи вето от изявление на ГЕРБ стана ясно, че то най-вероятно ще бъде отхвърлено. Вместо него управляващите ще гласуват собствения си проект, с който се връщат старите текстове относно преференциалното гласуване. И допълни, че промените в Изборния кодекс в навечерието на кампанията са опит за постигане на служебна победа от страна на управляващите.  Според Тома Биков (ГЕРБ) напускането на БСП не е проблем за партия ГЕРБ, а за политическата система. ГЕРБ нямало да се стресне от действията на соцпартията, стана ясно още от думите му. Според него \"законът не е Библия\" и всеки ден в парламента се правят изменения и допълнения на закон. Биков каза още, че на европейските избори ще бъдат предоставени 3000 машини за гласуване, а на местните - 6000. Общо машините били около 9000, но по технически причини щели да се поставят поетапно.", "date": "2019.02.26", "title": "БСП се връща в парламента, ако ветото на президента мине"}
{"url": "http://clubz.bg/79978-bnt_otgovori_na_syda_kamenarov_bil_v_bryuksel_bolen_pri_tova_samo_za_den", "text": "Гeнepaлният диpeĸтop нa БHT Koнcтaнтин Kaмeнapoв нaиcтинa e бил в бoлнични зa пepиoдa 14-20 фeвpyapи, a ĸoмaндиpoвĸaтa мy в Бpюĸceл зa  Зaтoвa ce нaлoжилo шeфът нa БHT дa oтпътyвa дoтaм, нo caмo нa 19 фeвpyapи. Съдът разпореди проверка на болничния на Каменаров Toвa oтгoвapят oт БHT нa питaнe нa Coфийcĸия гpaдcĸи cъд дaли гeнepaлният диpeĸтop ce e явявaл нa paбoтa oт 14 дo 20 фeвpyapи, вĸлючитeлнo дaли e бил ĸoмaндиpoвaн cлyжeбнo в Бpюĸceл, зa ĸaĸъв пepиoд и пo ĸaĸъв пoвoд. Сайтът   публиква oтгoвopa, пратен до CГC. Дихателна инфекция спаси Каменаров от евентуална присъда Дoтyĸ ce cтигнa, cлeд ĸaтo нa 18 фeвpyapи Kaмeнapoв ce oĸaзa зaбoлял (отново) и в невъзможност да се яви на вoдeнoтo cpeщy нeгo дeлo в CГC зa шoфиpaнe в пияно състояние. Затова пък с молба от същия ден генералният директор на БНТ нacтoяваше, чe иcĸa личнo дa пpиcъcтвa и пpoцecът зa пopeдeн път бe oтлoжeн. На дрyгия дeн – 19 фeвpyapи, обаче подопечната БНТ показа гeнepaлния си диpeĸтop нa... ĸoнфepeнция в Бpюĸceл и дaвaшe изявлeния oттaм. Ha тoзи фoн cъдът ce caмoceзиpa, нapeди пpoвepĸa нa бoлничния от страна на Столичната регионална здравна инспекция, дали са спазени Законът за здравето и Наредбата за медицинската експертиза, като пoиcĸa и oтгoвop oт БHT. Мистериозна лекарка \"спасява положението\" на Коко Каменаров. Засега В получения отговор се казва: Дихателна инфекция спаси Каменаров от евентуална присъда Мистериозна лекарка \"спасява положението\" на Коко Каменаров. Засега", "date": "2019.02.26", "title": "БНТ отговори на съда: Каменаров бил в Брюксел болен, при това само за ден"}
{"url": "http://clubz.bg/79969-trala_la_trala_la_mojem_vsichko_za_tri_rubli", "text": "Концертният хор на Санкт Петербург с художествен ръководител и главен диригент заслужилият артист на Русия Владимир Беглецов е ознаменувал 23 февруари - Деня на \"Защитника на отчеството\" (бившият Ден на Съветската армия), с оригинален аранжимент на песен на руския бард Андрей Козловский - \"На подводна лодчица\". В песента се пее за атомна подводница, която се е насочила към Вашингтон, за веселото настроение на екипажа, който може \"всичко за три рубли\", и как \"отвсякъде гори земята на Неприятеля\". Веселото и закачливо настроение на барда Козловский е заместено от акапелните извисявания и драматични затишия на хора, чийто запис стана популярен в социалните мрежи. Ето и текста:  Оригиналното изпълнение на Андрей Козловский е пред скромна публика на читалищна сцена.  Денят на защитника на Отечеството се отбелязва на 23 февруари в Русия като всенароден мъжки празник. Отдава се чест на всички мъже и особено на онези, които са служили и служат във въоръжените сили. Датата е приета в Съветския съюз през 20-те години на миналия век и отбелязва първата победа на Червената армия над немците.   Празникът беше отбелязан  , избрани от София, общинските съветници, членове и симпатизанти на левицата. Те поднесоха венци и цветя пред Паметника на Съветската армия.", "date": "2019.02.26", "title": "\"Трала-ла, трала-ла. Можем всичко за три рубли\""}
{"url": "http://clubz.bg/79972-trenor_zarqza_seltik_zaradi_visshata_liga_na_angliq", "text": "Брендън Роджърс най-вероятно ще бъде новият треньор на \"Лестър\", съобщава Би Би Си. Той ще замени уволнения в неделя Клод Пюел и се очаква да бъде представен в следващите часове, информира Би Би Си. Любопитно е, че в момента Роджърс е начело на \"Селтик\". След 27 кръга \"детелините\" имат 8 точки аванс пред вечния съперник \"Рейнджърс\". Те спечелиха Купата на лигата, а могат да прибавят и тази на Футболната асоциация на Шотландия.  \"Селтик\" потвърди, че е разрешил на Роджърс да разговаря с шампиона на Англия от 2016 г., след като е получил запитване от \"Лестър\", а и самият специалист е изразил желание да приеме ново предизвикателство. Неофициално се твърди, че \"лисиците\" ще преведат 6 милиона паунда за неустойка на \"зелено-белите\". \"Селтик\" реално няма конкуренция във Високата земя - \"Рейнджърс\" още не е на ниво да е равностоен на големия си съперник след фалита и започването от най-ниското равнище на футбола в страната. Само в ерата на Роджърс от 2016 г. насам тимът два пъти стана шампион, взе също толкова купи на Шотландия и три на Лигата. В два сезона стигна и до групите на Шампионската лига. Брендън Роджърс беше напът да направи \"Ливърпул\" шампион през 2014 г., но едно подхлъзване на Стивън Джерард в мач срещу \"Челси\" три кръга преди края на сезона костваше титлата. Той бе уволнен през есента на 2015-а. Наскоро разкри, че малко след това е влязъл в болница, тъй като освобождаването се е отразило на здравето му. Джерард сега е треньор на \"Рейнджърс\" и пред медиите на Острова той заяви, че не е изненадан от интереса на други клубове към бившия му наставник и вече съперник (все още).  \"Рейнджърс\" би \"Селтик\", двата тима се изравниха на върха За възможността \"Лестър\" да привлече Роджърс се заговори още в края на миналата година. \"Лисиците\" обаче биха последователно \"Челси\" и \"Манчестър Сити\" във Висшата лига и това спаси Пюел. Босовете на клуба обаче решиха да освободят французина след 1:4 срещу \"Кристъл Палас\" онзи ден. Новината се посреща с гняв и тъга сред феновете на \"Селтик\". И всъщност не е добра за футбола, тъй като показва колко голяма вече е пропастта между елитния футбол в Англия и Шотландия.", "date": "2019.02.26", "title": "Треньор заряза \"Селтик\" заради Висшата лига на Англия"}
{"url": "http://clubz.bg/79961-bylgariq_e_pred_risk_ot_novo_delo_s_gazprom", "text": "България е изправена пред поредния иск за неизпълнение на енергийни договорки с Русия. За това предупреди енергийният експерт Васко Начев. Според Васко Начев премиерът Борисов е съобщил много неверни неща в Египет, където участва в лидерска среща и обяви газовия хъб „Балкан“ за „благословен от ЕК“, а за тръбите от Украйна прогнозира: „могат да останат празни“, както и това, че България имала изградени интерконекторни връзки с Румъния, Гърция и Турция.  Енергийният експерт предупреди, че през 2020 г. срещу България ще бъде заведен иск за неизпълнени ангажименти по договорите с \"Газпром\", тъй като ние не можем да построим това трасе до края на годината. Делото ще бъде заведено от руската \"Газпром\" и швейцарската компания, която е в консорциум с нея. Двете вече са заявили капацитети от 1 януари 2020 г. да доставят газ по новото трасе, уточни Начев.  По повод изказването на премиера Борисов, че с построяването на „Турски поток“ ще намалеят доставките през Украйна, Начев заяви: Ескпертът е на мнение, че България не е изправена пред единствения избор да търси сътрудничество с „Газпром“. Според него обвързаността само с руснаците означава да се блокира възможността транзитът на конкуренцията да минава през страната. И посочи за пример, че от Украйна вече има такъв блокаж, ще се случи и с „Турски поток“ от Турция, а през Сърбия вече има заявен 100% капацитет от „Газпром“. Според Васко Начев България продължава да купува скъп руски газ.  Според него трябва да се мисли и за създаване на терминали за втечнен газ като конкурентни на доставките на газопроводите.  По думите на Начев по делото, което се води между българската компания „Овергаз“ и руската „Газпром“, ние не знаем какви са договорките, защото са на много високо корпоративно ниво и може да се гадае какво се е случва по това направление. А това, че „Овергаз“ вече не е сред посредниците между „Газпром“ и българската държава за доставката на природен газ, не означава, че цените са паднали драстично, посочи експертът.  За предстоящата визита на руския премиер Дмитрий Медведев на 4 и 5 март експертът предупреди, че „от Медведев нищо не зависи“. Затова не трябва да очакваме да вземат решения по енергийните въпроси, добави той.", "date": "2019.02.26", "title": "България е пред риск от ново дело с \"Газпром\" "}
{"url": "http://clubz.bg/79926-smartfonite_sys_sgyvaemi_ekrani_skyp_betatesting", "text": "Преди 2 години Apple шокира света с три деветки - цената на новия iPhone X. 999 долара бе нечувана сума за смартфон, извън \"луксозните\" апарати на компании като Vertu, обикновено второразрядни като хардуер, но украсени със скъпоценни камъни и скъпи метали. Samsung създаде гъвкави батерии Шокът обаче отмина бързо, и позволи на останалите на пазара като Huawei, Samsung и други смело да предлагат флагмани съвсем малко по-евтини от абсурдния iPhone X. Това обаче даде и шанс новата играчка - сгъваемите екрани - да започнат от 1980 долара, или 2000 евро. Първи бе Samsung Galaxy Fold, с два екрана - за всеки случай, единият от които се разтваря в средата. Разбира се, освен футуристичният дисплей, новият Galaxy Fold е наблъскан с максимумът, който може да се вкара в телефон от хардуерна гледна точка. След това китайците представиха Huawei Mate X, с още по-абсурдна цена - 2600 долара, с външна сгъвка на екрана. И двете устройства са практически смартфони, които се разтварят до размер на малък 7-8-инчов таблет. Видно е, че при тези цени и двете компании не търсят масовия пазар. Дори в най-развитите страни това не са суми, които потребителите ще дадат за смартфон. Основната цел на корейците и китайците е да са първи в сгъваемите дисплеи. Второстепенна е възможността да изкарат продукт и той да бъде \"безплатно\" тестван от разработчици и ентусиасти с дълбоки джобове. Безплатно за Samsung и Huawei, разбира се - потребителите ще се изсипят със сериозни суми. Но така компаниите ще имат данни какво е нужно да подобрят в едно следващо, по-достъпно поколение сгъваеми смартфони. Един от ясните проблеми например е сгъвката на екрана, която от Samsung отчаяно се опитаха да скрият за Galaxy Fold. Независимо какви са материалите, многократно сгъване и разгъване на екрана ще доведе до видима разлика в екрана. От Samsung дори не позволиха на журналистите на хванат Galaxy Fold в ръка при представянето му - вместо това го затвориха в прозрачна витрина. Друг проблем ще е енергийният харч. Сгъваемите телефони трябва да са хем не по-големи от обикновените, хем да могат да захранват двойно по-голям дисплей. Батерията няма как да е по-голяма, а именно ярките дисплеи с висока резолюция я точат най-много. LG разработи нов огъващ се дисплей Добрата новина е, че така тези все още недовършени продукти няма да ударят масовия потребител. Но всеки ентусиаст трябва да е наясно с опасностите в това да влага огромна сума в нова, нетествана технология. LG разработи нов огъващ се дисплей", "date": "2019.02.26", "title": "Смартфоните със сгъваеми екрани - скъп бетатестинг?"}
{"url": "http://clubz.bg/79959-valeri_simeonov_veche_vijdam_po_bilbordove_obraza_na_djambazki", "text": "В \"Обединени патриоти\" няма откровеност, честност и почтеност и това разяжда вътрешните отношения. Това каза лидерът на НФСБ Валери Симеонов пред телевизия \"Европа\". Симеонов: Работим да сме сами на евровота. Сидеров: Очаквам разговори Според него в коалиция от три независими партии трябва да се зачита мнението на другия и не трябва да се поставят условия. И Джамбазки предлага вътрешни избори за евролистите на Патриотите А издигането на неговата собствена кандидатура за евродепутат от страна на НФСБ било отговор на поведението на \"Атака\" и ВМРО. Според него като цяло НФСБ дори изостава с подготовката за евроизборите, защото в партията били \"невероятно лоялни и почтени, както сме били винаги\". И Джамбазки предлага вътрешни избори за евролистите на Патриотите", "date": "2019.02.26", "title": "Валери Симеонов: Вече виждам по билбордове образа на Джамбазки"}
{"url": "http://clubz.bg/79950-vratarqt_na_chelsi_globen_za_nepodchinenie_izvini_se", "text": "Вратарят на \"Челси\" Кепа Арисабалага е глобен с размера на едноседмична заплата заради поведението си в края на продълженията на финала за Купата на лигата срещу \"Манчестър Сити\" в неделя (0:0 и 3:4 след дузпи), съобщава Би Би Си, позовавайки се на официална информация от клуба. Той се извинява в съобщение - на всички. \"Манчестър Сити\" ликува с Купата на лигата (СНИМКИ) Баскът отказа да бъде заменен малко преди изтичането на 30-те допълнителни минути и се стигна до сцени, невиждани на това ниво във футбола. Арисабалага показа с жестове, че няма да се подчини. Той се контузи малко преди това и два пъти му бе оказвана медицинска помощ. Треньорът му Маурицио Сари отиде до страничната линия и го подкани, но това не помогна. В един момент италианецът се вбеси и влезе в тунела към съблекалните, но бързо се върна.  Не помогна и намесата на помощник-треньора Джанфранко Дзола, също опитал да склони Арисабалага. В това време резервата Вили Кабаейро стоеше съблечен край тъчлинията. Кепа остана, пази при дузпите, отрази един удар - на Лерой Сане, но \"Челси\" отстъпи и \"Манчестър Сити\" вдигна купата. Двамата със Сари опитаха да потушат скандала още след срещата, когато заявиха, че в ситуацията имало само  нищо повече. 24-годишният Кепа Арисабалага добавя, че освен на Сари и клуба, е поднесъл извинение на Вили Кабайеро и на феновете. Приема санкцията и обещава да се поучи. Парите от глобата му ще се използват от фондацията на \"сините\". \"Челси\" чупи рекорда за испански вратар \"Челси\" привлече Кепа Арисабалага за рекордните за вратар 72 милиона паунда (80 милиона евро) през август миналата година от \"Атлетик\" (Билбао). Трансферната сума за него е по-висока и от тази, която \"Ливърпул\" склони да даде на \"Рома\" за Алисон малко по-рано - 74 млн. евро. \"Челси\" чупи рекорда за испански вратар", "date": "2019.02.26", "title": "Вратарят на \"Челси\" глобен за неподчинение, извини се"}
{"url": "http://clubz.bg/79951-ruskiqt_graf_na_bylgarite", "text": "Филмът \"Руският граф на българите\" - за видния дипломат Николай Игнатиев, ще има премиера в Руския културно-информационен център в София днес от 18.30 ч., съобщават от центъра, цитирани от БТА. Сред гостите на прожекцията ще са авторката на филма Олга Булле, изпълнителният директор на фонда \"История на Отечеството\" Константин Могилевски, посланикът на България в Русия (2012 -2018) Бойко Коцев.  Името на граф Игнатиев влиза в списъка на 100-те велики дипломати, оставили следа в историята на човечеството. Именно той след края на Руско-турската война от 1877-1878 г. подписва Санстефанския мирен договор, освобождаващ България от петстотингодишно османско владичество. Благодарение на него не само България, но и Сърбия, Черна Гора и Румъния стават независими държави, отбелязват авторите. Според тях, без преувеличение може да се каже, че без Игнатиев картите на Европа и Русия биха изглеждали иначе. След продължителни преговори с Китай на 14 ноември 1860 г. той съумява да подпише договор, на базата на който са определени ясни граници в Далечния Изток. Към страната са присъединени земите на днешния Приморски и Хабаровски край, където тогава по официални данни живеят 3399 руснаци и 1500 китайци. Благодарение на Пекинския договор на картата на Русия се появява град Владивосток, припомнят от екипа. Сред участниците във филма са Олга Чевская - внучка на Н.П. Игнатиев, Анатолий Шчелкунов - руски дипломат, писател, през 2005 - 2009 г. генерален консул на Русия във Варна, Михаил Горинов - историк, Калина Канева - писател, журналист, биограф на Н.П. Игнатиев, Андрей Пантев - историк, Иван Семерджиев - кмет на село Граф Игнатиево (2007-2015), Павел Журавльов - ръководител на представителството на Россотрудничество в България, Борис Громов - директор на Дома на Москва в София. Филмът, сниман в Москва, София, село Граф Игнатиево, Пловдивска област, на връх Шипка, е на Продуцентския център \"Синема продакшън\" със съдействието на представителството на Россотрудничество в България. Режисьор-постановчик е М. В. Йолкин. В последните години обаче граф Игнатиев и неговата роля в българската история не са приемани еднозначно. Известно е, че той е бил категоричен противник на българската църковна независимост. По негово внушение Високата порта праща на заточение български владици, които обаче след това са освободени след протест на българите в Цариград. Под натиск на граф Игнатиев Руската църква и Патриаршията в Цариград обявяват схизма на българската църква.  В последните години дори се появиха твърдения, че граф Игнатиев има роля и за смъртната присъда на Васил Левски. Като цяло до Априлското въстание политиката на Русия е била да не се създава независима българска държава и граф Игнатиев е бил последователен в изпълняването на тази политика.", "date": "2019.02.26", "title": "\"Руският граф на българите\""}
{"url": "http://clubz.bg/79962-pyrviqt_diplomat_na_iran_napuska_vynshnata_ni_politika_e_otrovena", "text": "Борбите между партиите и фракциите в Иран са \"смъртоносна отрова\" за външната политика на страната. Това заявява Мохамад Зариф в интервю, публикувано ден, след като той обяви, че се оттегля от поста външен министър на Иран, предаде Ройтерс, цитирана от БТА.  \n\tДумите му навеждат на мисълта, че той може би е подал оставка под натиска на хардлайнерите, които отдавна го критикуват за ролята му в сключването на ядрената сделка със световните сили през 2015 г., отбелязва Ройтерс. Според иранската агенция Фарс интервюто е дадено миналата седмица, тоест преди външният министър да обяви вчера в \"Инстаграм\", че напуска поста си. Засега президентът Хасан Рухани не е приел оставката. \n\tПред \"Джомхури ислами\" Зариф обяснява, че в ядрените преговори е следвал указанията на аятолах Али Хаменей, върховния духовен водач на Иран. Зариф отбелязва, че вината за оттеглянето на САЩ от сделката не бива да се търси у Рухани, а у президента на САЩ Доналд Тръмп и неговия съветник по националната сигурност Джон Болтън. \n\tИранската информационна агенция ИРНА цитира призив на Зариф към дипломатите и другите служители в иранското външно министерство да не подават оставки, а да продължават работата си \"в защита на страната\". Изявлението му е по повод съобщения, че негови досегашни подчинени се готвят да напуснат министерството, предаде Ройтерс. \n\tЛондонският \"Гардиън\" коментира, че ако бъде приета оставката на Зариф, това ще е \"поредният пирон в почти закования ковчег на споразумението\" за ядрената програма на Иран.  Говорител на Европейската комисия днес отказа да коментира подадената от Зариф оставка и уточни, че ЕС не променя отношението си към ядрената сделка.", "date": "2019.02.26", "title": "Първият дипломат на Иран напуска: \"Външната ни политика е отровена\""}
{"url": "http://clubz.bg/79924-choveshkiqt_jivot_ne_struva_nishto_v_odesa", "text": "В Украйна човешкият живот нищо не струва. Въпреки революцията на киевския Майдан в Одеса все още властват престъпността и разцеплението, пише Дървото изглежда твърдо, но не е акация като в Берлин. Там за пръв път е видял дървени детски площадки. По природа Алексей изглежда весел човек, както и мнозина в Одеса, макар тук да няма повод за радост. Преди пет години Еремица е бил заместник-губернатор на украинския черноморски регион Одеса, отговарял е за строителството. Задава се обаче бунтът на Майдана. На 22 февруари 2014 г. прозападно настроени въстаници поеха властта в столицата Киев. Президентът Виктор Янукович избяга ( ), вицегубернаторът на Одеса Еремица беше свален от власт. Еремица, по онова време член на проруската “Партия на регионите” на Янукович, сега е общински съветник от партията “Опозиционен блок”. Споделя, че заради корумпирания и престъпен режим на Янукович през 2014 г. е симпатизирал на бунтарите на Майдана, но добавя: На бунтовете Москва отговори с анексирането на Крим и с размирици в Източна Украйна. На 2 май 2014 г. в Одеса избухнаха улични боеве. Пламъци обхванаха Дома на профсъюзите, където се бяха барикадирали привърженици на Русия. Загинаха най-малко 48 души. В милионния град споменът е още жив. Привърженици и противници на Майдана продължават да страдат от прословутата корупция и престъпност. Одеса е твърде стара и доста млада. Голяма част от архитектурата е от XIX век. Фасадите по високите етажи се рушат, долу обаче е пълно с кафенета и закусвални. Бойци от Донбас си уреждат срещи с политолози за интервюта в кръчми, където се предлагат 17 марки бира. Одеса се смята за град на веселието. След анексирането на Крим притежава не само последните големи черноморски пристанища на Украйна, но и най-дългия плаж. На пешеходната зона на ул. “Дерибасивска” се разхождат големи групи от турски говорещи мъже, сезонът на секстуризма е целогодишен. Съдебният процес, който трябва да изясни кървавата баня през май 2014 г., буксува. Всяка неделя пред Дома на профсъюзите около 40 души настояват за възмездие. Повечето са с прошарени коси, дрехите им са износени. При президента Петро Порошенко пенсионерите са зле. Родителите на Еремица, бивш шофьор на тролейбус и служителка в пътното строителство, получават общо 104 евро месечни пенсии. Но само за газ, ток и вода са нужни над 110 евро. Порошенко и неговият прозападен курс не са долюбвани в региона. Според социологическо проучване от 2018 г. едва 15 на сто се обявяват за членство в НАТО, три пъти по-малко в сравнение с останалите части на Украйна. А когато на гарата в Одеса някой говори на английски, господин в кожено яке крещи: 25-годишният политолог Виталий Устименко обаче залага на Запада, както и много млади хора: Устименко и Еремица се познават, известна е и тяхната противоречива политическа нагласа. Устименко е един от основателите на “самоотбраната”. През пролетта на 2014 г. 200 жители на Одеса излязоха с каски и палки в защита на прозападните демонстрации. Тогавашната военна романтика е минало. “Самоотбраната” се превърна във фирма за охрана. Сега Устименко е активист срещу корупцията. В момента е в лют спор с бивш прокурор, чието семейство построи 4-звезден хотел на 50 м от морето. Поради тази причина прокурорът беше уволнен, наскоро беше отхвърлена и жалбата му срещу Устименко, заведена поради кампания за оклеветяване. Но стотици подобни строежи никнат като гъби в стометровата защитна зона по крайбрежието. По отношение на корупцията в Одеса Устименко и Еремица споделят едни и същи истории. Плажни проекти, строени с разрешителни пристани за лодки и строеж на делфинариум. Бюджетни средства за реновиране на исторически сгради, собственост единствено на държавни служители, парламентаристи или хора от обкръжението им. Медиите от години съобщават за криминални контакти на кмета Генадий Труханов. Преди няколко месеца срещу него беше заведено следствие заради корупция, но то буксува. Според местни политолози това е от полза предимно за президента Порошенко. Той очаква от кмета голяма помощ при президентските избори в края на март. Устименко твърди, че най-вероятно Еремица ще е един от петимата честни общинари в Градския съвет. Точно поради почтеността му през 2016 г. неизвестни лица са го напръскали с лютив спрей и са го тъпкали с крака – опит за сплашване. Според пострадалия причината е била дейността му като общинар, която не е била по вкуса на градските власти. Точно сега полицията оттегли двамата телохранители на Устименко. Те го пазели от миналия юни, когато двама мъже го нападнали с отвертки. Извършителите били заловени, но не и техните поръчители. Приятелите на Устименко правят всичко възможно да не го оставят сам. Еремица е в дърводелската си работилница, намираща се на ул. “Велика Арнаутска”, където навремето са били стопанските помещения на синагогата. Той има шестима работници и дърводелска техника от Австрия. Вече са построили пет детски дървени площадки по подобие на тези в Берлин. Има поръчки за още 40 детски площадки. Всеки общински съветник в Одеса разполага с бюджет за социални нужди в размер на 49 000 евро. Постсъветски политици са наясно, че видими инвестиции в социалната сфера, дали пейки из парковете или за подновени покриви на болници, значително допринасят за преизбирането им. Никой не може да спре изграждането на красива нова детска площадка. Еремица признава, че е лобист сам на себе си, но никога не е плащал подкуп. А и заедно с монтажа неговите детски дървени площадки струват толкова, колкото китайските, изработени от пластмаса. Смеейки се заявява: Е, Одеса не правела и стъпка към Европа, но във всички случаи към берлинския квартал “Вилмерсдорф”.", "date": "2019.02.26", "title": "Човешкият живот не струва нищо в Одеса"}
{"url": "http://clubz.bg/79953-papski_syvetnik_be_osyden_za_pedofiliq", "text": "Най-високопоставен досега служител на Ватикана е бил признат за виновен за сексуални посегателства срещу деца в Австралия, съобщиха австралийски медии, цитирани от световните агенции.  Кардинал Джордж Пел, на 77 години, е единодушно обвинен от съдебното жури в Мелбърн, че е блудствал през 1996 г. с две 13-годишни момчета в задна стаичка в мелбърнската катедрала \"Св. Патрик\", когато е бил архиепископ, след като ги заварил да пият вино от църковната посуда, предаде Асошиейтед прес.  Съдът на щата Виктория е признал кардинала за виновен на 11 декември м.г., но до днес е имало съдебна забрана да се публикуват каквито и да са подробности по процеса.  Католическата църква публикува имената на 300 свещеници педофили През 2014 г. Бел бе прехвърлен на работа във Ватикана, където бе назначен за икономически министър и главен финансов съветник на папа Франциск. Той е номер три в йерархията на Римокатолическата църква. През 2016 г. учредената от правителството на Австралия комисия по разследване на случаи на педофилия сред католическото духовенство го повика като свидетел по дело за сексуални посегателства срещу непълнолетни в страната, но той не можа да дойде заради влошеното си здраве. Това наложи във Ватикана да бъдат изпратени полицейски следователи, които да го разпитват. През юли 2017 г. Пел си взе безсрочна отпуска от Ватикана, за да се върне в родината си и да застане пред съда в Мелбърн.  Той категорично отхвърли всички обвинения, наричайки ги \"абсолютна лъжа\". Показанията на свидетелите на процеса обаче, подложени на кръстосан разпит, не можаха да помогнат на Пел да си намери алиби и да избегне обвинението.  Папата призова педофилите в Католическата църква да се предадат Грози го максимална присъда от 50 години затвор. Тя ще бъде определена на започващо в сряда заседание на съдебния състав. Високият 190 см кардинал е посрещнал признаването си за виновен с наведена глава. Той е дал да се разбере, че ще обжалва решението. Собственият му адвокат, цитиран от Ройтерс, го нарече \"Дарт Вейдър\" на Католическата църква.  Обвинението срещу Пел идва само два дни след приключването във Ватикана на свиканата от папата конференция на висши католически духовници от цял свят, на която Франциск призова за \"тотална битка\" срещу сексуалните посегателства над деца, особено от представители на католическата църква. Папата призова педофилите в Католическата църква да се предадат", "date": "2019.02.26", "title": "Папски съветник бе осъден за педофилия"}
{"url": "http://clubz.bg/79952-rajoni_i_malki_kmetstva_s_neshto_kato_byudjet", "text": "Малките кметства и районите в големите градове (София, Пловдив и Варна - б.р.), които отдавна се борят за повече финансова независимост, ще се сдобият с нещо като гарантирани собствени бюджети. Това става ясно от промени в Закона за местната администрация и местното самоуправление, внесени в парламента от правителството. През ноември 2018 г. на среща при премиера Бойко Борисов кметовете на кметства поискаха промени в закона, които да им гарантират годишното финансиране. Става дума за кметовете на около 3000 малки населени места, много от които са пряко избираеми на избори, но нямат реален финансов инструмент за управляват. Беше им обещано, че всяка година за тези населени места ще има разписан финансов план, а кметът на общината, в която е кметството, ще отговаря за изпълнението му. Идеята бе \"малките\" управници да предлагат на общинските власти годишна план сметка. Второ - контролът при изпълнението на обществените поръчки да се осъществява и с участието на кмета на населеното място, на чиято територия се изпълнява проектът, обект на търг.  Малките кметове извоюваха финансова независимост Резултатът - правителството предлага с промени в закона, с които Общинският съвет на общината, приемайки си годишния бюджет, да включва в него и разчет за годишните финанси на районите и кметствата на територията си. Става дума за план за  ., става ясно от текстовете. Пример - досега кмет на кметство или районен кмет - дори в София, ако трябва да запълни дупки на улица в квартал, трябва да поиска пари от \"големия\" кмет. Ако финансите не бъдат отпуснати, \"маркият\" кмет не може да си свърши работата, но инкасира недоволството на хората. Често пъти се случва \"малкият\" и общинският кмет да са от различни политически сили, а това на свой ред да създава напрежение и тенденционност в решенията за отпускане на средства за дейности. Сега се предлага да има годишен финансов план за такъв тип разходи и останалите изброени разходи според Закона за публичните финанси, изброени по-горе. И този план да е част от бюджета на голямата община. Дотук добре - кметства и райони ще имат разчет за годината и няма да се налага да искат разрешение и финансиране от общинския кмет за всеки разход, който имат да направят. Но обещанието на властта от края на миналата година бе самите \"малки\" кметове на територията на общината да предлагат финансовата рамка при приемането на бюджета от Общинския съвет, който я гласува в рамките на общинския годишен бюджет. В законопроекта обаче пише, че това ще се прави  . Вероятно ще се разчита \"малките\" кметове да предоставят на големия сметките си, а той на свой ред да ги включи в бюджета на общината. Но това не е обезпечено с изричен законов текст.  На кмета на общината е вменена организацията на \"своевременното\" изпълнение на финансовите планове на кметствата и районите.  Втората голяма промяна, която предвижда законопроектът на Министерския съвет, е да се даде право на кметовете на райони и кметства да участват в комисиите по Закона за обществените поръчки, когато става дума за обект или проект на тяхната територия, а търгът се организира от кмета на общината. Малките кметове ще имат право от името на възложителя да участват в приемането на строителни обекти, да подписват протоколи и т.н., става ясно от законопроекта. Тази промяна също бе част от обещанията, поети от правителството при срещата с кметовете при Бойко Борисов.  Промяната идва в навечерието на местните избори през есента на тази година. Формално това би могло да развърже ръцете на кандидатите за кметове на кметства и райони, които са избираеми по закон (ако кметовете на райони останат избираеми, защото всеки път преди местни избори тази тема се повдига в посока да станат отново назначаеми - б.р.) за изборната кампания. Даването на някаква независимост ще е аргумент и в ръцете на настоящата власт в подкрепа на кандидати от управляващите партии.", "date": "2019.02.26", "title": "Райони и малки кметства - с нещо като бюджет"}
{"url": "http://clubz.bg/79955-naredbata_za_kasovite_aparati_be_otlojena_samo_za_edriq_biznes", "text": "Сроковете за прилагане на наредбата за касовите апарати ще бъдат променени за част от търговците до края на септември, заяви финансовият министър Владислав Горанов след среща с представители на бизнеса с него и с премиера Бойко Борисов. Отсрочката от седем месеца обаче ще важи само за големия бизнес. Само големите фирми ще получат отсрочка за въвеждането на новите касови апарати Според него до отлагането на Наредбата се е стигнало, защото се е появило напрежение между НАП и бизнеса. По думите му обаче, бизнесът трябва да приеме, че ще прилага документа. Той обаче отбеляза, че отсрочката е важна, но тези почти седем месеца не трябва да бъдат пропилени, а да се използват, за да се изчисти софтуера и да се трасира пътя за приложението на наредбата. Над 180 хиляди търговски дружества, регистрирани по ДДС, трябваше да отделят средно по 550 лв. за нови фискални устройства и актуализация на софтуера. Разходите се налагат заради промените в Закона за ДДС. Те бяха внесени от ГЕРБ през миналата година и предизвикаха брожения в бизнеса с искане сроковете да се удължат, но въреки това влизат в сила от 1 април.  Средно по 550 лв. дава всеки търговец за нов касов апарат и софтуер Сумата включва около 240 лв. за нов касов апарат и средно около 300 лв. за внедряването на софтуера от фирма, получила лиценз от  Националната агенция за приходите (НАП). На практика обаче таксата, която ще трябва да плащат фирмите за поддръжката на софтуера, не е еднократна, а всяка година ще бъде средно по 300 лв., но може да се плаща на вноски.  Миналата седмица Горанов обяви, че финансовото министерство е склонно да направи изключение и да удължи срока за въвежда на новия софтуер и касови апарати за регистрираните по ДДС търговци само и единствено за големите фирми с компютърни системи за управление на продажбите, за които е нужен нов софтуер. Идеята беше срокът да бъде удължен до края на септември и явно за това си стиснаха ръцете днес властта и едрият бизнес. Смяната на касовите апарати - хаос, рискове и недомислени мерки Средно по 550 лв. дава всеки търговец за нов касов апарат и софтуер Смяната на касовите апарати - хаос, рискове и недомислени мерки", "date": "2019.02.26", "title": "Наредбата за касовите апарати бе отложена. Само за едрия бизнес"}
{"url": "http://clubz.bg/79958-naj_dobriqt_ekshyn_na_edin_razkaql_se_rasist_video", "text": "Няколко дни след не съвсем справедливите обвинения срещу Лиъм Нийсън, провалили премиерата на новия му филм, „Студено отмъщение“ тръгва и по нашите екрани. Да обвиниш в расизъм човек, който се разкайва за расистка постъпка от младостта си, не е справедливо. Това могат да направят само хора, прочели някое подвеждащо заглавие, като „Лиъм Нийсън призна, че искал да убие чернокож“, в което липсва съществената част – разкаянието. Затова е добре да се внимава със заглавията. Премиера на Лиъм Нийсън отменена, обвиниха го в расизъм За тези, които бързат и няма да стигнат до края на този текст, веднага трябва да заявим, че откакто преди десетина години ирландският актьор се утвърди като екшън звезда, това е най-добрият от всичките му десетина филма в този жанр  . Историята е следната. Зима, сняг, студ. Трудолюбивият Нилс Дикман управлява мощен снегорин, който почиства пътищата и планинските проходи на негостоприемния район, където живее. Часове, след като заради заслугите си е бил признат от съгражданите си за човек на годината, той разбира, че синът му е загинал от свръхдоза. Отказвайки да повярва, че синът му е бил наркоман, Нилс започва едно твърде лично, тайно разследване, за да намери убийците на момчето си. И бързо се превръща в мистериозен герой, всяващ страх в престъпния свят. Но за разлика например от „Твърде лично“, събитията в „Студено отмъщение“ се развиват далеч по-непредсказуемо. Описанието е леко подвеждащо, защото всъщност не е писано за „Студено отмъщение“, а за норвежкия филм с оригинално заглавие „Kraftidioten“ (2014), познат у и нас като „По реда на изчезване“. Но ако заменим Норвегия с щата Колорадо и името Нилс Дикман с Нелс Коксман  , всичко останало е вярно. Съвпаденията, разбира се, не са случайни – просто „Студено отмъщение“ е римейк на „По реда на изчезване“, при това е доста добър. А норвежецът Ханс Петер Моланд е режисьор и на двата филма. Това напълно обяснява и оправдава факта, че американският филм буквално повторя около 70% от сцените в скандинавския, но с други актьори. Една от разликите е, че в „Kraftidioten“ има само две световни имена – Стелан Скарсгард   и   Бруно Ганц. А в римейка, освен Нийсън, участват още няколко световно познати имена – Лора Дърн, Ейми Росъм, Уилям Форсайт, Том Бейтман. Лиъм Нийсън се изчисти от пиенето Има и друга сериозна разлика, съвсем не в полза на римейка: на мястото на групата сръбски мафиоти от оригинала американската версия включва престъпно индианско семейство. Сърбите са подходящ обект за шеги и закачки, докато за индианците в съвременното американско кино правилото е „или добро, или нищо“. От това „Студено отмъщение“ губи хубав повод за комични ситуации. В „Студено отмъщение“, както и в повечето си екшъни, Нийсън играе точно това, заради което днес се разкайва. Но той стана звезда с ролите на човек, който вбесен от нещо случило се с негов близък, се превръща в безмилостен отмъстител. Ролята е същата, но филмът не – той предлага нещо повече и по-различно от клишето за самотния отмъстител. Филмът е комбинация от криминална драма и екшън, трилър и абсурдна комедия, маниакална жестокост, бял   ноар и черен хумор. Всичко това се среща и в шедьовъра на братя Коен „Фарго“, оттам идват и прототипите на някои от героите. Балансирайки по ръба между трагедията и непредсказуемото веселие, авторите на „Студено отмъщение“ сякаш се подиграват с неуморимото насилие и обезценяването на човешкия живот, което в съвременните екшъни вече придобива абсурдни измерения. Трябва да им признаем, че го правят по твърде забавен начин. Ако решите да гледате и двата филма, първо идете на кино, а после вижте и оригинала – знаете къде да го намерите. Лиъм Нийсън се изчисти от пиенето", "date": "2019.02.26", "title": "Най-добрият екшън на един разкаял се расист (ВИДЕО)"}
{"url": "http://clubz.bg/79956-kubincite_odobriha_nova_konstituciq_s_ogromno_mnozinstvo", "text": "Кубинските граждани одобриха нова Конституция на национален референдум, като така съхраниха еднопартийната социалистическа система. Върховният закон също ще предлага скромни икономически и социални промени, предаде Ройтерс. Масирани кампании в Куба преди референдума за нова конституция  Председателката на Националната избирателна комисия Алина Балсейро Гутиерез обяви, че от 8,7-те милиона граждани, които са фигурирали в избирателните списъци, 84,4 процента са участвали на референдума, който се проведе в неделя. Тя добави, че 86,85 процента от гласоподавателите са одобрили новата Конституция, 9 на сто са гласували против ратифицирането ѝ и 4,5 процента са подали невалидни или празни бюлетини. В сравнение, когато през 1976 г. е ратифицирана настоящата Конституция на Куба, 98 процента от дееспособното население гласува: 99,02 процента са гласували \"за\", като само 54 000 са изразили несъгласие с промените. Правителството водеше усилена кампания за приемането на новата Конституция, като настояваше, че тя продължава политиките на Фидел Кастро, като същевременно ги осъвременява. Критиците ѝ отвръщат, че така комунистическата партия иска да се задържи на власт. Някои от противиниците на конституцията гласуваха против ратифицирането ѝ на референдума, докато други призоваха да не се гласува, за да я делегитимизират. В рамките на кампанията единственото пространство, в което опозицията можеше свободно да изрази мнението си, бе Интернет. Куба вече има 3G за всички В страната бяха докладвани няколко случая на временно задържане и тормоз от страна на властите. В Основния закон са въплътени промени, които адресират постепенното отваряне на карибския остров след разпада на СССР - припознати са частната собственост, чуждите инвестиции, малкия бизнес, Интернета, правото на адвокатска защита при арест и други. Новата Конституция също преструктурира правителството - учредява позицията \"премиер\", ограничава мандатите на президента и други. Куба вече има 3G за всички", "date": "2019.02.26", "title": "Кубинците одобриха нова Конституция с огромно мнозинство"}
{"url": "http://clubz.bg/79960-rokadite_na_vyrha_na_gazprom_zaradi_pensionirane", "text": "Заместник-председателите на управителния съвет на \"Газпром\" Александър Медведев и Валерий Голубьов са напуснали компанията заради излизането им в пенсия. Това съобщи на инвестиционен форум в Хонконг заместник-председателят на управителния съвет на руския газов холдинг Андрей Круглов, цитиран от ТАСС, предава БТА. Освобождаването от длъжност на Медведев и Голубьов стана известно вчера. Съответни решения за прекратяване на правомощията им ще бъдат взети от Съвета на директорите на компанията. В съобщението на \"Газпром\" беше посочено, че Медведев ще се съсредоточи към дейността на международния делови конгрес и работата във футболния клуб \"Зенит\", след като в петък беше назначен за президент и генерален директор на петербургския отбор.  Рокади на върха в \"Газпром\" - смяна на двама зам.-шефове Средната износна цена на газа на \"Газпром\" през 2018 година е нараснала с 24,6 на сто до 245,5 долара за 1000 кубични метра, съобщи ръководителката на \"Газпром\" експорт Елена Бурмистрова. На инвестиционния форум в Хонконг тя посочи, че се очаква през 2019 година средната цена за износ на газ на Газпром да достигне 230-250 долара за 1000 куб. метра, въпреки че в момента цените спадат. През 2018 година \"Газпром\" е увеличил дела си на европейския пазар до 36,7 на сто спрямо 34,7 на сто година по-рано, съобщи членът на управителния съвет Олег Аксютин.  \n\tБурмистрова отбеляза, че очакванията на скептиците за увеличаване на дела на американския втечнен природен газ на пазара в Европа не са се оправдали и по данни за миналата година този дял още не може да се сравни с този на \"Газпром\". Тя припомни, че миналата година износът на газ на \"Газпром\" за Европа е нараснал с близо 4 процента до рекордните 201,8 милиарда кубични метра. Шефът на “Газпром” – портфейлът на Путин Бурмистрова добави, че основните маршрути за доставка на \"Газпром\" са отчели високи нива на затовареност, включително с пикови показатели на затовареност на газопровода Северен поток. По думите й това говори за целесъобразността на развитие на нови маршрути. Шефката на Газпром експорт припомни, че до края на годината е планирано да бъдат готови три проекта - \"Турски поток\", \"Северен поток-2\" и \"Силата на Сибир\", с който Газпром ще излезе на китайския пазар. Шефът на “Газпром” – портфейлът на Путин", "date": "2019.02.26", "title": "Рокадите на върха на \"Газпром\" - заради пенсиониране"}
{"url": "http://clubz.bg/79933-pazarlyci_sys_syrbomakedonizma_podkvasen_s_ruska_zakvaska_ne_mogat_da_se_pravqt", "text": "През 2017 г. Република България подписа Договор за приятелство, добросъседство и сътрудничество с тогавашната Република Македония, днес Северна Македония. Във въпросния договор в чл. 8, ал. 2 се дефинира създаване на:   Комисията представя пред правителствата на договарящите се страни годишни доклади за своята работа. \n\tВъпросната комисия е двустранна политически създадена структура, която няма ясно дефинирана дейност, освен да “допринесе”, т.е. не става ясно какво прави, какъв мандат има, кой е обектът на нейната работа, какъв е времевият диапазон, в който ще разглежда и тълкува “историческите събития”, и какъв следва да бъде крайният резултат от нейната работа. Тази неяснота буди тревожни настроения сред широки обществени среди в България и Северна Македония. \"България и Северна Македония имат общи исторически моменти и това е хубаво\" В двете държави се оформя общественото виждане, че някакви хора - историци, се пазарят – “тоя е наш”, “оня е ваш”, “тоя е “общ” в историята. Това е напълно несъстоятелно. До 1944 г. няма македонска национална дефиниция, спомената или реализирана по някакъв начин – не е упомената в нито един документ в света, освен в хартиените резолюции на Коминтерна и писанията на шепа полуинтелектуалци от географската област Македония в Царство България. Следва да се знае, че няколко хартийки на Коминтерна или на страдащи от необходимостта да се докажат със своята интелигентност и оригиналничене хора не са доказателство за национална принадлежност, национално самосъзнание или национално определение на повече от 2 милиона души във Вардарска Македония в периода до 1944 г. \"Спорните въпроси\" Знам, че е трудно и тежко - малко хора го разбират, да се приеме, че дядо ти е бил българин и виждаш кръщелното му свидетелство, а ти днес се чувствуваш македонец – но това е животът. Животът е жесток. И колкото българите сме македонци, толкова македонците са българи, казано чисто философски. Ние сме хора, живи хора от едно цивилизационно пространство, жестоко разцепено от бурята на историята и войните, в които на тази територия, на територията на Македония, са текли реки от кръв. В този смисъл смятам, че подходът на някакъв пазарлък “тоя наш”, “оня ваш”, “тоя общ” е крайно вреден за българския национален интерес, за интереса на държавата, а и за интереса на Северна Македония. България няма право и никой не е дал мандат на някаква комисия да пренаписва националните чувства и самоопределение на нашите покойни предци Гоце Делчев, Даме Груев, Сребро Янакиев (мой вуйчо между другото) и т.н. Те не могат да бъдат национално предефинирани от някакви съвременни историци и пазарувани като на чаршия. Както и не са били и не могат да бъдат с някаква двойна национална идентичност или самоличност. Парламентът в Гърция одобри (Северна)  Македония за НАТО Който отиде на семейния гроб на фамилия Дрангови в гробището “Бутел” в Скопие, където са препогребани от двора на църквата “Св. Спас” костите на полковник Дрангов - български национален герой, ще разбере целия трагизъм на онова, което се е случвало във Вардарска Македония през миналия век. Казвам това неслучайно, тъй като през 1998 г. лично заснех гроба му и го публикувахме за първи път в българска медия. Чест прави на Министерството на отбраната, че впоследствие организира редовното полагане на цветя на гроба на големия герой, който до онзи момент бе с почти неизвестно местонахождение и тънеше в самотна забрава. Националното самоопределение на всеки човек е въпрос на негов много личен избор. Подобни мисли могат да ви обземат, като си зададете въпроса кой е Кръстьо (Кръсте) Петков Мисирков? Клетият полуинтелектуалец написал книжлето “За македонцките работи”, в което прави смешен опит да обоснове “македонството” и обособеността на македонеца от българина в духовно отношение на литературен български език. Само където след упражнението му в македонство Кръсте Мисирков завършва земния си път като учител по български език в гимназията в гр. Копривщица. Жителите на града до днес не са видели делегация от Скопие да е дошла, да му е потърсила гроба и да е сложила цвете на него. Зоран Заев за България и Македония: Два братски народа Въпросът е ясен - кога започва да се оформя македонска национална идентичност и как. Това историците могат да обсъждат – има много документи. Ако желаят, разбира се. Националната историческа памет на България не е стока, с която може да се търгува. И никой не може да предоставя правото някому да прави пазарлък с нея, от което да си взема хонорарите. Не трябва да се забравя, че България, и по-точно българските политици от 1923 г. насам са големи длъжници на хората, живеещи в Северна Македония и определящи себе си като македонци днес, и най-вече към техните предци. Фактите, господа, само фактите. В една обща интернет платформа. И след това да се дискутира какво се е случило след 1944 г. на територията на днешна Северна Македония. В това отношение България може да помогне. Има обширна документална база. Пазарлъци със сърбомакедонизма, подквасен с овехтяла коминтерновска, днес руска закваска, не могат да се правят. Със съвременното македонство може да се разговаря и да се стигне до общиприемливи формули на разбирателство – няма да е лесно, но не е невъзможно. И ако някой македонец се учуди и ви каже “ама какво значи, че преди 1944 г. ние нямаме национална история?“ – отговорът е много прост: Българската държава следва да определи писмено ясен мандат на българската част от т.нар. смесена комисия. Просто нашата история не е някаква собственост, дадена за разпореждане или концесия на някакви професори историци. Този въпрос е политически и към него следва да се подходи отговорно. \"Спорните въпроси\" Парламентът в Гърция одобри (Северна)  Македония за НАТО Зоран Заев за България и Македония: Два братски народа", "date": "2019.02.26", "title": "Пазарлъци със сърбомакедонизма, подквасен с руска закваска, не могат да се правят"}
{"url": "http://clubz.bg/79945-edinstvenoto_oryjie_na_putin_chekistkata_mashinariq", "text": "Съгласно оценката за глобалните заплахи, направена тази година от националното разузнаване на САЩ, а също и показанията, дадени в Сената от високопоставени представители на тайните служби, американците трябва да очакват, че Русия на Владимир Путин ще продължи с усилията си, насочени към задълбочаване на социалните, политическите и расовите противоречия в САЩ и техните съюзници. Това мнение изразява на страниците на , бивш шеф на резидентурата на ЦРУ, работил над 27 години в Русия и в други държави в Европа и Азия. Той стига и по-далеч: “Путин и неговите другари процъфтяваха в империя, където КГБ е щит и меч на държавата. Ето защо, решавайки проблемите на ХХI век, те се върнаха към прийомите от старите времена. Разузнавателните служби се използваха дори при пазенето в тайна на употребата на допинг от олимпийски и параолимпийски спортисти – признак на безусловна разузнавателна държава\", пише Джон Сайфър. \"Ди Велт\": Русия шпионира Евросъюза от Прага Според автора докато САЩ правят опит да привлекат Русия, то те са длъжни да прозрат, че кремълският тигър нрава си не мени. По мнението на Джон Сайфър най-добрата отбрана е единството на Запада. Путин много добре знаел, че на игралното поле не може да се състезава със Запада. Размахвал чекистката си машинария с цел намеса и парализиране на враговете си, защото това е единственото, с което разполага.", "date": "2019.02.26", "title": "Единственото оръжие на Путин - чекистката машинария"}
{"url": "http://clubz.bg/79946-kim_mina_4000_km_s_vlak_prez_kitaj_za_sreshtata_s_trymp", "text": "Севернокорейският лидер Ким Чен Ун пристигна във Виетнам рано тази сутрин за втората си среща на върха с президента на САЩ Доналд Тръмп, на която двамата ще продължат диалога, започнат в Сингапур през юни м.г., и ще се опитат да постигнат споразумение за отказ на Пхенян от ядрената му оръжейна програма, предаде Ройтерс.  \n\tБронираният влак на Ким, потеглил преди два дни от Пхенян и прекосил цял Китай по 4000-километровия маршрут към Ханой, пристигна на граничната виетнамска гара Дон Дан. Според Асошиейтед пред не е ясно дали влакът на Ким е спирал и дали той е имал някакви посещения и срещи по време на пътуването през Китай. \n\tПрекосявайки виетнамската граница, севернокорейският президент слезе от влака и премина по червен килим, за да поздрави виетнамския почетен караул, строен на гарата, край който се вееха знамената на двете страни. После той седна в очакващия го мерцедес и се отправи на 170-километрово пътуване по шосе към виетнамската столица Ханой, където ще се състои срещата му с Тръмп.  Тръмп към Ким: Стига да не извършвате опити, ние сме щастливи От колата Ким приветства с ръкомахане събралото се множество от млади виетнамци, развяващи виетнамски и севернокорейски знаменца. Десетина бодигардове бягаха около мерцедеса при потеглянето. Очевидци, цитирани от Ройтерс, съобщават за мощна охрана и строги мерки за сигурност покрай магистралата, свързваща границата с Ханой. \n\tПо-рано днес в Ханой пристигна държавният секретар на САЩ Майк Помпео. Президентът Тръмп отлетя със своя \"Еър форс 1\" от Вашингтон вчера около обед и се очаква да пристигне в Ханой тази вечер местно време.  \n\tГоворителката на Белия дом Сара Сандърс съобщи пред журналисти на борда на президентския самолет, че Тръмп и Ким ще имат първа среща насаме в сряда вечерта, след което ще вечерят заедно, придружени само от по двама души от своите делегации и от двама преводачи. Тръмп ще бъде на вечерята с държавния секретар Помпео и с началника на кабинета си Мик Мълвейни. В четвъртък ще има нови срещи между двамата лидери. \n\tПо-рано в сряда Тръмп ще се срещне с президента и премиера на Виетнам - страната домакин на съмита. \n\tГоворейки пред репортери преди да отпътува от Вашингтон, Тръмп каза, че очаква \"забележителна среща\" с Ким и добави, че двамата са установили \"много, много добри взаимоотношения\". Той обаче се опита да разсее очакванията за голям пробив от диалога в Ханой, като отбеляза, че ще бъде доволен, ако Северна Корея продължи да се въздържа от нови опити с ракетно-ядрени оръжия.", "date": "2019.02.26", "title": "Ким мина 4000 км с влак през Китай за срещата с Тръмп"}
{"url": "http://clubz.bg/79943-maduro_zadyrja_jurnalisti_nasred_intervyu", "text": "Американският испаноезичен телевизионен канал \"Унивисион\" (Univision) съобщи снощи, че негов журналистически екип начело с авторитетния водещ Хорхе Рамос е бил задържан вчера по време на интервю с венецуелския президент Николас Мадуро в президентския дворец \"Мирафлорес\" в Каракас, предадоха Ройтерс и Асошиейтед прес, цитирани от БТА.  Рамос е един от най-влиятелните испаноезични журналисти в САЩ. Той каза снощи, че Мадуро е прекъснал интервюто след 17 минути, когато Рамос му показал на айпада си кадри, заснети ден по-рано, на които се вижда как млад венецуелец яде хранителни остатъци, изпаднали зад боклукчийски камион.  Мадуро гони петима евродепутати (ВИДЕО) Веднага след съобщението на тв канала Държавният департамент призова Мадуро незабавно да освободи журналистите, като посочи, че \"светът наблюдава ставащото\". Екипът на Рамос бил освободен два часа по-късно, но оборудването не му било върнато.  Венецуелското правителство, цитирано от АП, отхвърли версията на Рамос и го обвини, че се опитва да инсценира международен инцидент. ", "date": "2019.02.26", "title": "Мадуро задържа журналисти насред интервю"}
{"url": "http://clubz.bg/79942-koi_bylgarski_evrodeputati_shte_prepitvat_bydeshtiq_glaven_prokuror_na_es", "text": "Общо петима български депутати членуват в двете комисии към Европарламента, които днес трябва да изслушат тримата кандидати за бъдещ главен прокурор на ЕС. от Румъния,   от Франция и   от Германия трябва да изложат вижданията си на съвместно заседание на комисиите по граждански свободи, правосъдие и вътрешни работи (LIBE) и по бюджетен контрол (CONT). Посланиците от ЕС подкрепили французин за европейски главен прокурор? В първата комисия членуват   (Група на социалистите и демократите), който е и неин зам.-председател,   (Европейска народна партия) и   (Алианс на либералите и демократите в Европа). Във втората са  (СД) и   (АЛДЕ). Още отсега е ясно, че не всички петима български евродепутати ще бъдат на изслушването, установи проверка на Клуб Z. Потърсихме ги за коментар за предстоящото събитие. Успяхме да се свържем лично единствено с Асим Адемов. Той съобщи, че няма да присъства, тъй като по неотложни причини му се налага да пътува до София. От кабинета на Георги Пирински получихме следния коментар: Според непотвърдени сведения евродепутатът социалист в момента е в София и ще се намира там и днес следобед. А точно по това време е изслушването в ЕП. От кабинетите на Сергей Станишев и Филиз Хюсменова все още не са отговорили на нашите запитвания. От офиса на Неджми Али заявиха, че все още не се знае дали той ще присъства на изслушването. България е гласувала против Лаура Кьовеши След изслушването за тази вечер е насрочено заседание на Комисията по граждански свободи, правосъдие и вътрешни работи. Тя е водещата от двете комисии и ще определи по-нататъшните стъпки. Не е изключено да има гласуване още тази вечер, сподели Асим Адемов. За това настояват и социалистите в Европарламента. Докато от ЕНП са против. Възможно е Парламентът да определи кого от кандидатите подкрепя с гласуване на ръководителите си. Но има вероятност и въпросът да бъде поставен на гласуване от пленарната зала, уточниха говорителите. Ако кандидатът, подкрепен от ЕП, не е същият, подкрепен от Съвета на ЕС, двете институции ще трябва да започнат преговори, след които да се стигне до общо решение. До този момент е известно, че професионалната група по подбора, определила тримата финалисти, е изразила най-голяма подкрепа за Лаура Кодруца Кьовеши. Според съобщения в редица медии миналата седмица Съветът на ЕС в лицето на постоянните представители на страните членки (КОРЕПЕР II) е поставил на първо място Жан-Франсоа Бонер, а останалите двама са получили равен брой точки. Гласуването е било тайно. Ако ЕП подкрепи кандидата, одобрен от Съвета на ЕС, двете институции ще преминат към обща процедура по неговото назначаване. Предвижда се Европейската прокуратура да заработи от догодина и да бъде базирана в Люксембург. Главният прокурор на ЕС ще има само един мандат от 7 години. България е гласувала против Лаура Кьовеши", "date": "2019.02.26", "title": "Кои български евродепутати ще препитват бъдещия главен прокурор на ЕС"}
{"url": "http://clubz.bg/79949-daniel_smilov_bsp_se_radikalizira_veche_ne_prilicha_na_sebe_si", "text": "Българската левица все по-често изразява екстремни позиции, твърде много се радикализира и вече не прилича на себе си. Така политологът Даниел Смилов коментира в сутрешния блок на бТВ бойкота, който БСП обяви на парламента. Както е известно, депутатите на Корнелия Нинова отказаха да участват в работата на Народното събрание с мотива: \"несъгласие с измененията в Изборния кодекс\". От левицата поставиха като условие ревизия на текстовете, ГЕРБ (по разпореждане на премиера Бойко Борисов) се съгласи да измени само тези, свързани с преференцията. Президентът Румен Радев наложи вчера вето на част от ИК и призова БСП да се върне в залата, но оттам отказаха. По повод бойкота управляващите внесоха предложения в правилника за орязване на депутатските заплати при системни отсъствия. Радев наложи вето на Изборния кодекс и призова БСП да се върне в парламента И посочи какво според него всъщност целят социалистите с този продължаващ бойкот: ГЕРБ готви отхвърляне на ветото за Изборния кодекс Тезата му бе подкрепена от политоложката Татяна Буруджиева, която е и бивш депутат на БСП. БСП няма да се върне в парламента. Въпреки призива на президента И допълни: Според двамата политолози \"машинното гласуване не е въпрос на права, а по-скоро на целесъобразност\". И такова трябва да има в големите секции, за да се даде възможност на повече хора да гласуват. ГЕРБ готви отхвърляне на ветото за Изборния кодекс БСП няма да се върне в парламента. Въпреки призива на президента", "date": "2019.02.26", "title": "Даниел Смилов: БСП се радикализира, вече не прилича на себе си"}
{"url": "http://clubz.bg/79944-oskarite_bavno_otlepqt_ot_dynoto_no_pak_ne_e_dostatychno", "text": "Броят на американците, гледали по телевизията прякото предаване на церемонията по връчването на филмовите награди \"Оскар\" в неделя вечерта, е нараснал в сравнение с миналата година, прекъсвайки тенденцията към постоянен спад, наблюдавана от няколко години, съобщи американският телевизионен канал Ей Би Си, цитиран от Ройтерс. 29,6 млн. зрители са гледали връчването на Оскарите - ръст от 12 процента спрямо миналата година. И все пак, това е вторият най-малък брой зрители в историята на това върхово ежегодно събитие на филмовия живот в САЩ. Тези данни изкъсо се следят от рекламодателите и киноразпространителите, защото това пряко се отразява на техните финансови постъпления.  За \"Оскар\": Лейди Гага и Брадли Купър издухаха света с невероятна Shallow (ВИДЕО) Данните, предоставени от компанията \"Нилсен\" за вечерта на Оскарите, не включват онези, които са гледали церемонията на дигитални и мобилни устройства.  Обикновено връчването на Оскарите е най-гледаната забавна програма в годината, често на второ място след топ-спортното събитие - финала \"Супербоул\" по американски футбол, който тази година привлече 98,2 млн. зрители. А рекордът на вечерта на Оскарите бе през 1998 г., когато 55,2 млн. зрители в САЩ гледаха обявяването на \"Титаник\" за най-добър филм. След 2014 г. обаче, когато церемонията привлече 43,7 млн. зрители, тенденцията надолу е неудържима.", "date": "2019.02.26", "title": "Оскарите бавно отлепят от дъното, но пак не е достатъчно"}
