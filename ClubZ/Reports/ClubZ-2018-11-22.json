{"url": "http://clubz.bg/76214-udarno_priemane_na_byudjet_partiite_s_11_lv_subsidiq_na_glas_ombudsmanyt_bez_kola", "text": "Почти без промени, почти съвсем без дебати и без никакви приети идеи от опозицията - така за едва три часа комисията по бюджет и финанси в парламента успя да приеме трите бюджета за догодина на второ четене - този на Националната здравноосигурителна каса, на Държавното обществено осигуряване и бюджета на държавата. Окончателното гласуване на държавните сметки за 2019 г. предстои идната седмица в пленарната зала.  Какво харесват най-много и най-малко българите в бюджет 2019 Така - без предложения и дискусии, мина и един текст - чл. 64 от проектобюджет 2019, който Бойко Борисов и водещият Слави Трифонов дискутираха дълго по време на участието на премиера в \"Шоуто на Слави\" в сряда вечерта. А именно текстът за държавната субсидия на партиите. Предложението на Министерския съвет и за следващата година е сумата да е 11 лв. на получен глас на последните парламентарни избори, както е и сега. Няма депутат, който да е поискал ревизия на текста преди второто му четене и затова той бе гласуван ан блок с още няколко параграфа, по които също няма политически спорове. Предния ден обаче, въпреки че няколко пъти повтори колко е рисковано намаляването на партийната субсидия до 1 лв. на глас и нарече идеята популизъм, прмиерът Борисов заяви, че ще предложи промяна и дебати по въпроса може да има. Днес в комисията по бюджет и финанси темата изобщо не бе повдигната. Борисов-Трифонов: Слави не прави партия, ще се обявява печалбата при горивата Позицията на председателката на бюджетната комисия Менда Стоянова от ГЕРБ е ясна още от миналата година и тя не се е променила - не подкрепя идеята за драстично орязване на партийните субсидии. Мотивите са същите, които и Борисов изтъква като риск - богати хора да финансират политически формации, а след избори да искат нещо в замяна.  Предстои да видим дали ще има народен представител, който да предложи промяна в партийните субсидии при окончателното гласуване на Бюджет 2019 в пленарната зала - процедурата позволява и предложения директно от парламентарната трибуна. Един от текстовете от бюджета за догодина, които предизвикаха реплики на заседанието на комисията днес, бе предложението националният омбудсман да няма право на специализиран транспорт от Националната служба \"Охрана\" (НСО). Това значи Мая Манолова - в случая - да остане без автомобил и шофьор от службата. Депутатите от БСП в бюджетната комисия също застанаха зад обществения защитник. Гласовете им обаче не могат да преборят тези на ГЕРБ, \"Обединените патриоти\" и \"Воля\" и решението бе взето. Менда Стоянова пък разясни, че бюджетът на омбудсмана е достатъчен, за да си осигури служебна кола следващата година - от около 3 млн. лв. за годината, около 2/3 са за заплати на служители и подобри разходи.  Мая Манолова: Не съм привързана към НСО, мога да пътувам и с влак Спор се заформи около текст при гласуването на бюджета на Държавното обществено осигуряване (ДОО). При това не по същество, а заради съмнения, че се нарушава законова и конституционна процедура в опита на управляващите да позволят на Министерството на финансите да прехвърля пари от бюджета на ДОО в държавния бюджет. Тук Йордан Цонев от ДПС предупреди управляващите, че промените в бюджетите се правят само от Народното събрание, освен ако не става дума за прехвърляне на суми в рамките на един и същи бюджет. Това може да става с решение на правителството според Закона за публичните финанси. Цонев предупреди, че текстът, засягащ парите за деца с увреждания, може да падне в Конституционния съд, ако бъде приет по този начин. Темата бе отложена.  Само министерството на земеледието пък се оказа \"с лоби\" в комисията по бюджет -  беше поискано от опозицията, от представител на \"патриотите\" и от самото министерството повишение на парите за ведомството, което било системно недофинансирано. Не се получи, а и Стоянова обяви, че допълнителните плащания годишно за селско стопанство общо надвишават дори социалните плащания в държавата.  Около бюджетите на общините и отделянето на Института по метрология и хидрология от БАН също имаше някаква дискусия в бюджетната комисия. Не се прие нито едно от предложенията на отделни депутати за отпускане на повече средства за определени общини. От Националното сдружение на общините поискаха гратисен период от 3 години за промяната на начина, по който си разпределят годишните субсидии от държавата. И това не мина - с мотив, че най-богатите общини не трябва да бъдат подпомагани. За метеоролозите пък стана ясно, че едва 8 души от всички, работещи в метеорологичния институт, са предпочели да останат на работа в БАН и да не се преместят в новото звено, което отива в Министерството на образованието. Това според устава на БАН не позволява в рамките на академията да се образува ново звено или институт.  Опозицията от БСП пък си запази силите и аргумените за пленарната зала - затова и предложенията на левицата за завищаване на плащанията в социалната сфера минаха без дискусия в комисията. Изключение бяха само тектове от бюджета на здравната каса, който от БСП обмислят да пратят на Конституционния съд. Борисов-Трифонов: Слави не прави партия, ще се обявява печалбата при горивата Мая Манолова: Не съм привързана към НСО, мога да пътувам и с влак", "date": "2018.11.22", "title": "Ударно приемане на бюджет: партиите - с 11 лв. субсидия на глас, омбудсманът без кола"}
{"url": "http://clubz.bg/76208-vajna_e_vlastta_kakvo_tuk_znachat_nqkakvi_si_bedni", "text": "За лидера на \"Атака\" Волен Сидеров властта, изразяваща се в депутатски мандати за неговата партия, се оказа по-важна от интересите на гражданите с по-малки материални възможности. Това стана ясно след гласуването на ветото на президента върху промените в Закона за корпоративното подоходно облагане, с които се въвежда нов екоданък върху старите автомобили.  отново законовия текст и отхвърлиха ветото, въпреки, че самият той преди няколко дни заяви, че е против този данък. Още по-любопитното е, че според справка от парламента това е единственото гласуване на Сидеров за целия пленарен ден.  от залата, когато се гласуваше новия вицепремиер Марияна Николова. Една от причините за недоволството на Сидеров бе тази, че с връщането на Валери Симеонов парламента партията му остана с един депутат по-малко - от 8 те станаха 7. Ветото бе отхвърлено, като при новото гласуване на промените в закона 130 депутати бяха \"за\", 46 \"против\", а \"въздържали се\" нямаше. Промените бяха подкрепени от 92-ма от ГЕРБ, 25 от \"Обединени патриоти\" 11 от \"Воля\" и двама независими - влезлият в парламента с листата на БСП Спас Панчев и бившият депесар Ангел Исаев. Двамата бяха заедно с мнозинството и вчера, когато бе гласувано назначението на Николова. Новото мнозинство - ГЕРБ, НФСБ, ВМРО, \"Воля\", бивш от БСП и ексдепесар За мобилизацията вероятно има значение и това, че според Конституцията президентско вето се отхвърля ако в подкрепа на законовия текст гласуват отново поне 121 депутати. Такова изискване нямаше при гласуването на новия вицепремиер, който може да бъде избран ако е подкрепен от повечето от присъстващите в залата депутати. Николова зае поста със 116 гласа, което е по-малко дори от общия сбор на гласовете на \"Обединени патриоти\" и ГЕРБ - 122. Ветото на президента събра 130 гласа срещу себе си, което означава, че щеше да бъде отхвърлено и без седемте гласа на \"Атака\".", "date": "2018.11.22", "title": "Важна е властта. Какво тук значат някакви си бедни"}
{"url": "http://clubz.bg/76203-za_edna_godina_rejtingyt_na_putin_s_10_procenta_nadolu", "text": "Близо две трети от руснаците смятат, че президентът Владимир Путин в пълна степен носи отговорност за проблемите, пред които е изправена страната. По данни на социологическия център \"Левада\" на такова мнение са 61 на сто от анкетираните и това е най-високият процент за всички провеждани досега иследвания, пише Нюз.ру като се позовава на \"Ведомости\". Други 22 на сто са на мнение, че Путин носи отговорност за проблемите в някаква степен. Преди година за пълна отговорност на президента говорят 55 на сто от руснаците (през март тази година те са даже по-малко 52 на сто), още 21 на сто са тези, според които господарят на Кремъл е отговорен в някаква степен.  \"Тагесшпигел\": Путин вече не е добрият цар Електоралният рейтинг на Путин е паднал за една година от 66 на сто на 56 на сто сред тези, които са готови да гласуват на избори. На президентските избори през март 2018 г. той получи 76,7 на сто от гласовете. Но през юни след като беше обявена пенсионната реформа рейтингът на властта рязко падна. Социологът от \"Левада\" Денис Волков коментира, че до 2012 г. въпросът е бил формулиран под друг начин - така че за всички неуспехи тогава отговорност да носи президентът (по това време Дмитрий Мевдедев), а успехите да отиват при премиера - Путин. Сегашният ръст на недоволството може да се обясни с общата влошаваща се картина в страната в комбинация с пенсионната реформа. Властта не успя да убеди руснаците, че Путин нищо не е подозирал за това. \"Левада\": Всеки втори руснак готов за протест срещу пенсионната реформа Процентите за отговорността на президента винаги са били косвен показател за това в каква степен гражданите са раздразнени от властта и в случая са свидетелство за това, че руснаците престават да я възприемат по формулата \"царят е добър, болярите - лоши\", обяснява политологът Борис Макаренко. В значителна степен това е свързано и с факта, че от 2014 г. жизненото равнище не расте, след Крим и последвалите санкции и срив на рублата показателите за одобрение на социално-икономическата политика вървят надолу. Доскоро руснаците не правеха пряко връзка между президент и икономика, но пенсионната реформа промени техните възприятия, смятат анализатори. \"Левада\": Всеки втори руснак готов за протест срещу пенсионната реформа", "date": "2018.11.22", "title": "За една година: рейтингът на Путин с 10 процента надолу"}
{"url": "http://clubz.bg/76201-gazov_terminal_v_gyrciq_spestqva_ot_smetkite_za_energiq", "text": "Обновен терминал за втечнен природен газ бе открит в гръцкия град Ревитуса в областта Атика, съобщи днес Еврокомисията. Той е на стойност 40 милиона евро. Парите са дошли от кохезионния фонд на Съюза. Брюксел одобри 240 млн. евро за газовата ни връзка с Гърция Терминалът, който вече действа, гарантира на Гърция енергия на по-достъпни цени, която е безопасна и устойчива. Това бе изтъкнато от еврокомисарката за регионалната политика Корина Крецу. Терминалът, стопанисван от гръцкия операто ДЕСФА, е построен на два етапа. Първо е направена комбинирана топло- и електроцентрала. След това е разширен капацитета на резервоарите на терминала в Ревитуса. Вторият етап е включвал изграждането на трети резервоар, обновяването на морските съоръжения и инсталирането на допълнително технологично оборудване с цел увеличаване на газифицирането.", "date": "2018.11.22", "title": "Газов терминал в Гърция спестява от сметките за енергия"}
{"url": "http://clubz.bg/76199-gotova_li_e_germaniq_da_izbere_gej_za_naslednik_na_merkel", "text": "Германия превърна канцлера Ангела Меркел, получила прозвището \"Мути\" (от немски \"мама\"), в най-влиятелната жена в света, когато я избра за лидер. Готова ли е сега да избере хомосексуалист с десни убеждения за неин приемник? Йенс Шпан скоро ще разбере. В своя опит да стане лидер на управляващата партия Християндемократическия съюз здравният министър е изправен пред битка да убеди партийните членове, че неговите често пъти резки политически възгледи са в хармония с бъдещето на Германия. Но като отявлен хомосексуалист той е изправен и пред допълнително предизвикателство, което не стои пред неговите съперници Анегрет Крамп-Каренбауер и Фридрих Мерц. Политически коментатори изтъкват, че в Германия, където само преди година бяха легализирани еднополовите бракове, има тлееща хомофобия. Трийсет и осемгодишният Шпан обяви намерението си да се кандидатира за лидер на ХДС след като Меркел обяви, че през декември ще се оттегли от председателското място в партията и няма да се кандидатира за преизбиране като канцлер на изборите през 2021 г. Преди вътрешнопартийните избори в ХДС, които ще се състоят на 7 декември, той се представя като човек с ценности, скептичен към градските либерали и глобалния елит. Но личният му живот го прави по-скоро аутсайдер за мнозина от традиционните избиратели, които се опитва да привлече. През декември Шпан 2017 г. сключи брак с дългогодишния си партньор, няколко месеца след като еднополовите бракове бяха легализирани от германския парламент. Защо Меркел си тръгва, а Путин остава Признанието на Шпан, че е хомосексуалист, кара някои от дългогодишните членове на партията да се чувстват неудобно. Но според по-млади членове сексуалната му ориентация не е проблем и те го ценят заради изповядваните от него консервативни ценности и за това, че се е изправил срещу Меркел. \n\tГоворителка на здравното министерство заяви, че Шпан не е на разположение за коментар. Въпреки растящото безпокойство от възхода на крайната десница в германската политика, страната е до голяма степен толерантна към хомосексуалистите и транссексуалните. Берлин беше известен като средище на нощния живот на ЛГБТ много преди обединението на Германия през 1990 г. Според проучване от 2013 г. на американския изследователски център \"Пю\", 87 процента от запитаните в Германия смятат, че хомосексуалността трябва да бъде приета от обществото. \n\tИзтъкнати представители на ЛГБТ+ има и в германската политика. Бившият банкер от \"Голдман Сакс\" и председател на парламентарната група на крайнодясната партия \"Алтернатива за Германия\" Алис Вайдел живее с друга жена и двете имат две деца. В Германия вече \"погребват\" Меркел Остава въпросът обаче дали сексуалната ориентация на Шпан - и самите му политически възгледи - няма да навредят на шансовете му да стане лидер на ХДС.  Въпреки либералните нагласи към хомосексуализма Германия е на 12-то място в годишната класация за защитата на ЛГБТ+, изготвяна от неправителствената организация ИЛГА-Европа, и е след по-малки страни като Малта и Португалия и други големи сили като Великобритания и Франция. Подкрепата на Шпан за политически мерки в сферата на вътрешните работи като например да бъде наложен таван на броя на кандидатите за убежище, също ще играе роля в предстоящите вътрешнопартийни избори, заявиха коментатори. Изборът на канцлер с открито хомосексуална ориентация ще изпрати послание за толерантност, заяви пред \"Томсън Ройтерс\" Торстен Бенер, директор на берлинския Институт за глобална публична политика. Много хора в ХДС оспориха мнението, че сексуалната ориентация на Шпан ще бъде проблем. \"Вече не\", каза Александър Фогт, ръководител на ЛГБТ+ групата в партията. Кой идва след Меркел? Според публикувано неотдавна проучване по поръчка на германския вестник \"Билд\" подкрепата за Мерц е 38 процента, за Крамп-Каренбауер - 27 процента, а за Шпан - 13 процента. В Германия вече \"погребват\" Меркел Кой идва след Меркел?", "date": "2018.11.22", "title": "Готова ли е Германия да избере гей за наследник на Меркел?"}
{"url": "http://clubz.bg/76191-organizirat_nov_marsh_za_pravosydie_zaradi_ivancheva_i_petrova", "text": "Граджданска инициатива \"Правосъдие за всеки\" организира нов Марш за правосъдие в събота, 24 ноември. Събитието - по подобие на няколко такива, които вече се случиха, ще стартира в 12 ч. от пилоните на НДК и ще завърши пред Съдебната палата. \"Правосъдие за всеки\": Оставка на Цачева и разследване за Търговския регистър Организаторите изтъкват като основна причина  . Те цитират и речта неотдавна на Лозан Панов пред конференция на съдиите, в която той каза: . Главният прокурор преследва критиците си и поставя чадър над приятелите си \"Уважаеми колеги, Организираме нов Марш за правосъдие на 24 ноември, събота. Шествието ще започне в 12 ч. от пилоните на НДК и ще завърши пред Съдебната палата. #КОЙ заменя Правосъдието с правообслужване и в чия полза? Защо чувството за справедливост тотално изчезна в българското общество? Връщаме ли се към мрачните години на тоталитарните практики и правосъдие?! Имаме ли Правосъдие за всеки или поръчково правообслужване? Каним всички граждани, които се чувстват свободни, макар да живеят в превзета държава, за да поговорим по тези въпроси. Повод за инициативата ни са тежкият процес и нарушените граждански права на Десислава Иванчева и Биляна Петрова, както и силната реч, в която председателят на ВКС Лозан Панов каза: \"Съдът не следва да проявява единомислие с прокуратурата и не бива да се превръща в орган по осъществяване на наказателната политика на държавата, като нарушава фундаментални принципи в наказателния процес\". Точно това се случва обаче в новия мегаантикорупционен орган с гръмкото название КПКОНПИ и в Специализирания съд на властта, в който в емблема на корупцията и тежката престъпност в държавата се превърнаха кметът и заместник кметът на един столичен район, а всички други държавници, политици и олигарси явно са невинни. Най-зловещите престъпници и корупционери в държавата се оказаха Иванчева и Петрова - за твърдян и недоказан подкуп от 55 000 евро! Това е правосъдието, което ни предлагат, и което дори Брюксел засега одобрява. И никога не трябва да забравяме, че утре всеки дръзнал да се противопостави на властта и олигархията, може да се окаже на тяхно място! За това свикваме на Марш за ПРАВОсъдие, на който да подкрепим смелата позиция на председателя на Върховния касационен съд и да поискаме справедливост и защита на човешките права на задържаните от седем месеца в ареста Десислава Иванчева и Биляна Петрова! Моля, носете със себе си по едно листче или картон, на което просто да е изписано \"Свобода и Право\"! Защото, както казва в края на речта си съдия Панов: \"В последно време, докато слушам шума на тишината, често си припомням една прекрасна мисъл на Чърчил, който казва: \"Онези, които избраха демокрацията вместо хляба, днес ядат 300 вида хляб, а тези, които избраха хляба вместо демокрацията, днес нямат нито демокрация, нито хляб.\" Вие избирате от кои да бъдете.\" Екипът на „Правосъдие за всеки\" Главният прокурор преследва критиците си и поставя чадър над приятелите си", "date": "2018.11.22", "title": "Организират нов Марш за правосъдие заради Иванчева и Петрова "}
{"url": "http://clubz.bg/76098-vryshtat_li_se_sgyvaemite_smartfoni_v_druga_forma", "text": "Идва ли нова епоха на сгъваемите телефони, този път с гъвкав дисплей?  Това ще е една от ключовите технологии на следващото поколение смартфони, смятат анализаторите. Пазарът автоматично минава през подобни периоди. Първите смартфони се бореха да имат цветни екрани и прилични камери. След това дойдоха сензитивните на докосване екрани. Последно се гонеше премахването на ръбовете, скриване на вътрешните камери и максимална минимализация. Сега идва ред на технология, с която ни изкушават от няколко години - гъвкавите дисплеи. Samsung създаде гъвкави батерии Първо Samsung се опитаха да впечатлят с сгънатите ръбове на флагманите си - Edge, което обаче не донесе някакви реални функционални промени. Сега обаче големите производители предлагат друга употреба на същата технология - сгъваем дисплей. Концепцията е проста и съществува отдавна - за жалост основно в концептуални видеа. При наличие на гъвкав екран, можете да имате нормален 5-инчов смартфон, който с едно движение да се разгъва до малък 8-9-инчов таблет. И със съвременните размери на смартфоните да бъде съвсем малко по-дебел от стандарта на пазара. Samsung дразнят публиката вече няколко години с мистериозния Galaxy X (или до един момент F). Майкрософт преди години още ни дразнеше с концептуални видеа, макар технитеопити в смартфон индустрията да се провалиха. Сега и Huawei се хвалят тихичко с потенциален сгъващ се смартфон. Според слуховете той ще е 5 инча, ще се разгъва до 8 и ще дойде някъде през 2019 г. LG също готвят сгъваем смартфон за голямото изложение CES 2019, което е през януари. Всъщност, слухове за подобен смартфон вървят за всички големи брандове. Причината е проста - патентните ведомства. Част от информацията е публична и множество техно-гурута преравят документите за нови патенти, които всички големи компании внасят, и правят изводи за бъдещи технологии от тях. Проблемът е, че много от тези производители просто внасят патент, за да блокират някой друг, за да си запазят \"място на масата\" за след няколко години, когато тази технология стане възможна. ZTE първи решиха проблема със сгъваемия смартфон като просто показаха такъв с два екрана - Axon M. Любопитен, несъмнено удобен за някои потребители, той обаче страда от ключов недостатък - двата екрана неминуемо имат черна черта между тях. Наскоро китайците от Royole представиха FlexPai - първият реален прототип не само на гъвкав екран, но и на гъвкав смартфон.  Royole са сравнително неизвестни дори в родния си Китай, но вече са с дългогодишен опит в електрониката и сериозна пазарна капитализация. Засега FlexPai е прототип и малкото хора, тествали го на изложенията, са разочаровани от тромавото преминаване между сгънато и разгънато състояние. Но това е чисто софтуерен проблем, който оже да се реши лесно. Има друг ключов казус, който може да се види на всяка снимка на техния FlexPai - сгъвката. Ако искаме един дисплей да се сгъва, ни е нужна материя, която може и да се свива, за да не се получи обичайната сгъвка при продължително опъване на екрана по ръба. Или друг компенсаторен механизъм. Това вече е сложен инженерен проблем. Иначе устройството започва да изглежда нелепо и недовършено. Как Huawei и Samsung ще решат този проблем? Може би ще разберем догодина, но по-вероятно е гъвкавите дисплеи и сгъваемите телефони да изчакат още едно поколение на повече камери и по-малко ръбове.", "date": "2018.11.22", "title": "Връщат ли се сгъваемите смартфони в друга форма?"}
{"url": "http://clubz.bg/76213-cenzuriraha_pametnik_na_vinsent_van_gog_v_london", "text": "Паметник на Ван Гог в лондонския квартал Брикстън претърпя промени, за да се избегнат възможни асоциации с престъпната култура. Оригиналната скулптура трябваше да бъде поставена върху основа с предмети, характеризиращи живота на художника – но част от тях отпадат след несъгласие на общината да бъдат включени в композицията, пише „Арт Нюзпейпър“. Между изображенията на тубички с боя има лула, бръснарски нож (смята се, че именно с такъв тип нож художникът си е отрязал ухото) и револвер (подобен на онзи, с който се е самоубил). Артистичната идея на тези обекти е да се подчертае паралелното съществуване на креативност и разрушение в личността на художника. Скулптурата – дело на Антъни Паджет, артист от Ланкашър, ще бъде поставена и на други места, където художникът е работил – в Белгия, във Великобритания – в градовете Раймсгейт и Айлуърт, в Холандия и Франция. Само в Лондон обектите, характеризиращи творческия път на Ван Гог, се оказват проблемни. Поканен на неформален разговор в Общината, Паджет обсъжда с местните власти дали лулата, бръсначът и револверът предават грешни послания и се свързват автоматично с употребата на дрога, насилие и престъпления, извършени с хладно или огнестрелно оръжие. Властите не му забраняват директно да включи предметите в композицията си, но му внушават, че ще е много по-добре, ако не са там. Паджет се съгласява на условията и получава разрешение от Общината да постави статуята си за най-малко 15 години. Миналия петък произведението е инсталирано на алеята на Ван Гог, пешеходна зона близо до „Хакфорд роуд“ 87, където художникът е живял известно време под наем. От първоначалната композиция е останал портретът на художника, книга и един слънчоглед.", "date": "2018.11.22", "title": "Цензурираха паметник на Винсент ван Гог в Лондон"}
{"url": "http://clubz.bg/76185-kak_priklqkame_pred_gazprom", "text": "България не трябва да се отказва от $1.2 милиарда неустойки, които би следвало да получи от \"Газпром\", след като бъде преустановен преносът на руско синьо гориво по Трансбалканския газопровод. Това обявиха на дискусия, организирана от Атлантическия съвет в България, анализаторите и енергийни консултанти Илиян Василев и Васко Начев. Темата й бе \"Енергийната независимост на България - важен фактор за повишаване на енергийната сигурност на ЕС\" и се състоя в Представителството на Европейската комисия в България. Договорът с \"Газпром\" е до 2030 г. и клауза в него - \"пренасяй или плащай\", предвижда в българската хазна да влизат приходи от транзитни такси, дори когато не се осъществява пренос на газ, тъй като са резервирани газопроводите. Годишно приходите от транзитни такси за пренос на около 17 млрд. куб. м природен газ, които България получава, са близо 120 млн. долара, а за 10 години се изчисляват на 1,2 млрд. долара. Въпреки че България има най-ниските транзитни такси - 1,7 долара за пренос на 1000 куб.м на 100 км. През Трансбалканския газопровод се пренася синьо гориво от Украйна, през Молдова и Румъния, през България към Турция. С пускането на газ по първата тръба на \"Турски поток\" обаче, очакван в края на 2019 г., \"Газпром\" спира преноса на синьо гориво през тръбата през Украйна, а значи и през България. Според Васко Начев няма обяснение защо вместо да си потърси парите от Русия, \"Булгартрансгаз\" предпочита да изкупи обратно капацитета на газопровода - намерение, заявено при обсъждането на промените в енергийната стратегия на страната преди дни. Полша срещу Еврокомисията - иска \"Газпром\" да си плати Илиян Василев съобщи, че в договора с \"Газпром\" има скандална клауза, която предвижда, че търговските спорове ще се разрешават в...арбитража към търговско-промишлената палата в Москва. Това е било направено по времето, когато министърът на енергетиката в кабинета на тройната коалиция Румен Овчаров е предоговарял условията за доставки с \"Газпром\". Познайте при евентуален спор кой ще спечели, каза Василев реторично. Той заяви, че няма никакви гаранции, че САЩ няма да наложат санкции, освен на \"Северен поток 2\", така и на евентуална втора тръба на \"Турски поток\" през България и че при визитата си в САЩ външният министър Екатерина Захариева не е получила гаранциите, че това няма да се случи. По думите на Начев неслучайно днес проправителственият вестник \"Комерсант\" пуска новина, че втората тръба на \"Турски поток\" ще е за България. (За нея се конкурира и Гърция, а на 7 декември премиерът на Гърция Алексис Ципрас е на официална визита в Москва. Б.р.) БСП, ГЕРБ, \"патриотите\", \"Воля\" – всички подкрепят \"Газпром\" \"Втората тръба на газопровода \"Турски поток\" ще минава през България, Сърбия, Унгария и Словакия. Това е определил окончателно \"Газпром\", съобщи руският вестник \"Комерсант\", позовавайкщи се на свои източници.  Очакваме официална информация от Газпром. Това заявиха за БТА от Министерството на енергетиката по повод информацията в \"Комерсант\". Министър Петкова коментира днес пред журналисти, че това е напълно възможно да се случи и страната ни е готова за реализацията на подобен проект. Петкова припомни, че са водени такива разговори, включително и на най-високо равнище - по време на посещението на министър-председателя Бойко Борисов с руския президент Владимир Путин. По думите й, за България е изключително важно да гарантира сигурността на доставките и да запази стратегическото си място на газовата карта на Европа. Енергийният министър изтъкна, че България работи изключително активно с Европейската комисия (ЕК) за реализацията на концепцията за газоразпределителен център - той се състои от инфраструктура и платформа за търговия с природен газ. Министър Петкова посочи, че се работи по изграждането на интерконекторите, както и по проекта за разширяване на газопреносната инфраструктура на страната.  Тоягата на \"Газпром\" и агресия вместо изкуство, наука и култура По повод коментарите на българския евродепутат Светослав Малинов, че ако България иска да възобнови проекта АЕЦ \"Белене\", трябва да поиска от ЕК наново всички разрешителни според действащите в ЕС правила за нови ядрени мощности, Теменужка Петкова изтъкна, че проектът е нотифициран от ЕК през 2007 г. и при промяна в инвестиционния проект държавата е длъжна да информира ЕК за настъпилите промени. \"Учудвам се защо колегите сега са питали ЕК. Ние сме проучили темата още при излизане на арбитражното решение. Първо трябва да минем през процедурата за избор на стратегически инвеститор, когато се създаде новото дружеството, ще се направи ново уведомление до ЕК\", уточни енергийният министър. Днес евродепутатът Светослав Малинов обяви \"смъртта на грабителския проект АЕЦ \"Белене\", като се позова на двата въпроса, които е отправил към Европейската комисия. Той припомни, че след аварията в японската АЕЦ \"Фукушима\" критериите са драстично завишени, а \"още от съветско време има експертиза и съвет от съветски учени да се изостави тази площадка като опасна от сеизмична гледна точка\". БСП, ГЕРБ, \"патриотите\", \"Воля\" – всички подкрепят \"Газпром\" Тоягата на \"Газпром\" и агресия вместо изкуство, наука и култура", "date": "2018.11.22", "title": "Как приклякаме пред \"Газпром\""}
{"url": "http://clubz.bg/76210-koleda_blizo_polovin_zaplata_otgore_za_magistratite", "text": "Магистратите и съдебните служители ще получат коледни премии. За всички те ще бъдат в размер на 43,5% от основната заплата и ранга, съобщава правният сайт  . Това реши днес Висшият съдебен съвет (ВСС). Средствата са от икономии от бюджета на самия съвет и от други пера, едно от които е капиталови разходи. Общата сума е 9,5 млн. лева. Гергана Мутафова, която е член на бюджетната комисия, отбеляза, че тази година никакви пари не са били върнати от органите на съдебната власт. Стана ясно още, че комисията е обсъждала два варианта на изплащане на допълнително материално стимулиране. Първият е този, който беше гласуван днес. Вторият е обвързан с решение на съвета от март, когато бяха одобрени парите за облекло на съдебните служители и на магистратите. Тогава за първи път ВСС не гласува еднакви суми, а даде малко по-малко на служителите. Плюс 10% за всички в съдебната система, една заплата бонус, парите за дрехи остават Именно заради това вторият вариант, който не беше приет, предвиждаше първо да се отпусне остатъкът за облекло на всички служители – т.е. по 251 лева, като общата сума е около 2,4 млн. лева. А останалите около 7 млн. лева да бъдат дадени за коледни премии на всички магистрати и служители, което е 33% от основната заплата. Мутафова посочи, че в бюджетната комисия е подкрепила втория вариант, защото по думите ѝ ВСС трябва да постъпи така, както винаги – да даде еднакви суми на магистрати и служители за облекло. Тя отбеляза, че около 30% от парите за ДМС са от бюджета на съвета, което означава, че кадровият орган е бил рестриктивен. Тя призова органите на съдебната власт да помислят как и те да приложат подобна финансова дисциплина. Представляващият ВСС Боян Магдалинчев се присъедини към призива. И вметна, че в съвета има информация, че на места административни ръководители са давали повече от 250 лева за очила, въпреки че решението на кадровия орган е това да е до 150 лева.", "date": "2018.11.22", "title": "Коледа. Близо половин заплата отгоре за магистратите"}
{"url": "http://clubz.bg/76180-bivoly_ima_zaplaha_sreshtu_nash_jurnalist", "text": "Журналист от екипа на \"Биволъ\" е обект на заплаха. Това заяви в Европарламента Димитър Стоянов, разследващ журналист от сайта. Той и румънският му колега Атила Биро участваха в дискусия на тема \"Безопасността на журналистите в България\". Тя бе организирана от Комисията по граждански свободи, правосъдие и вътрешни работи. Там бе и Станимир Въгленов – също разследващ журналист, днес директор онлайн проекти на в. \"24 часа\". Стоянов и Биро бяха арестувани през септември край Радомир. Двамата проследили как служители на разследваната от тях компания \"Джи Пи груп\" горят документи, свързани със злоупотреби с еврофондове. Случаят \"Биволъ\": вместо лошите пернишката полиция арестувала жалбоподателите Той обаче не пожела да съобщи името на заплашения журналист. Попитан дали има заплахи лично срещу него заради \"Джи Пи гейт\", той отговори: От \"Биволъ\" върнаха награда на СБЖ - не желаят да са до \"агент Димитър\" Станимир Въгленов похвали екипа на \"Бивол\", че е направил истински удари. И говори за журналистическите разследвания. Същевременно той заяви, че почти никога в първоначалните публикации не е видял позицията на засегнатата страна: Пред Клуб Z Димитър Стоянов отхвърли тези твърдения: По време на дискусията Стоянов разказа как срещу него е било отправено точно такова обвинение. Тогава той проверил в ПИБ сметките на лице на име Валери Милорадов Петров, който всъщност е клошар. От банката отказали да предоставят информация. По време на дискусията стана дума и за убитата наскоро русенска журналистка Виктория Маринова. И Димитър Стоянов, и Атила Биро бяха категорични, че никога не са твърдели, че тя е убита заради журналистическата си дейност. Но изтъкнаха, че следствието работи само в една посока. Стоянов е убеден, че арестуваният Северин не може да е единственият физически извършител, макар да е много силен и да е боксьор. А Биро припомни, че в началото много бързо е бил обвинен неизвестен румънец. Съдът отмени ареста на журналист от \"Биволъ\"... След два месеца и 2 дни Станимир Въгленов заяви, че не е съгласен с европейските доклади за сериозно влошаване на българската медийна среда и за непрозрачната собственост върху медиите у нас.  Кризата в бранша у нас според него започнала преди 10 години, когато медиите преминали на цифров модел. А те не били подготвени за това. Някои загубили инвестиции и се сринали. Местата им били заети от други, които предпочитат непрофесионалната журналистика и да се пречкат. Той смята, че главната опасност за българските медии е, че някои собственици нямат основни ресурси. А без стабилност въз основа на пазарните механизми медите ще бъдат основна плячка на олигарсите. На въпроса кой трябва да помага той отговори: Въгленов допълни, че е възможно в момента, в който имаме по-голяма свобода на словото, да нямаме подготвени журналисти. Помолен за повече уточнения, той каза, че държавната помощ трябва да бъде финансова. Но и че това трябва да бъде ясно структурирано – къде отиват тези средства, за какво се използват, но и да не бъдат единствените. Много е важно те да се диверсифицират. Защото ако голяма част от средствата идват от правителството, няма независима журналистика. Димитър Стоянов обаче е убеден, че медиите не трябва да получават държавна помощ. Според него така или иначе те се издържат по един странен начин, защото не могат да функционират в следствие на рекламите, които им се възлагат. Атила Биро, който е от румънския проект \"Райз\", смята, че и от двата бряга на Дунава правителствата оказват натиск върху медиите. И така поставят сами себе си в неизгодно положение. От \"Биволъ\" върнаха награда на СБЖ - не желаят да са до \"агент Димитър\" Съдът отмени ареста на журналист от \"Биволъ\"... След два месеца и 2 дни", "date": "2018.11.22", "title": "Биволъ: Има заплаха срещу наш журналист"}
{"url": "http://clubz.bg/76206-zashto_v_italiq_shte_igraqt_s_cherveni_ivici", "text": "През следващия уикенд футболистите в италианската Серия А ще играят с червени ивици в подкрепа на кампания срещу насилието над жени. Организатор е неправителствената организация WeWorldOnlus. Вече доста играчи позираха в социалните медии с ивици по бузите си, а клубове като \"Ювентус\" публикуваха колажи на водещи играчи със знака. Червеното ще се вижда в неделя - било то по телата на футболистите или на екипите им. Инициативата започна през миналия сезон. Начело на кампанията застанаха играчи като Паоло Дибала (\"Ювентус\") и Марек Хамслик (\"Наполи\"). В социалните мрежи има и хаштаг - #unrossoallaviolenza  . Някои футболисти позират с жените си. Инициативата е подкрепена от легендата Франко Барези и бившият национал Франческо Толдо.", "date": "2018.11.22", "title": "Защо в Италия ще играят с червени ивици"}
{"url": "http://clubz.bg/76205-kogato_politikata_stane_kabare_a_kabareto_politika", "text": "Телевизията е Би Ти Ви, предаването е “Шоуто на Слави”, а гост – министър-председателят Бойко Борисов. Водещият Слави Трифонов чете въпрос на зрител към премиера: Борисов-Трифонов: Слави не прави партия, ще се обявява печалбата при горивата Борисов отговаря: * * * Обобщен на езика на презрените “журналя”, този няколкоминутен диалог означава, че: отговаряйки на манипулативен въпрос, премиерът посочи, че за управлението му бремето на дълга върху икономиката е намаляло, защото националното богатство се е увеличило. “Аз не съм журналист”, каза Трифонов в началото на предаването. Това е очевидно. Ако беше, нямаше да пита министър-председателя за данни, които са публично достъпни поне на пет места на български език – на сайтовете на Българската народна банка, на Министерството на финансите, на Националния статистически институт, на Евростат и на Европейската комисия. Такива въпроси могат да задават отрудените възрастни жители на затънтено село, където още няма интернет. Но в студио на една от най-гледаните телевизии те звучат нелепо. Тук адекватният въпрос е какво означават числата, които са известни и публични. Въпросите показват, че водещият и звездният му екип не са направили онова, което безименният репортер рутинно прави, преди да разговаря с властта. То на професионален жаргон се нарича “домашна работа”. Тя предполага да си подготвен по въпросите, които задаваш. В случая – най-малкото да знаеш какво е публичен дълг, как той се измерва и каква е историята му в България поне през последните няколко години. Добре би било да знаеш и какво значи кредитен рейтинг и как българският кредитен рейтинг се е движил през същия период и какво означава това движение. (Повишава се рейтингът, което значи, че светът гледа на България като на все по-надежден платец и заслугата за това е на нейното правителство). Да, ще кажете, ама всичко това е сложно и скучно. Публиката на забавното шоу, което започва в 22,30 часа, няма да го разбере, ще се отегчи и ще смени канала. Така е. Защо тогава пълнят шоуто с политика, или с икономическа политика? Не пей им се веке, или някой им плаща? Само питам. Ако все пак 5000 техни зрители са питали и шоуто се чувства длъжно да им отговори просто и ясно, това предполага екипът му да познава добре предмета на питанията. Само така може да обясни сложните неща просто. Да питаш от името на публиката, да имаш претенцията да я представляваш, е отговорност, а не случайно следствие от достъп до ефир и от популярност, придобита по друг начин. Да имаш претенцията да питаш от името на обществото, предполага подготовка. Другото е фарс. Трифонов с раздразнение и досада нарича коментарите, че може би иска да влезе в политиката “нелепи интерпретации и небивалици”. Защо тогава непрекъснато се занимава с политически теми? И не се ограничава само с обсъждането им, ами влиза в самата политическа игра – беше инициатор на референдум за смяна на избирателната система. Това си е отвсякъде политическа акция. Така че нещата, в които е подозиран, са си чисти бивалици и “лепи” интепретациии, които напълно му лепнат. Между другото влизането на поп и шоу звезди в политиката е характерно за третия свят. Типичен пример е Хаити, където популярният там певец Мишел Мартели беше президент от 2011 до 2016 година. Шоу звездите намират път към политиката там, където политическият елит се е провалил. Не казвам, че трябва да има забранени теми за шоумените. По цял свят  лидери и политици са сред техните гости – те са имената, които правят новините. Когато обаче ни поднасят актуалната проблематика предимно в кабаретен формат и на кабаретно ниво, това изглежда подозрително – особено при нарастващия недостиг на смислен дебат в деловата част на денонощието. Това не е просто кич. То е подмяна и е нездравословно. За Трифонов не знам, но Борисов сигурно помни бившия си клиент Тодор Живков. 35-годишната диктатура на последния може да се опише като поредица от партийно-държавни почини. Един от тях, май някъде през 70-те години на миналия век, беше: “всеки да си върши работата”. Струва ми се, че още е актуален. Драги г-н Трифонов, правете това, което умеете най-добре – пейте, свирете, танцувайте, играйте. Оставете политиката на политиците и журналистиката на журналистите. Иначе, както е тръгнало, те ще трябва да запеят, да засвирят и да затанцуват. И тогава наистина няма да има такава държава. P.S. Понеже заговорихме за кабаре, си спомних едноименния филм и  , която казва всичко за това, което следва, когато политиката стане кабаре, а кабарето – политика.", "date": "2018.11.22", "title": "Когато политиката стане кабаре, а кабарето - политика"}
{"url": "http://clubz.bg/76209-severnokorejskite_reaktori_prodyljavat_da_rabotqt", "text": "Северна Корея очевидно продължава дейността по своите ядрени реактори, въпреки че изразява готовност да ги унищожи, заяви днес Международната агенция за атомна енергия (МААЕ), цитирана от ДПА. Севернокорейският лидер Ким Чен-ун заяви на среща с южнокорейския президент Мун Дже-ин през септември в Пхенян, че е готов да предприеме подобна стъпка, като същевременно добави, че това ще зависи от съответни мерки от САЩ. МААЕ, която наблюдава Северна Корея със сателити, е забелязала възможна дейност по охлаждащите системи на два реактора, заяви генералният директор на агенцията Юкия Амано. Пхенян заплаши, че може да се върне към ядрената си програма Действащият 5-мегаватов реактор и допълнителен реактор, който е в строеж, са част от ядрения комплекс Йонбьон, за който има подозрения, че произвежда ядреноделим материал за севернокорейската програма за атомни оръжия. Амано също така заяви на среща на управителния орган на МААЕ във Виена, че се извършват дейности, \"съвместими с произвеждането на реакторни компоненти\" и тяхното прехвърляне в недовършения реактор. Той каза, че МААЕ не може да потвърди своите наблюдения, ако нейни инспектори не бъдат допуснати в Йонбьон, съобщава БТА.", "date": "2018.11.22", "title": "Севернокорейските реактори продължават да работят"}
{"url": "http://clubz.bg/76212-kartina_s_otpechatyci_na_rembrand_na_tyrg_za_blizo_8_miliona_dolara", "text": "Картина на Рембранд с предполагаеми отпечатъци на художника ще бъде предложена на търг на \"Сотбис\" в началото на декември, съобщи Асошиейтед прес. Пръстовите отпечатъци бяха открити при реставрация на картината \"Етюд на глава на младеж\", но не можем да бъдем 100% сигурни, че са на холандския майстор, обясни Джордж Гордън от \"Сотбис\". Те са на човека, който е пренесъл картината, преди маслените бои да са изсъхнали. Отпечатъците са в долния край на произведението, върху оригиналния слой бои и затова е твърде вероятно да са на самия художник, добави той. Картина за $1,04 млн. се самонаряза след търг (ВИДЕО) Други отпечатъци по картини на Рембранд не са известни.  Произведението датира от около 1655 г. Височината му е 25 см, уточни в. \"Мирър\". То представлява портрет на млад мъж, изобразен като като Исус Христос, свил ръце в молитва. Етюдът разкрива способността на Рембранд да предава човешки емоции.  Пръстовите отпечатъци са открити, когато етюдът е изследван, преди да бъде изложен в Лувъра и в САЩ. Направен е пигментен анализ, както и рентгенови и инфрачервени снимки. Търгът е насрочен за 5 декември в Лондон. Предварителната оценка е 6 милиона британски лири (7,7 милиона щатски долара).", "date": "2018.11.22", "title": "Картина с отпечатъци на Рембранд на търг за близо 8 милиона долара"}
{"url": "http://clubz.bg/76192-brekzit_kak_funkcionira_predpaznata_mreja_v_irlandiq", "text": "Това е един от елементите в проектоспоразумението за Брекзит, който разгоря страстите: \"предпазната мрежа\" - т.нар. backstop (\"предпазен механизъм\") - е решение, до което ще се прибегне в краен случай, за да се предотврати връщане на физическа граница на остров Ирландия. Предпазната мрежа предвижда Обединеното кралство да остане в \"единна митническа територия\" с Европейския съюз, мярка, която би ограничила възможностите на Лондон да договаря търговски споразумения с трети страни, за голямо съжаление на привържениците на т.нар. чист развод с Брюксел. Освен това то ще осигури на британската провинция различен режим от този в останалата част на Великобритания - недопустима ситуация за северноирландската Демократическа юнионистка партия (ДЮП), която е необходим съюзник на Тереза Мей в парламента. Лондон и Брюксел се ангажираха да уредят ирландския въпрос в новото споразумение за условията на раздялата. Въпросът е как след като Великобритания излезе от ЕС да се избегне възстановяване на физическите проверки по границата между Ирландия и британския район Северна Ирландия, за да се запази Мирното споразумение от 1998 г., сложило край на десетилетия кървави сблъсъци? \n\tПреговарящите измислиха решение за презастраховане, което би било приложено единствено ако между настъпването на Брекзита и края на преходния период не успеят да сключат партньорство, което би решило проблема по друг начин. На 29 март 2019 г., планираната за Брекзит дата, Великобритания ще напусне официално ЕС, но ще навлезе в етап на преход, който ще продължи 21 месеца, до 31 декември 2020 г. В този период страната ще остане част от единния пазар, митническия съюз и европейските програми, но вече няма да участва във вземането на решения. Двете страни си дават срок до 1 юли 2020 г. да ратифицират споразумение, което би заменило предпазната мярка в \"протокола за Ирландия и Северна Ирландия\". Ако не бъдат готови на тази дата, Лондон и Брюксел си оставят възможността да удължат - еднократно и за ограничено време - периода на прехода. В произволен момент след изтичането на преходния период ЕС или Великобритания могат да сметнат, че протоколът вече не е необходим. Решението обаче двете страни трябва да вземат заедно. Идеята беше представена първоначално в най-общ вид през март. Тогава тя изглежда не удовлетворяваше британците - които искат да се гарантира, че няма да има митническа граница между Северна Ирландия и Великобритания - и впоследствие еволюира.  Предпазният механизъм, предвиден в проектоспоразумението, се състои в създаване на \"единна митническа територия\", обхващаща ЕС и Обединеното кралство. Това позволява да се гарантира \"безпрепятствен достъп\" на стоките от Северна Ирландия до останалия британски пазар. Според европейски дипломат става въпрос за \"минимален\" митнически съюз. В това пространство, където се прилага обща външна тарифа за вноса, квотите и митата са премахнати.  Както каза висш европейски представител, това ще е митнически съюз без регламентиращите норми, където движението ще е малко по-трудно, отколкото в единния европейски пазар, основаващ се на четирите свободи на движение - на стоки, услуги, капитали и хора. Проверките между Великобритания и Северна Ирландия няма да са системни, освен на летищата - за живи животни и продукти с животински произход. Освен това Северна Ирландия ще се съобразява с някои правила на единния пазар, смятани за \"ключови за избягване на твърда граница\", като санитарните норми при ветеринарния контрол или тези, свързани с данък добавена стойност и държавните помощи. Британските власти ще трябва да прилагат в Северна Ирландия всички митнически регулации на съюза. Това е гаранция за 27-те, че целостта на единния пазар ще се запази. \"Ние сме доволни, постигнахме трите си цели: липса на твърда граница, защитеност на единният пазар и митническата територия на ЕС, и свеждане до минимум на проверките между Великобритания и Северна Ирландия, организирани далече от границата\", обобщи европейски представител.", "date": "2018.11.22", "title": "Брекзит: Как функционира  предпазната мрежа  в Ирландия"}
{"url": "http://clubz.bg/76196-kakvo_se_polaga_na_protestirasht_nasred_pytq_narushenie_ima_narushitel_nqma", "text": "Не съществува закон, който да позволява преграждане на държавни граници, мостове и пътни артерии от националната, камо ли и от европейската пътна мрежа - това, което наблюдаваме напоследък.  Именно такава е основата на прессъсобщенията на МВР вече няколко дни, откакто протестите в страната започнаха да стават все по-осезаеми и придобиха верижен характер. Те включваха както блокада на международните коридори Е-79, Е-80, Дунав мост-2, гранични пунктове - като \"Кулата\" и стратегически пътни възли  като \"Драгичево\" (само с него изолираш кажи-лечи цяла Югозападна България в едната посока и пътя към София - в другата, б.а.).  МВР за протеста: изплъзнал се младеж, \"задълбочено анализирани\" лица, глоби Участниците в блокадата на прохода Петрохан в неделя например получиха масово актове. Санкциите са по   Там гамата от възможни глоби е изключително голяма, като трябва да напомним, че Закона за движението по пътищата предвижда и санкции за пешеходци. Хубавото е, че всички те, разбира се, подлежат на атакуване пред местния Административен съд. Същия ден организаторът Георги Ганов получи и акт за неизпълнение на полицейско разпореждане по  Освен по споменатия Закон за движение по пътищата, от прессводките научаваме, че полицаите в последните дни съставят и актове по  ство (един от най-ретроградните остатъци в законодателството ни, създаден през 1963 г.) и по   - т.е. че някой не е можел да представи лична карта. Тези дни са на дневен ред и полицейски разпореждания по чл. 64 и 65 от ЗМВР - т. нар .   чиято адимнистративна тежест е... меко казано, спорна. По-надолу (в чл. 257) четем: Второто е и най-масовата санкция, която полицията налага на място. Заслужава да се отбележи, че ако не изпълниш разпорежданията на пожарникар в търговския ти обект например, Законът за МВР е далеч по строг -  глоба от 200 до 2000 лв. Нормата, до която полицията почти не прибягва, е член 85 от ЗМВР: От МВР изтъкват още, че използват инструментариума на ЗАНН -   Спорд него администартивинте наказания можат да бъдат три:  Сщо така в  на ЗАНН обаче четем, че всичко може да бъде относително и по преценка на органа, който е на място: Клуб Z се свърза с един от най-уважаваните специалисти по наказателен процес и доктор по право Петър Раймундов. Този постулат от римското право ни припомни бившият върховен съдия и върховен прокурор. Според него властите съвсем очевидно \"проявяват известна търпимост\". Юристът припомни, че съвсем неотдавна самите полицаи преграждаха софийски кръстовища (напълно незаконно, б.р.) и тогава пък обществото прояви \"известна търпимост\" към тях. Според Петър Раймундов винаги много се различава поведението на хора, ако имат   и ако нямат. Макар да няма закон, който да позволява преграждането на държавни граници и магистрали, субективното им възприятие при наличие на позволение от общината, е че всичко им е позволено. Докторът по право напомни, че в НК съществува специален раздел - от чл. 269 и нататък. Ето и някои от текстовете: \"Много трудно може да се докаже, че те са искали да попречат на органите на държавната власт и управлението\", отбелязва юристът. Той даде пример, че трудно се прокарва границата докъде хората са използвали въпросните прийоми като начин на изразяване на тяхното политическо виждане и откъде нататък стават нарушители ( Най-леката мярка за младежа, написал \"Льо Пен, върви си вкъщи\" Най-леката мярка за младежа, написал \"Льо Пен, върви си вкъщи\"", "date": "2018.11.22", "title": "Какво се полага на протестиращ насред пътя? Нарушение има, нарушител няма"}
{"url": "http://clubz.bg/76194-borisov_natyrti_che_nqma_sriv_na_investiciite", "text": "След като засегна темата за инвестициите при гостуването си на Слави Трифонов, премиерът Бойко Борисов реши да натърти отново, но този път в пространно изявление във Фейсбук. БСК алармира за срив на чуждите инвестиции в България \"Аз чух онзи ден, че имало драстичен спад на инвестициите. Точно обратното - с 800 милиона са по-големи от миналата година\", заяви снощи Борисов. Очевидно решил, че не е казал всичко, той припомня днес част от данните, публикувани от БНБ тази седмица. Според данните на БНБ преките чуждестранни инвестиции за 9-те месеца на тази година са се увеличили с 2,2% (17,8 млн. евро) на годишна база и достигат 826,4 млн. евро. През септември ПЧИ излизат на плюс със 119,9 млн. евро, докато преди година бяха на минус 3,5 млн. евро, показват предварителните данни на централната банка. Спад на чуждестранните инвестиции с 51%  Спад на чуждестранните инвестиции с 51% ", "date": "2018.11.22", "title": "Борисов натърти, че няма срив на инвестициите"}
{"url": "http://clubz.bg/76195-kakvo_haresvat_naj_mnogo_i_naj_malko_bylgarite_v_byudjet_2019", "text": "Увеличаването на парите за хората с увреждания, на пенсиите от 1 юли 2019 г. и на минималната работна заплата са параметрите, залегнали в бюджета за догодина, които се радват на най-голяма популярност. Това сочат данните от национално представително изследване на \"Тренд\"*.  Според анкетираните най-неефективно се харчат парите в здравеопазването, за инфраструктурните проекти и в образованието. Една трета от българите следят дебатите около бюджета за 2019 г. Мнозинството нямат интерес към параметрите му. Макар че не знаят какво предвижда той, 65% от всички запитани са убедени, че те са важни. Всяка от основните точки, представени от кабинета, които са заложени в бюджета за следващата година, са достигнали до мнозинството от пълнолетните български граждани. В разбивките по демографски групи видимо най-младите остават най-незапознати. Популярно е предвижданото увеличение с 40 милиона лева на помощите за отопление. За него са чули малко над половината от всички анкетирани (53%). По-голяма информираност има за повишаването на максималния осигурителен праг (58%) и увеличаването на парите за здравеопазване (58%). До най-много хора са достигнали други промени: От демографските разбивки ясно личи, че сред заинтересованите лица (тези над 60 г.) почти всички (около 90%) са разбрали за предстоящото увеличение на пенсиите. Най-силна подкрепа сред респондентите среща увеличението със 150 милиона лева на парите за хора с увреждания (95%), както и увеличаването на пенсиите (93%), повишаването на минималната работна заплата (92%), увеличаване на парите за здравеопазване (87%). Около 50 на сто подкрепа събират и параметрите, свързани с повишаването на заплатите в бюджетния сектор (50%) и с увеличаването на максималния осигурителен праг (52%). Традиционно мерките, свързани с намаляване на държавните разходи, са непопулярни сред хората, като единствената опция, която събира съществена подкрепа (75%), е намаляването на заетите в държавната администрация. Съкращаването на броя на университетите разделя респондентите, макар че по-голямата част не харесват мярката (45%). Намаляването на броя на културните институти, на линиите и влаковете на БДЖ и на болниците са мерки, които срещат огромно неодобрение. Там, където българите виждат най-големи проблеми, са и сферите, в които според тях трябва да се отделят повече средства, а именно – здравеопазване, социалната сфера и образованието. От \"Тренд\" формулират и доста специфично питане - дали е подходящ моментът кабинетът да погасява дългове, натрупани през годините. Очаквано за такъв въпрос мнозинство от 41 на сто от анкетираните отговаря, че не може да прецени. Според малко над една пета моментът е подходящ. Въпреки добрите макроикономически показатели 85% от българите не усещат подобрената икономическа ситуация по своя джоб. Липсата на ефективност на публичните средства се осъзнава като един от сериозните проблеми. Практически в нито една сфера няма превес на мнението, че парите се харчат ефективно. 79 на сто от анкетираните смятат, че изразходваните средства се харчат неефективно. Следват средствата за инфраструктурни проекти и образованието.", "date": "2018.11.22", "title": "Какво харесват най-много и най-малко българите в бюджет 2019"}
{"url": "http://clubz.bg/76198-rodata_nqma_da_vzema_poveche_ot_5000_leva_pri_smyrt_na_pytq", "text": "Парламентът одобри лимити от 5000 лева за обезщетенията за неимуществени вреди, за които могат да претендират роднини при смърт на техен близък на пътя. \"Болка и страдания\" срещу тавана на обезщетенията при смърт на пътя Промените в Кодекса за застраховането, приети на второ четене, бяха гласувани почти без дискусии днес. Те бяха предшествани от неколкоседмични дебати, след като през юни т. г. Върховният касационен съд прие тълкувателно решение, с което разшири обхвата на хората, които могат да подават искове за неимуществени вреди. За три месеца - юли, август, септември, бяха внесени искове за около 100 милиона лева, което означаваше, че застрахователите трябва да ги \"резервират\" - т. е. \"покрият\" с пари, независимо какви ще бъдат съдебните решения по тях. Това наложи председателят на Комисията по бюджет и финанси Менда Стоянова (ГЕРБ) да предложи първоначален таван на обезщетенията от 20 000 лева, който впоследствие бе коригиран на 5000 лева само за далечните роднини. КРИБ и АИКБ подкрепят лимита за обезщетения при смърт на пътя Таванът ще бъде в сила до приемане на наредба за методиката за обезщетението за претърпените неимуществени вреди на тези лица - т.фнар. \"болки и страдания\". Методиката трябва да бъде приета в следващите 6 месеца. ГЕРБ предлагаше между първо и второ четене 20 000 лева да бъде таванът на обезщетенията за съпруг, съпруга или лице, за всяко дете и родител. В пленарна зала не бе прието предложението да има таван от 15 000 лeва за обезщетенията, които получават братята или сестрите на загиналия. \"Адвокати вече издирват братя, сестри, братовчеди заради обезщетенията\" КРИБ и АИКБ подкрепят лимита за обезщетения при смърт на пътя \"Адвокати вече издирват братя, сестри, братовчеди заради обезщетенията\"", "date": "2018.11.22", "title": "Родата няма да взема повече от 5000 лева при смърт на пътя"}
{"url": "http://clubz.bg/76173-di_cajt_v_bylgariq_rabotqt_do_pripadyk_a_edva_prejivqvat", "text": "Плащат за пакетче масло повече, отколкото в Германия, а получават едва 260 евро на месец. Шивашкото производство в България е Made in Europe, но изобщо не е по-хуманно, отколкото в Азия, пише германският \"Ди Цайт\". В началото на статията авторката Каролин Ванбек разказва за фабриката „Пирин-Текс\" край Гоце Делчев, където 2 000 работници на две смени шият, гладят, почистват и опаковат продукция за известни марки като \"Хуго Бос\". Оттам всяка седмица потеглят около 12 000 готови облекла, предимно за Германия. По-нататък в статията четем: Авторката посочва, че повечето работници в българската текстилна индустрия остават на минималната работна заплата от 260 евро и уточнява: По-нататък авторката разказва за фабриката „Куш Мода\" в село Трънак, близо до Черноморското крайбрежие, където работят 340 души - предимно жени, предимно от турското малцинство. „Според техните проучвания, в „Куш Мода\" масово се полага извънреден труд: вместо законоустановените осем часа, работниците често се трудели по 12 часа, и то седем дни седмично. Автобусите докарвали работниците в 8 часа сутринта и ги откарвали в 20 часа. Според ССС, някои от работничките във фабриката изкарвали до 459 евро, но с много извънреден труд. А онези, които не упражнявали извънреден труд, понякога не стигали дори до минималната работна заплата. Камо ли пък да изкарат онези 1 200 евро, които според синдиката КНСБ биха задоволили месечните им нужди.\" След като уточнява, че от „Куш Мода\" отхвърлили упреците на активистите, авторката отново се връща към българските синдикати:  На фона на всичко това условията на труд във фабриката „Пирин-Текс\" на германския предприемач Бертрам Ролман изглеждат направо добри. Но за да запази международната конкурентоспособност на своята българска фабрика, Ролман иска да повиши производителността на труда. В отговор на журналистическо запитване от „Хуго Бос\" са съобщили, че през последните три години са одобрили повишаване на възнагражденията в „Пирин-Текс\" с по 6% годишно. През настоящата година обаче Ролман обвързал възнаграждението още по-тясно с изпълнението на нормата и орязал някои твърди елементи от заплащането, пише авторката и дава думата на синдикалиста Драгинов, който казва: По-нататък в статията четем:  Пред германската журналистка Милев разказва за силните традиции на българската текстилна промишленост, която преди 1990 година е разполагала с модерно оборудване и е обслужвала клиенти както на Запад, така и на Изток. При това не само с продукти на ишлеме (както днес), но и с дизайн, с платове и собствена конфекция. Авторката обобщава, че от предимствата на България е останало единствено географското - близостта до пазарите в Германия, Великобритания и Италия. Плюс плоският данък. По-нататък авторката отбелязва, че много неща са се променили през последните десетилетия: В статията е цитиран и проф. Ганчо Ганчев от Югозападния университет в Благоевград, който пояснява, че със свободата на придвижване в ЕС българите могат да си търсят работа и другаде - и да изкарват до пет пъти повече като чистачи или строителни работници във Великобритания и Германия. Ролман коментира този факт така: Към края на статията си авторката пише: ", "date": "2018.11.22", "title": "\"Ди Цайт\": В България работят до припадък, а едва преживяват"}
{"url": "http://clubz.bg/76197-bryuksel_i_london_se_sporazumqha_po_proektodeklaraciqta_za_brekzit", "text": "Преговарящите екипи на Европейската комисия и Великобритания постигнаха споразумение по проекта на политическа  за бъдещите отношения между ЕС и Обединеното кралство след Брекзит, съобщи официален представител на ЕС, цитиран от Ройтерс. Тази сутрин председателят на ЕК е изпратил писмо на шефа на Европейския съвет Доналд Туск, в което е приложил документа, каза говорителят на Комисията Маргаритис Схинас. Това станало в 10,45 часа брюкселско време (11,45 часа българско). Споразумението е постигнато на ниво преговарящи и по принцип на ниво лидери. Остава този процес да бъде подкрепен от лидерите на страните от ЕС, допълни Схинас. Мей ще преговаря за Брекзит до последно То е било обсъдено вчера на срещета между Юнкер и британската премиеркаТереза Мей в Брюксел, каза Туск, цитиран от Ройтерс. Проектът ще бъде анализиран днес на среща на 27-те постоянни представители на страните членки в Брюксел. Брекзит: Как функционира  предпазната мрежа  в Ирландия Въпреки оставащите разногласия по въпроса за Гибралтар надеждите са проектодекларацията да бъде финализирана навреме, за да могат лидерите на страните от ЕС на извънредната среща в неделя да я одобрят заедно с окончателния проект на цялостното споразумение за условията на Брекзит. Въпросът за Гибралтар не е приключан, потвърди Маргаритис Схинас. Той обаче не даде подробности, а каза, ч сега нещата се решават от страните членки. Вчера Юнкер е разговарял с испанския премиер Педро Санчес. След това е посъветвал Мей също да разговаряс колегата си от Мадрид. В събота Мей отново ще бъде в Брюксел, където бе и вчера. Според източници, цитирани от „Политико“, първоначално обявеното пиене на следобеден чай всъщност е било пиене на кафе и вода. И разговорите са били доста напрегнати. Европейският съюз е направил почти всичко по силите си за постигането на задоволително споразумение за Брекзит, а Великобритания е мястото, където по-нататъшни дискусии по въпроса са най-необходими, заяви германският канцлер Ангела Меркел, цитирана от Ройтерс. На конгреса на германската асоциация на работодателите Меркел заяви, че ще направи всичко възможно, за да има споразумение за Брекзит, защото едно хаотично напускане на Великобритания би помрачило бъдещите отношения между ЕС и бившата страна членка.  Коментирайки декларацията по бъдещите отношения с ЕС, Мей каза на репортерите пред офиса й на “Даунинг стрийт” 10 в  Лондон: “Британският народ иска това да бъде уредено, те искат добра сделка, която проправя пътя ни към по-светло бъдеще… Тази сделка е в нашия обсег и аз съм решена да я постигна”. По-късно тя представи проекта за нея в реч пред депутатите в Камарата на общините: Мей се бори за политическото си оцеляване, защото трябва да убеди всички депутати от собствената си партия да одобрят сделката за “Брекзит”. Срещу нея са лейбъристката опозиция, радикалните брекзитъри сред торите и северноирландските юнионисти, които й осигуряват мнозинство. Критики към договореното от нея има обаче и в лагера на привържениците на оставането в ЕС. Изявлението й дойде, след като председателят на Европейския съвет Доналд Туск съобщи, че бъдещите отношения между Обединеното кралство и ЕС са “договорени по принцип”. Той нарече декларацията “Брекзит”-ът с превръзка на очите на правителство, което прекара повече време спорейки със себе си, вместо да преговаря за Британия”. По думите му сделката “представлява най-лошото от всички светове, никаква дума за правилата, които продължават да се прилагат, и никаква сигурност за бъдещето”.   Брекзит: Как функционира  предпазната мрежа  в Ирландия", "date": "2018.11.22", "title": "Брюксел и Лондон се споразумяха по проектодекларацията за Брекзит"}
{"url": "http://clubz.bg/76200-kogato_nevyzmojnoto_stava_vyzmojno_kubica_se_zavryshta_vyv_f1", "text": "Роберт Кубица се завръща във Формула 1 и тази новина кара много фенове на най-комерсиалния автомобилен спорт да са щастливи. Догодина полякът ще кара за \"Уилямс\", съобщават световните агенции. Потвърдиха се слуховете от последните месеци. Преди осем години Кубица претърпя катастрофа като пилот на \"Рено\" и тя едва не го уби. Инцидентът стана през февруари 2011 г., когато Роберт участваше в италианско рали. Той ще си партнира с британския новобранец Джордж Ръсел. Катастрофата от 2011-а временно спря кариерата на Кубица, който впоследствие в три поредни сезона участва в световния рали шампионат. В периода 2016-2018 г. състезателят направи тестове за \"Рено\" и \"Уилямс\" и беше близо до завръщане във Формула 1. Най-впечатляващото е, че полякът напрактика не може да използва пълноценно дясната си ръка. Тя му служи като \"спомагателна\", а в последните години той свикна да кара така.", "date": "2018.11.22", "title": "Когато невъзможното става възможно - Кубица се завръща във Ф1"}
{"url": "http://clubz.bg/76202-mnozinstvoto_se_sybra_vetoto_ne_mina_danyk_stari_koli_ostava", "text": "Управляващото мнозинство на ГЕРБ и \"Обединените патриоти\" този път се събра в пленарната зала, а с помощта на \"Воля\" и двамата независими депутати, отцепили се от опозицията успя да отхвърли 11-ото вето на президента Румен Радев. Става дума за върнатите текстове от Закона за корпоративното подоходно облагане, с които се въвежда опция за нов екоданък върху старите автомобили, нов данък върху имотите в курортите, ако те не са единствено жилище и поредно отлагане на въвеждането на нова методита за плащане на такса \"дмет\".  Без \"рамото\" от хората на Веселин Марешки и независимите имаше риск властта да не събере нужните 121 гласа за отхвърляне на ветото, но в крайна сметка резултат бе 130 гласа \"против\" исканията на Радев и 46 \"да\" тях. Във втората графа бяха само депутати от БСП и ДПС. Само преди ден изглеждаше, че управляващото мнозинство се пропуква заради отказа на \"Атака\" да гласува за оставката на вицепремиера Валери Симеонов и избора на Марияна Николова на поста му. Помощ от \"Воля\" и независимите обаче имаше и вчера. При ветото мобилизацията беше пълна, въпреки че при гласуването се наложи депутати от \"Обединени патриоти\", начело с председателя на групата Волен Сидеров и негови съпартийци да бъдат специално изчакани, защото не бяха в залата. А те почти тичаха към нея за вота. Новото мнозинство - ГЕРБ, НФСБ, ВМРО, \"Воля\", бивш от БСП и ексдепесар Така крайният резултат от днешния пленарен ден е, че т.нар. данък \"стари коли\", за чиято отмяна настояват и текущите в последно време протести, остава в сила. Това значи, че общините ще имат право да завишат ставките на имуществения налог върху автомобилите според това колко цапат въздуха.  Горанов: Данъкът за старите коли се вдига с две кутии цигари Второ - имотите в националните курорти, които не са единствено жилище, не се отдават под наем и не се регистрират по Закона за туризма, също ще се облагат допълнително. Ставките пак са в ръцете на местните власти. Очаква се обаче конкретно този текст да отпътува и към Конституционния съд, както става ясно от мотивите на секретарят по правни въпроси на президента проф. Емилия Друмева преди седмица.  Въвеждането на нов метод да изчисление на такса смет - не според имота, а според броя на обитателите му, пък се отлага отново - този пък до след 2021 г., когато се очаква да има преброяване на населението. Именно то е мотивът на властта за забавянето на новите правила (които се отлагат за пореден път - б.р.) Нов данък за \"имот в курорт\" предлагат депутатите на Валери Симеонов Все пак по темата с колите от \"Обединени патриоти\" обещаха, че ще предложат нов ремонт на закона веднага. С него ще се настоява да се направи изключение от по-скъпия данък за недостатъчно екологични возила, ако те имат газова уредба. Същото предложение имаше и преди ветото на президента, но от ГЕРБ не подкрепиха коалиционните си партньори тогава. Дебатите по ветото на Румен Радев обаче нямаха много общо (с единични изключения сред изказванията - б.р.) с темата му. Тон зададе Таско Ерменков от левицата, който след като подкрепи мотивите на Румен Радев за ветото настоя от ГЕРБ да ги приемат. Мотивът - за президента гласували над 2 млн. души на изборите или двойто повече, отколкото за опонентката му от ГЕРБ Цецка Цачева. Причината за \"меренето\" на проценти и гласове бе, че ден по-рано същите числови аргументи ползваше Цветан Цветанов - само че от парламентарните избори. На това Цветанов репликира, че каквито и да са били процентите на президентските избори, то днес Председателят на депутатите от ГЕРБ очевисно имаше предвид историята, в която бе намесена президенската съпруга Десислава Радева.  Отново НСО, отново Десислава Радева След изказване на Веселин Марешки, от което по същество се разбра само, че не подкрепя ветото на Румен Радев, от БСП пък призоваха ГЕРБ: Социалистът Ерменков продължи с репликите като щом депутатите от ГЕРБ изръкопляскаха на оратор от техните редици, червеният депутат заяви:   Горанов: Данъкът за старите коли се вдига с две кутии цигари Нов данък за \"имот в курорт\" предлагат депутатите на Валери Симеонов Отново НСО, отново Десислава Радева", "date": "2018.11.22", "title": "Мнозинството се събра, ветото не мина, данък \"стари коли\" остава"}
{"url": "http://clubz.bg/76042-liberali_i_konservatori_nqma_nachin_da_nqma_nachin", "text": "Интелектуалните общности на либерали и консерватори в България упорито се презират една друга и отказват да водят дебати помежду си, които са много нужни сега. Това са само част от нещата, които \"ще разберем\", ако следим изказванията в двете общности. Тези твърдения сякаш са базирани на представи, създадени за удобство, а не на реалността. Няма да описвам разликите между либерализма и консерватизма, тъй като така бих откраднала основното занимание на представителите на двата кръга, а и едва ли ще го направя със същата страст и успех. Това е и непродуктивно. Единственото, до което води, е поляризация на общественото мнение. Без никаква претенция за изчерпателност ще се пробвам да посоча няколко важни, с оглед на ситуацията в България и ЕС, теми, по които консерваторите и либералите могат да открият сходства и общо поле за действие. Да започнем от факта, че двете течения имат своите представители в академичните среди. Не само, те даже имат своите млади последователи. Това е немалко основание да се разбере, че от съперници, трябва да се превърнат в конкуренти, които вместо да се опитват да се заличат помежду си, е добре да действат заедно срещу популизма - който се вихри от \"кървавото\" ляво до крайния национализъм. Наличието на опасност от общ враг е сериозна причина за сътрудничество. Както навярно сте забелязали, лидерката на БСП Корнелия Нинова се опита да вкара партията в консервативното течение с изказвания против мигрантите и с позиция срещу Истанбулската конвенция. Опитите ѝ се увенчаха с неуспех, защото консервативните кръгове публично отсякоха, че не желаят да бъдат свързвани с тази партия. (Наскоро в соцоргана \"Дума\" имаше статия за легализирането на марихуаната. Доста либерално! Представете си, ако това са първите опити на тази партия да обърне кормилото и да се преориентира в либерална посока.)  Като оставим шегата настрана, и консерватори, и либерали не трябва да допускат заиграване от страна на БСП с идеите им. Тази партия ще си остане комунистически ретроградна, защото просто иска връщане назад в годините на господството на БКП. За ценности не се говори, но някаква нова опаковка би могла да залъже част от избирателите. И либерали, и консерватори не поставят под съмнение принадлежността на България към Запада, т. е. изповядват европейските ценности и са за ЕС. Против Европейския съюз са соцносталгиците. Либералите са твърдите привърженици на съюза, които обаче приемат всяка критика като опит за неговата разруха. Консерваторите от друга страна настояват за промяна на ЕС, но са \"за\" такава европейска общност. Практическите измерения на тези съвпадащи интереси са изграждането на система за обща европейска отбрана и европейска прокуратура. За да станат те реалност се иска много работа и преки усилия. Това включва и ясни обяснения към широката публика, които представителите на двете общности могат да направят обективно, без излишно политиканстване. Тук е мястото консерваторите да се разграничат ясно от крайните националистите, които с охота се ползват с обществената инерция на интелектуалните консервативни кръгове (стигна се дотам, че  даже Сидеров и Бареков да се самообявят за консерватори, дискредитирайки общността). Предвид незабравения опит на България с един друг режим, който все още се харесва на мнозина, и нивото на политическия ни елит, отговорността за защитата на демокрацията се пада на либерали и консерватори. Привържениците на идеята за краха на либералния консенсус трябва да са наясно, че ако той се провали, след това изобщо може да не стигнем до разговор за консенсус, какъвто и да е. Проблем обаче има. Не е случайно, че все по-често се говори за авторитаризъм. Даже се появи терминът \"стабилокрация\" - управление чрез авторитарни методи, което е облечено в демократично наметало за пред ЕС и света. В този ред на мисли е време, либералите да проявят толерантност към консерваторите, а те от своя страна да спрат да се капсулират.  Отказът за разбиране и предубедеността са всичко друго, но не и признак на интелигентността, която от двете общности претендират да притежават. Презирането и нелепите изказванията едни за други съвсем не са пример за зачитане на плурализма на мненията. Просто е, трябва да има диалог. Със сигурност ще се появят още теми за размисли и страсти, но трябва да се залага на това, което обединява, а не на това, което разединява либерали и консерватори. Все пак няма да е никак добре, ако поляризацията в обществото стигне дотам, че комунисти и националисти да започнат да диктуват дневния му ред. „Генерация Z“ – с подкрепата на „Америка за България“", "date": "2018.11.22", "title": "Либерали и консерватори - няма начин да няма начин"}
{"url": "http://clubz.bg/76183-vip_bejanecyt_na_orban", "text": "Да получиш политическо убежище в Унгария е почти невъзможно – освен ако не си „ВИП-бежанец\".  Политици от опозицията  нарекоха по този начин бившия премиер на Македония Никола Груевски. Както е известно, той пристигна в Унгария през Албания, Черна гора и Сърбия, за да избегне двугодишното лишаване от свобода, на което беше осъден заради корупция и разхищения. Само дни по-късно бившият премиер получи и политическо убежище – в рекордно кратък срок. За това съобщи вчера не само Груевски в профила си във Фейсбук, но и близкият до правителството унгарски вестник „Маджар Идьок\". Официално потвърждение от властите обаче все още няма. Правителството не отговори и на изричното запитване на „Дойче веле\", но в Унгария се знае, че споменатият вестник често служи като рупор на управляващите. Косвено потвърждение дойде от министъра на правосъдието Ласло Трочани, който каза, че Груевски може да се движи свободно в Унгария и няма да бъде върнат в Македония. С това изявление министърът може би намеква, че „ВИП-бежанецът\" навярно скоро ще напусне страната. Ако той наистина е получил политическо убежище, странно е как унгарските власти за толкова кратко време са успели да проверят аргументите на Груевски, че е подложен на политическо преследване в родината си. Самият той пише във Фейсбук, че процесът срещу него в Македония бил проведен в нарушение на закона, че правосъдието било насилено по политически причини, а лично до него достигали заплахи, че в затвора ще бъде убит. „Лов на вещици\", пише Груевски и изразява убеждението си, че в Македония не може да се проведе честен процес срещу него. Представители на унгарската опозиция реагираха с възмущение и остра критика срещу приютяването на Груевски. Няколко политици спуснаха от прозорците на парламента голям транспарант със снимка на Груевски и надпис „ВИП-бежанецът на Орбан\". Марта Деметер, опозиционна депутатка от партията с либерално-екологически профил LMP, нарече Орбан „политически кръстник\" на Груевски и писа във Фейсбук, че Орбан и неговото обкръжение „обслужват международната организирана престъпност\". Икономистът Лайош Бокрош, също представител на опозицията, каза, че „мафиотското правителство на Унгария\" е деградирало страната до „убежище за престъпници\". Парламентарният лидер на Орбановата партия „Фидес\" Янош Халас заяви, че тази критика била „цирков номер\", защото Груевски бил не престъпник, а политически преследван човек, който имал право на закрила. Същинската опасност за Унгария била миграцията, добави той. Междувременно и вестник „Маджар Идьок\" потвърди обясненията за придвижването на Груевски до Унгария, които в понеделник даде сръбският президентът Александър Вучич: Груевски е пътувал с автомобил, транзитно през Албания и Черна гора, а на сръбско-унгарската граница е представил пасаван, издаден от унгарските власти. Според унгарски юристи обаче, както издаването на такъв пасаван, така и светкавичната процедура за политическо убежище са на ръба на законността. Според съпредседателката на унгарския Хелзинкски комитет Марта Пардави не било ясно дали един човек, осъден с влязла в сила присъда, изобщо може да получи пасаван. Освен това процедурата за даване на политическо убежище приключила рекордно бързо, докато по закон Груевски всъщност е трябвало да бъде върнат в Сърбия. Независимо, че подробностите още не са ясни, Пардави смята, че си имаме работа с политическо решение, прикрито като даване на политическо убежище. Извън Унгария и Македония, международните политически реакции засега са изключително сдържани. Говорители на Еврокомисията през последните дни на няколко пъти предупредиха да не се политизира случаят „Груевски\". Пред „Дойче Веле\" депутатът от Зелените в Бундестага Мануел Сарацин, който е говорител за Източна Европа, каза обаче, че за една държава от ЕС е неприемливо да се превръща в съучастник на доскорошен премиер-автократ. „От правителството на Орбан аз очаквам да подсилва демокрацията и правовата държава в Македония, а не да ги подкопава\", каза още Сарацин.", "date": "2018.11.22", "title": "\"ВИП бежанецът\" на Орбан"}
{"url": "http://clubz.bg/76189-simeonov_nqma_drama_shte_rabotim_pak_sys_siderov", "text": "Няма драма във факта, че Волен Сидеров не е подкрепил номинацията му за вицепремиер Марияна Николова, заяви днес вече депутатът Валери Симеонов. Симеонов обаче похвали пак своята заместничка и доскорошна ръководителка на кабинета му като \"изключително добре подготвен администратор\". И пресече слуховете, че е имал интимни отношения с нея - били само професионални. \"Атака\" жертвала себе си, за да има управление Самият Сидеров заяви, че не познава Николова, не бил участвал в гласуването му (заедно с цялата си партия) заради \"лични причини\". Симеонов днес е обратно на поста си като народен представител, като депутатката на \"Атака\" Миглена Александрова трябваше да напусне парламента, за да се завърне той. Лидерът на НФСБ, подобно на Сидеров, заяви готовност за прекратяване на сблъсъците и скандалите. На въпрос дали ще иска оставката на Сидеров като шеф на парламентарната група на \"Обединените патриоти\", той заяви: Двамата не са разговаряли от дългото обсъждане на оставката му и последствията й в Министерски съвет тази седмица. Симеонов каза още, че планира да продължи да се бори за законите, които е предложил - промените в Закона за шума, Закона за устройство на територията и други. И намекна, че може да съди лидерът на \"Воля\" Веселин Марешки за обидни коментари. И отбеляза, че темата за обща кандидатура на ОП за евровота не е на дневен ред.", "date": "2018.11.22", "title": "Симеонов: Няма драма, ще работим пак със Сидеров"}
{"url": "http://clubz.bg/76186-kalina_kosovska_izbra_bylgariq", "text": "Калина Кьосовска е новото попълнение в проекта на Клуб Z за млади автори – „Генерация Z“. Обича да казва за себе си, че е родена през януари 2000 г., което я прави „почти 99-и набор“. Средното си образование е получила в Бастилията ,,Иван Вазов’’, с хуманитарен профил.  Още от гимназията тя знае, че иска да остане в България. И в момента вече е първи курс в Софийския университет „Св. Кл. Охридски“, специалност ,,Комуникационен мениджмънт’’ във Факултета по журналистика и масова комуникация. В „Генерация Z“ Калина ще пише по всички въпроси, които вълнуват един млад човек, избрал да живее в България. Вижте кои са другите автори:      11", "date": "2018.11.22", "title": "Калина Кьосовска избра България"}
{"url": "http://clubz.bg/76188-oporkite_na_propagandata_u_nas_zalez_na_evropa_vyzdigane_na_rusiq_kuklovod_hegemoni", "text": "Българите стават все по-резистентни на пропагандата на Русия, а откритата геополитическа пропаганда отстъпва позиции за сметка на пропагандата за „домашна употреба“. Това са някои от изводите във втория доклад на изследването  . Автори са Боян Знеполски, Петя Чалъкова, Константин Павлов и Димитър Вацов, а докладът се финансира от фондация „Америка за България“. Изследователите са използвали за събирането на данните автоматичната система SENSIKA, чрез която се събира и обработва голям масив от данни - съдържанието на над 3500 сайта с българско медийно съдържание (онлайн медии, блогове, агрегатори, форуми, социални медии). Всички статии и публикации се регистрират с час, дата, източник и връзка към оригиналната публикация. А анализът и изводите в доклада са на база на ключови думи и семантични гнезда. \"Таймс\": \"Маша и Мечокът\" е пропаганда на Путин През 2017 г. се анализират четири основни теми (опорни точни), посочват авторите: Друг извод извежда обобщението, че „атаките срещу Еевропейски съюз (ЕС) рязко спадат“. Като според изследователите това се дължи на „неспадащата висока популярност на Съюза сред българските граждани, както и заради българското председателство на Съвета на Европейския съюз“.  Как екоминистерството плаща за пропаганда срещу Европа Отношението към Русия е силно позитивно, възхвалява се нейната политическата и духовна мощ, както на държавата, така и на руското оръжие. Това е „за сметка на дефанзивния пропаганден език, обругаващ враговете на Русия или оправдаващ анексията на Крим“, твърдят авторите. „А по по темата за санкциите срещу Русия публикациите запазват равнището си от 2016 г., но акцентът се превхвърля върху изтъкването на негативните последици за цяла Европа“, пише в доклада. В същото време САЩ, НАТО и Западът продължават да са главен \"Глобален Злодей\". „Активността тук също нараства, макар да се наблюдават известни промени в образа на САЩ след избора на Доналд Тръмп за президент: тенденцията е НАТО и Пентагона да бъдат превърнати в привилегирования враг (а за Тръмп да се запази опцията „приятел“)“, смятат авторите. Как екоминистерството плаща за пропаганда срещу Европа", "date": "2018.11.22", "title": "\"Опорките\" на пропагандата у нас: залез на Европа, въздигане на Русия, кукловод-хегемони"}
{"url": "http://clubz.bg/76184-shampionskoto_posreshtane_na_kralq_snimki", "text": "Леброн Джеймс ще запомни завръщането си в Кливланд, независимо че е роден наблизо и често отскача до град Акрон, където се е появил на бял свят. Краля наниза 32 точки и спечели 14 \"борби\" за победата на новия му тим \"Лос Анджелис Лейкърс\" срещу \"Кливланд Кавалиърс\" - 109:105, в Националната баскетболна асоциация на САЩ и Канада. През лятото най-великият баскетболист на нашето време напусна \"Кливланд\" и премина в \"Лейкърс\" за 154 милиона долара. Миналата нощ той за първи път се изправи срещу бившия си отбор, откакто облече екипа на \"езерняците\". Леброн Джеймс вече е реализатор №5 в историята И домакинската публика напълни залата, за да го посрещне подобаващо. Имаше много плакати с надписи, имаше аплаузи... Като за истински крал.  Леброн показа на \"своите\", че има за какво да съжаляват, задето не е в редиците им - той записа най-голям дял за победата на \"Лейкърс\". Тимът от Лос Анджелис е с баланс 10 победи и 7 загуби - най-добрият от повече от пет години за отбора. Докато \"кавалерите\" са с 2:14, най-слабият показател в НБА този сезон. Леброн Джеймс стана играч на \"Кавалиърс\" от избора на новобранци в НБА през 2003 г. Седем години по-късно той напусна и премина в \"Маями Хийт\". Тогава в Кливланд горяха и тъпкаха екипи с неговото име и номер. През 2014-а Джеймс се завърна и две лета по-късно спечели титлата на НБА, след като във финалната серия \"кавалерите\" губеха от \"Голдън Стейт Уориърс\" с 1:3. Това бе първото голямо отличие за града от 52 години - във всички големи щатски спортове. (Не)обикновеното училище на Крал Джеймс В този период \"Кливланд Кавалиърс\" неизменно беше сред най-добрите в НБА и играеше за титлата. Миналото лято Леброн откри обществено училище в родния си град Акрон. Това е школо за бедните, в което обучение, учебници и хранене са безплатни. Самият Джеймс е израснал без баща и майка му е имала огромни трудности да изхрани семейството си. (Не)обикновеното училище на Крал Джеймс", "date": "2018.11.22", "title": "Шампионското посрещане на Краля (СНИМКИ)"}
{"url": "http://clubz.bg/76193-naj_lekata_mqrka_za_mladeja_napisal_lo_pen_vyrvi_si_vkyshti", "text": "Софийският градски съд потвърди като втора инстанция най-леката мярка за неотклонение \"подписка\" на задържания Траян Димитров (22 г.) Правозащитници защитават студента, който написа \"Le Pen, go home\" Младежът се прочу с това, че в навечерието на посещението у нас на френската крайна националистка Марин льо Пен надраска Паметника на Съветската армия в София с графит:  След това БХК изрази по повода сериозна загриженост, смятайки, че най-тежките мерки на процесуална принуда - като например 72-часовият арест, наложен от прокуратурата, са нерелевантни на тежестта на деянието, за което е подозиран Траян. Днес съдът постанови, че съдържанието на надписа \" не е цинично и грубо и няма основание за арест на Димитров. Заради липсата на опасност от извършване на друго престъпление и от укриване съдът постанови мярка \"подписка\". Безспорно е обаче, че не това е начинът на изразяване на гражданска позиция и че с действията си Траян е нанесъл увреждане на чужда собственост, прие съдия Мина Мумджиева. Към момента студентът е с обвинение за хулиганство,  съобщава Нова тв. Адвокатката на Траян каза, че са готови да сключат споразумение за преквалифициране на деянието, ако прокуратурата признае, че е обикновено хулигантство.", "date": "2018.11.22", "title": "Най-леката мярка за младежа, написал \"Льо Пен, върви си вкъщи\""}
{"url": "http://clubz.bg/76190-bylgariqesuperqka", "text": "Участвах в дискусия, която бързо се превърна в спор на едностранно зададената тема: \"Който остава в България, за да учи, няма да постигне нищо!\" Тоест успехът е навсякъде другаде, но не и тук? Или успех има навсякъде? От едната страна стоя аз – тепърва започнала образованието си тук, с амбицията да променя света – неизменната наивна част от всеки подрастващ – и по-реалистичната цел – да подредя първо собствената си стая.  От другата – тепърва заминали връстници, които наистина искат да просперират и да се развиват. И си мисля – възможно или нереално би било това тук? И защо всички се редят на опашка да си тръгнат, само и само за да учат ,,навън’’? Сигурно защото решението ми да остана вкъщи бе категорично, знам, че България е стойностен избор. Не знам какво крие чужбина, нито какво предлага. Чувам, че образованието там е по-добро, че системата им превъзхожда нашата, че там се сдобиваш с реално необходимите знания. Но знам, че откакто започнах висшето си образование тук, не съм била разочарована от избора си. Истината е, че причините да остана в България са повече, отколкото си мислех. А спорът, разбира се, не приключи с консенсус. Нито една от двете страни не успя да наложи идеята си до такава степен, че тя да бъде приета за общовалидна. Затова ще превключа директно към терзанията, които дискусията ни успя да провокира в мен. Калина Кьосовска избра България „Всичко зависи от теб“ – неописуемо тривиална фраза, но и единственото сигурно твърдение щом става въпрос за личностно развитие. Факт е, че структурата на образователната система във всяка една държава е различна, особено що се отнася до България. Факт е, също така, че всички познаваме поне един „талант“, който може да сглоби „Лего“ по-лесно, отколкото две изречения в смислов синтез, но разполага с две висши. Първият етап на осъзнаване, че ,,всичко зависи от мен’’ сякаш идва в ранното начало на първи курс, когато разбираме, че системата ни дава свобода. Тази свобода дава пълната възможност за отсъствие от лекции по ,,уважителни причини’’ или просто почивка вкъщи. Но включва в себе си и идеята за изграждане на индивидуалност, за търсене на житейския път. Дава шанс за откриване на това, което искаме да правим и постигането му по свой собствен начин. А най-важното – самостоятелност. Точно така, никой не застава зад теб, потупвайки те по рамото с милите думи: „Моля те, свърши си задачите и после излез с приятели“, точно както би трябвало да спре да се случва след завършването на пети клас.  И тук идва есенцията на идеята за житейския път - всичко зависи от теб. Където и да си поставен географски, единствено личната мотивация и желание за знание могат да те избутат до крайната дестинация на пътуването. Заедно със студентската си книжка получаваш универсален билет – ти избираш дали да го ползваш за „Пилето, което казва „Ку“ или концерт „10 години Планета Пайнер“. Отново – всичко зависи от теб! След осъзнаването, че всичко зависи само от мен, дойде и моментът на НЕусещане на необходимостта да замина в чужбина. Като започнем от непознатата обстановка и стигнем чак до нестабилния студентски живот там. Изборът би трябвало да предоставя нови възможности, но в някои случаи поставя само граници. Финансите. Чужбина гълта много от тях. В един момент идеята за бягство и откриване на нови хоризонти свършва при сблъсъка с бариерата, в този случай – финансовата. Таксите в Европа определено не са по джоба на един средностатистически българин, разбира се с някои изключения.  Та в един момент, в силния си стремеж да избягаме, стигаме и до студентските заеми. Никак не ми се нрави обаче животът ми да започва с кредити, да съм обвързана с тях и да трябва да влача това тежко бреме до изплащането му. България, от своя страна, предлага значително по-ниски такси за доста добри университети. Така разходи като покупката на самолетни билети, реденето на опашки на Терминал 2, както и ежемесечните вноски за наето жилище в чужбина просто се изпаряват. И в крайна сметка се оказва, че под носа си имаме достъпна образователна система. Ако пък и тук са необходими заеми, то стойността им ще е значително по-малка, а дългът към банката – не толкова сериозен. Образованието тук наистина си струва. Често виждам десетки примери за хора, образовани в България и пожънали успехи в цял свят – от спортисти от световен ранг до математици, изчисляващи сложни алгоритми на банкови софтуери. Тези, които са пожелали да останат тук, сега са тези, които са удовлетворени от възможностите пред тях. Израстване и развиване. Докато обмислях реалните причини, поради които искам да остана в България, детайлно разнищих един друг въпрос. Защо ми трябва Октоберфест, когато си имам Капана фест? Защо ми е Vinterjazz fest, когато лятото имам страхотния A to jazZ? Двупосочният билет за няколко дена е винаги възможност. Отворените европейски граници и единният Европейски съюз позволяват бързия отскок до някоя друга държава и посещаването на интересни фестивали. Не само културата, но и бързия интернет в България е нещо, с което трудно бихме се разделили. Особено като студенти. Спорът всъщност се оказа ползотворен. Даде отговори на въпроси, които си задавам често. Изборът ми да остана в България се оказа напълно разумен. Да положа основите на образованието си у дома за мен е правилното решение. Страната ни има какво да предложи, както и какво да развие. А програми като ,,Еразъм+’’ или магистратура в чужбина са варианти, от които всеки един студент може да се възползва и да се докосне до образование, непознато за нашата система. Всички горепосочени причини успешно ми доказват, че да останеш в България си заслужава. #БългарияЕСуперЯка и само в нас е вината, ако не виждаме какво ни предлага. --- „Генерация Z“ – с подкрепата на „Америка за България“ „Генерация Z“ – с подкрепата на „Америка за България“", "date": "2018.11.22", "title": "#БългарияЕСуперЯка"}
{"url": "http://clubz.bg/76177-otnovo_nso_otnovo_desislava_radeva", "text": "Клип в социалните мрежи предизвика съмнение за нов скандал с участието на т.нар. първа дама Десислава Радева. Авторът на видеото Богдан Асенов твърди, че именно тя е пътувала в автомобил на НСО, който се е движил в насрещното движение и е бил спрян от служители на КАТ за нарушение. Днес Асенов бе интервюиран от бТВ и Нова тв. На кадрите се вижда скандалът с полицай, който е опитал да санкционира автомобила. Радева е отивала в магазин за дрехи. След това първата дама влязла в близък магазин. Десислава Радева: Хора, честно, роклите ли са темата? За пръв път обаче той видял пътен полицай да прави забележка на шофьора. Той допълни, че на клипа автомобилът е спрял от правилната страна на улицата, защото не е снимал от началото. Но преди да бъде обърнат автомобилът е дошъл служител на КАТ и между двете страни е започнал спор. По това време Десислава Радева не била в колата, а в ателие за рокли. Накрая обаче всички си стиснали ръцете и се разделили. НСО охранява Доган от 2009 г. \"заради застрашеност от друга държава\" Според него първата дама посещава този магазин доста често и това не е първото нарушение на автомобила. Случката е станала на ул. \"Проф. Фритьоф Нансен\" в София. В участъка, където е направен записът, движението е еднопосочно. НСО вече е започнала проверка по случая. От службата са дали да се разбере, че ако шофьорът е направил нарушение той ще бъде санкциониран. Самата Радева написа във \"Фейсбук\", че по време на случая не е била в автомобила, което и авторът на видеото признава.  НСО охранява Доган от 2009 г. \"заради застрашеност от друга държава\"", "date": "2018.11.22", "title": "Отново НСО, отново Десислава Радева"}
{"url": "http://clubz.bg/76179-didie_drogba_sloji_kraj_na_karierata_si", "text": "Дидие Дрогба, един от най-великите футболисти на Африка и \"Челси\", обяви край на кариерата си на 40 години.  В последните 18 месеца нападателят обличаше екипа на американския \"Финикс Райсинг\", на който е съсобственик.  Футболната история на Дидие Дрогба е много вълнуваща и вдъхновяваща. До 23-тата си година той е абсолютно анонимен. Тогава елитният френски тим \"Гингам\" го привлича от \"Льо Ман\". 18 месеца по-късно преминава в \"Олимпик\" (Марсилия), а на следващата година подписва договор с \"Челси\" (2004 г.), като трансферната сума за него е 24 милиона паунда. За два периода в \"Челси\" Дрогба спечели по четири пъти Висшата лига и купата на Футболната асоциация и три купи на Лигата. Също така грабна трофея в Шампионската лига през 2012 г. Заема четвърто място във вечната голмайсторска ранглиста на \"сините\" със 104 попадения в 254 мача. Игра също така за \"Шанхай Шенхуа\", \"Галатасарай\" и \"Монреал Импакт\", преди да премине във \"Финикс\". Официалните му двубои са 497, а головете - 210. Има 104 срещи и 65 попадения за националния тим на Кот д'Ивоар. Играе на три Световни първенства, два пъти е избиран за футболист №1 на Африка.", "date": "2018.11.22", "title": "Дидие Дрогба сложи край на кариерата си"}
{"url": "http://clubz.bg/76155-sydii_sreshtu_24_chasa_i_blic_nasajdat_nedoverie_i_omraza_kym_syda", "text": "Това пише в поредна декларация на Съюза на съдиите в България по повод\" кафявите\" и често не почиващи на никакви факти бомбардировки срещу неудобни съдии, които текат в някои медии.  Става въпрос за съдията, който след 7 месеца арест и съответните психиатрична и съдебно-медицинска експертизи пусна, при това с втората най-тежка мярка - домашен арест, Десислава Иванчева и Биляна Петрова. Иванчева - вън, Иванчева - пак вътре... Не я освободиха В днешната позиция на съдиите конретно се споменават дописки в \"24 часа\" и \"Блиц\", съответно със заглавия \"Двама магистрати с нередовни имотни декларации\" и \"Съдията, пуснал Десислава Иванчева, изплува в центъра на афера за 200 милиона долара!\". Вчера с подобна декларация срещу продължаващите безпринципни линчове в съответните медии излезе и Висшият съдебен съвет. От висшия кадрови орган обсъждат и новата идея на официалния орган на Пеевски - \"Монитор\": съдиите да бъдат принудени да излизат пред тях и да обясняват мотивите си  От ВСС заявяват още: Ето и пълния текст на двете декларации: Уважаеми членове на ВСС, С писмо от 19.11.2018 г. се обърнахме към вас, за да изразим сериозната си тревога за продължаващите атаки и публично обругаване на съдии по повод изпълнението на конституционното им задължение да правораздават. Многократно сме уверявали общността в убеждението си, че критиката към работата на съда и дебатите във връзка със съдебните решения са необходим елемент от плурализма в демократичното общество и са от полза за укрепване на доверието в правосъдието. Същевременно обаче винаги ще подчертаваме разликата между отговорната и добронамерена дискусия и воденето на манипулативни и охулващи личността на съдията клеветнически кампании, които не могат да имат никакво полезно значение, защото насаждат недоверие и омраза към съда и целят да създадат несигурност у съдиите, за да постигнат подчинение и смразяващ ефект върху независимото правораздаване. В последните дни, за съжаление, наблюдаваме пореден пример за ожесточена персонална кампания срещу съдията от Специализирания наказателен съд Иво Хинов по повод конкретен съдебен акт, постановен под негово председателство. Със серия медийни публикации се създават манипулативни внушения, неосновани на никакви факти, за съмнения в добрата му професионална и човешка репутация. Така например в статия, публикувана на 17.11.2018 г. във вестник „24 часа”, със заглавие „Двама магистрати с нередовни имотни декларации”, без конкретна връзка с темата на публикацията, се споменават имената на няколко съдии и се цитират данни от техните имуществени декларации, подадени пред ИВСС, сред които и съдията Хинов. Авторът на публикацията не твърди, че изброените поименно съдии притежават незаконно имущество или че не са изпълнили точно задължението си за деклариране, а използвайки като формален повод информацията на ИВСС за установени нередовности в две магистратски декларации, цитира конкретни факти от кредитните им задължения и влогове наред със селективно подбрани данни за разглеждани от тях дела, за които се внушава, че са срещнали обществено неодобрение. За съдията Хинов са отбелязани декларираните от него кредитни и заемни задължения, като е подчертано, че той е съдията, който „пусна в петък от ареста кметицата на „Младост”. Съвсем ясно манипулативен фокус за дискредитация на съдия Хинов има и в публикацията от 20.11.2018 г. на сайта „Блиц” със заглавие „Съдията, пуснал Десислава Иванчева, изплува в центъра на афера за 200 милиона долара!”. Текстът на статията показва, че заглавието отново не кореспондира на изнесените твърдения, въпреки че те са поднесени в тенденциозно коментарен контекст, който затруднява читателя да направи разграничение между действителните факти и интерпретацията на автора. Става ясно обаче, че съдията Хинов като районен съдия преди 13 г. е разгледал дело по предвидена в закона задължителна процедура, инициирана от прокуратурата, за освобождаване от наказателна отговорност на подсъдим с налагане на административно наказание (по чл. 78а от Наказателния кодекс). Само този факт е достатъчен, за да опровергае внушението на заглавието на публикацията за “афера за 200 милиона долара”, защото цитираната от автора процедура означава, че прокуратурата е повдигнала обвинение за престъпление, от което или изобщо не са причинени имуществени вреди, или и да са били причинени такива, те са били възстановени (чл. 78а, ал. 1, б. “в” НК). Гражданите обаче не е задължително да познават в детайли правните институти, поради което вредите за репутацията на съдията Хинов, чиято снимка в едър формат е публикувана, могат да бъдат реални. Обезпокоени сме и от това, че поредното пряко посегателство срещу съдия, който очевидно е взел решение, което не се одобрява от една от страните по делото, от част от медиите или от техните издатели, освен че създава незаслужени неудобства на конкретния съдия, може да се превърне в поредното средство за укрепване на толерираната от другите власти чрез бездействието им култура на недопустим натиск върху съда. Създава се впечатление, че от съдиите, за да не бъдат поругавани, се очаква да постановяват решения, които се харесват на страната, която е държавна институция, на политическата власт и на влиятелни икономически фигури, разполагащи със значително медийно въздействие. Негативната кампания срещу съдия по неприключило дело е опасна и поради това, че може да бъде дискредитиран крайният изход от съдебното производство. Поради това всички институции, които имат правомощия да бранят независимостта на съда, са длъжни да покажат недвусмислено адекватна защита на фундамента на правовата държава със защита на възможността съдът да реши делото въз основа на свободното си вътрешно убеждение, основано на закона и доказателствата. Крайният изход по делото ще е убедителен за обществото само ако се създаде среда, която не допуска съмнения, че процесът е бил несправедлив. Неотменимо задължение на ВСС, председателите на съдилищата и съсловните организации на съдиите е да защитават съдиите винаги когато те са обект на несправедливи и ожесточени атаки.  Адекватната защита означава да се опровергаят неверните факти, да се разграничат ясно фактите от манипулативните оценки и да се покаже ясно и на разбираем език истината за всеки случай на несправедливо атакуван съдия. Общите декларации и уверения в защита на принципите на правовата държава не са в състояние да осигурят пълноценна реализация на независимостта и безпристрастността на засегнатия съдия. Настояваме за съвместни действия с цел създаване на работещ механизъм за защита на съдиите в случаите, когато те са обект на публични атаки по повод на дейността им по правораздаване. Приложения:   \n\t21 ноември 2018 г. Гр. София Управителен съвет на Съюза на съдиите в България   - информации в медиите в периода 14-21.11.2018 г. за наказателни дела на Софийския градски съд и Специализирания наказателен съд; - декларация от Управителния съвет на Съюза на съдиите в България от 19.11.2018 г.; - петиция в Европейския онлайн портал “openpetition.eu“ за „Правосъдие на светло - съдиите да обясняват присъдите си и публично освен писмено“, инициирана от Любомира Будакова - главен редактор на Агенция „Монитор“; - подписка със същото искане до Висшия съдебен съвет сред журналистите, отразяващи работата на съдебната власт, както и - изявления на адвокати Висшият съдебен съвет със загриженост и тревога следи ескалиращото напрежение, породено от реакции на медии, съсловни организации и адвокати във връзка с постановени съдебни актове по неприключили дела; безпрецедентното и грубо нарушаване на независимостта на прокурори и съдии чрез внушения за определен правилен резултат по висящи производства; опитите за натиск върху Висшия съдебен съвет и провокациите към действия, противоречащи на конституционно определените му правомощия. ВСС представлява, осигурява и отстоява независимостта на съдебната власт, без да се намесва в дейността ѝ (чл. 16 ЗСВ). С отговорност за защита на магистратите от неправомерно вмешателство и натиск, както и за постигане на конструктивен диалог и партньорство с журналисти, медии, гражданското общество и държавната власт, ВСС стриктно спазва регламентите на „Комуникационната стратегия на съдебната власт 2014-2020“, „Медийната стратегия на съдебната власт“, правилата в областта на кризисния ПР за ВСС и органите на съдебната власт, както и „Стандартите за независимостта на съдебната власт“. ВСС счита за необходимо за пореден път да заяви, че всяко твърдение за неспазване на закона и процесуалните правила от български магистрати, основано на факти и доказателства, трябва да бъде своевременно отправено до компетентните органи. Законодателят изрично е предвидил възможността за съдебен контрол чрез инстанционното производство и отмяна на незаконосъбразни съдебни актове, както и чрез сезиране на ИВСС в случаите на нарушаване на правото на разглеждане и решаване на делото в разумен срок, при съмнения за почтеност и конфликт на интереси, при действия, накърняващи престижа на съдебната власт и независимостта на магистратите. Конституцията на Република България в чл. 121, ал. 3 и ал. 4 регламентира, че разглеждането на делата е публично, освен когато законът предвижда друго, а актовете на правораздаването се мотивират.    Съгласно Наказателно-процесуалния кодекс (чл. 310) съдът обявява присъдата незабавно след подписването ѝ, като в случаите когато изготвянето на мотивите е отложено, се оповестява срокът, който не може да бъде по-дълъг от 15 дни (чл. 308, ал. 1), с изключение на делата с фактическа или правна сложност, по които срокът е 60 дни. През последните години органите на съдебната власт задължително публикуват съдебните актове и мотивите към тях на своите интернет сайтове, което е израз на публичността. Българското законодателство не предвижда съдията да обяснява мотивите за постановения съдебен акт, напротив препоръчва му въздържане от коментар по висящи дела с цел гарантиране на неговата равна отдалеченост от страните, безпристрастност и обективно решение - основаващо се на силата на доказателствата по делото и вътрешното му убеждение. Висшият съдебен съвет няма правомощия, не може да влияе или да задължи съдиите, прокурорите и следователите да правят публични разяснения във връзка с постановени от тях съдебни актове, дори по дела от обществен и медиен интерес. С разбирането, че отчетността е форма на независимостта на съдебната власт, ВСС многократно апелира към административните ръководители и магистратите - говорители, съобразно техните правомощия и компетентност, да предоставят информация, коментари и изявления по актуални въпроси, включително чрез лицата, отговарящи за връзките с обществеността. Административният ръководител, говорителят или експертът „Връзки с обществеността“, не трябва да допускат липсата на информация да провокира накърняване на независимостта на съдебната власт. При възникване на кризисна ситуация те незабавно трябва да реагират чрез публично изявление, право на отговор, предоставяне на уточняваща и/или допълнителна информация. С цел защита доброто име и професионалната чест на магистрата, е желателно да се информира обществеността за естеството, обхвата, ограниченията и сложността в работата на съда, както и за процесуалните действия по конкретни дела, а ВСС чрез своите колегии или Пленум да реагира при изключителни случаи – системност; ескалиране на напрежение; негативна кампания, при която са нарушени и/или засегнати фундаментални принципи и правомощия на съдебната власт и магистрата; политическо вмешателство или натиск от страна на друга държавна власт или медии. Професионалните сдружения, съсловните организации и магистратската общност също следва да подкрепят своите колеги при негативни публични изявления и медийни публикации, засягащи независимостта на съдебната власт. Отправянето на неоснователни упреци към съдебната власт и към ВСС, създаването на обществени очаквания Съветът да въздейства и влияе върху работата на магистрата, органи на съдебната власт, както и да ревизира действията им е напълно недопустимо, в нарушение на закона и води до неправилно разбиране за функциите на ВСС.\"", "date": "2018.11.22", "title": "Съдии срещу \"24 часа\" и \"Блиц\": Насаждат недоверие и омраза към съда"}
{"url": "http://clubz.bg/76165-kakvo_im_se_pishe_na_italiancite", "text": "Европейската комисия днес отново отхвърли проектобюджета за 2019 година на управляващата популистка коалиция в Италия, което може да доведе до глоби за страната, замразяване на европейски средства и европейски мониторинг върху пускането на нови италиански държавни облигации, предаде Ройтерс, цитирана от БТА. ЕС започва процедура срещу Италия Сблъсъкът между Рим и Брюксел вероятно ще ескалира през следващите седмици, тъй като Рим не отстъпва от бюджетния си план, в които са заложени високи разходи въпреки предупрежденията на ЕС, че нарушава европейските разпоредби. Днес Европейската комисия направи първата стъпка от процедурата, като публикува доклад, който се изисква, когато страна има съотношение на дълга към брутния вътрешен продукт (БВП) над 60 процента и не го намаляват с нужното темпо. Дългът на Италия е 131 процента от БВП, а ЕК прогнозира, че съотношението ще остане на практика без изменение през следващите две години. Рим е на мнение, че дългът ще намалее благодарение на приходите от приватизацията и защото италианската икономика ще расте по-бързо благодарение на повечето разходи. До 5 декември заместник-финансовите министри и централни банкери от Икономически и финансов комитет на ЕС ще дадат мнението си по доклада на Комисията и се очаква да го подкрепят. Финансовите министри от еврозоната, демонстрирайки единство по бюджетните правила, подкрепиха Еврокомисията по-рано този месец. След 5 декември: След като Икономическият и финансов комитет подкрепи доклада, еврокомисията може да препоръча официално да бъде открита дисциплинарната процедура, изпращайки на Рим мнението си, че италианският дефицит е прекомерен и да поиска от финансовите министри на ЕС да подкрепят това мнение. 13-14 декември: Европейските лидери се събират за редовната си среща в края на годината в Брюксел, на която ще обсъдят множество икономически въпроси, включително по-тясна интеграция в еврозоната. Неофициално те могат да окажат натиск върху италианския премиер Джузепе Конте за бюджета, но това няма да е част от официалната процедура. 21 януари: Министрите на финансите от еврозоната ще се съберат на първото си редовно заседание за годината и могат да вземат решение официално да обявят дефицита на Италия за прекомерен. Защо в Италия става нещо лошо. И защо то ни засяга Те вероятно ще приемат препоръки на Еврокомисията за това какво трябва да направи Италия, за да отговаря на европейските бюджетни изисквания и да постави срок от 3 до 6 месеца, в който Рим да реагира. Ако Италия не вземе мерки, това може да доведе до санкции, каквито досега не са били въвеждани за страна от еврозоната. 23-26 май: Избори за Европейски парламент. Според европейски представители, ако решението за санкциите не бъде взето преди изборите, то може да бъде отлагано неопределено дълго. Като предпазна мярка Брюксел може да поиска от Италия да задели безлихвен депозит в размер 0,2 процента от БВП. Това решение може да бъде взето до 20 дни от официалното начало на дисциплинарната процедура през януари. След като бъде открита процедурата, ЕК може да постави срок още до март Италия да намали дълга си. Ако не бъде спазен този срок, може да се прибегне до по-строги санкции, включително до реална глоба от до 0,2 процента от БВП, спиране на милиарди евро европейски фондове и по-строг бюджетен мониторинг от Европейската комисия и Европейската централна банка, включително мисии в Италия, подобни на мисиите в страните, които получиха спасителна финансова помощ като Гърция.  Ако продължи да не сътрудничи, Рим ще се блъска с още по-тежки наказания, включително глоба от 0,5 процента от БВП, орязване на многомилиардни заеми от Европейската инвестиционна банка, в която най-големият бенефициент от ЕС за миналата година е била Италия, както и предпазен мониторинг върху плановете на Италия за пускане на нови държавни облигации. Защо в Италия става нещо лошо. И защо то ни засяга", "date": "2018.11.22", "title": "Какво им се пише на италианците?"}
{"url": "http://clubz.bg/76178-shte_vleze_li_brekzit_v_turski_kapan", "text": "Тереза Мей бърза да отиде в Брюксел, за да финализира Брекзит в навечерието на срещата на върха на ЕС, пише \"Гардиън\", в статия, цитирана от БТА. В събота британският премиер Тереза Мей ще направи спешно посещение в Брюксел, за да приключи преговорите по процеса на Брекзит, след заплахата на германския канцлер Ангела Меркел, че лидерска среща на ЕС в неделя може да няма, добавя вестникът.  Германският канцлер дала да се разбере чрез дипломатите си в Брюксел, че не иска да преговаря с Мей на срещата на върха в неделя, тоест дотогава всякакви преговори по въпроса трябва да са приключили, и е поискала за форума да има постигнато окончателно споразумение за Брекзит. \"Гардиън\" отбелязва, че този развой заплашва да наруши плановете на \"Даунинг стрийт\" за споразумение между лидерите, което да бъде постигнато още този месец, и това да позволи в началото на декември то да бъде внесено за гласуване в британския парламент. Мей ще преговаря за Брекзит до последно Двайсет и четири часа за спасяване на срещата на върха на ЕС, докато преговарящите бързат да излязат от безизходицата, пише \"Индипендънт\". Брюксел е предупредил, че преговарящите за условията на Брекзит разполагат със само 24 часа да уредят висящите въпроси, ако в неделя ще има среща на върха. Вестникът цитира изказване от вчера на европейски представител, според когото времето за постигане на окончателен текст на споразумението за Брекзит навреме за срещата на върха изтича, защото появилите се в последния момент възражения във връзка с въпроси като правата за риболов и Гибралтар заплашват да торпилират плана. Що се отнася до ултиматума на Меркел, изданието посочва, че той се интерпретира като опит да се избегнат среднощни заседания на четири очи за преговори между лидерите на срещата на върха в неделя. Изданието допълва, че желанието на Еврокомисията е форумът в неделя да бъде за официалното приемане на споразумението, но поставяните условия изглежда излагат на риск цялата среща. Мадрид заплашва да гласува против сделката за \"Брекзит\" заради Гибралтар \"Ню Йорк таймс\" коментира, че Тереза Мей, която вчера е пристигнала в Брюксел с надеждата да подобри шансовете да спечели парламентарно одобрение за плана си за излизане от ЕС, отново е разбрала, че и другите държави в съюза имат своя вътрешна политика. Изданието цитира дипломати, че има страни в съюза, поставящи собствени искания за окончателното споразумение и тези искания са с вътрешна насоченост към избирателите в тези страни. \n\tФранция например особено категорично поискала гаранции, че ще бъде в състояние да се конкурира икономически с Великобритания, след като Лондон напусне съюза, но остане в митнически съюз с ЕС под някаква форма. Французите настоявали и за риболовни квоти - въпрос, който е от значение за Дания, Холандия, Испания и Швеция. ЕС приветства \"добрия напредък\" по финализирането на договора за Брекзит, пише \"Файненшъл таймс\". Великобритания и ЕС са постигнали добър напредък в разговорите вчера за постигане на окончателно споразумение по условията за Брекзит, което поражда надежди за гладка среща на върха за утвърждаване на споразумението в неделя. Вестникът цитира изявлението на ЕС след вчерашната среща между председателя на Европейската комисия Жан-Клод Юнкер и Тереза Мей: \"На срещата между председателя Юнкер и премиера Тереза Мей беше постигнат много добър напредък. Работата продължава\". Внимателно подбраният език означава, че разговорите са достигнали точка, от която ЕС може да започне консултации с държавите членки по съдържанието на политическата декларация за бъдещите отношения между съюза и Великобритания, но все още не е готов официално да препоръча окончателния текст, отбелязва \"Файненшъл таймс\". Вестникът добавя, че днес има среща на ръководството на ЕК, на която ще бъде направена цялостна оценка на постигнатия напредък. Ще има ли втори референдум за Брекзит? Джереми Хънт е казал на Тереза Мей, че нейното споразумение за Брекзит е \"турски капан\", пише \"Дейли телеграф\", като цитира изтекли в публичното пространство бележки от заседание на британското правителство. Министърът имал предвид, че премиерът поема риск Великобритания да има съдба, подобна на Турция, която води преговори с ЕС вече 31 години. Британският министър на външните работи предупредил Тереза Мей, че нейният проект за Брекзит може да вкара Обединеното кралство в \"турския капан\" и че ще бъде отхвърлен в парламента, ако не бъде променен. Мадрид заплашва да гласува против сделката за \"Брекзит\" заради Гибралтар Ще има ли втори референдум за Брекзит?", "date": "2018.11.22", "title": "Ще влезе ли Брекзит в \"турски капан\"?"}
{"url": "http://clubz.bg/76147-nova_bolest_digitalna_paraliza", "text": "Младите хора ползват средно на ден по два часа смартфон или таблет. Допълнително децата често използват и конзола за игри. Това води до трайни увреждания предимно на мускулатурата в областта на шията и гърба, дори на гръбначния стълб, предупреждава  Липсата на движения застрашава гръбнака, което не е нищо ново. Отдавна сред подрастващите се наблюдават здравословни проблеми – главоболие при заседяване. Сега това се отнася и до всички, които продължително време се заседяват на писалищата си. Чрез новите портални медии се появяват и допълнителни увреждания. Наклонени работни повърхности и целенасочени движения могат да предотвратят подобни заболявания, както и болки. Застрашени са обаче хора без опит и такива с наднормено тегло. Експертът проф. Роналд Доротка пледира за подхадящи писалища за подрастващи и преди всичко за редовни движения. Според него въпросът какъв спорт да се предпочита, е второстепенен. Главно е движението. Все пак той препоръчва катерене в спортна зала и плуване. Ако не се укрепят шийните прешлени и гръбнакът, би могло да се стигне до непоправими увреждания. Първите симптоми са изтръпнали ръце, съответно пръсти. Средното тегло на човешката глава е два килограма. Ако тя продължително време е наведена над смартфона, това е десетократно натоварване на шията, съответно на гръбнака и води до напрежение и болки, предимно главоболие, но също и болки в гърба. Междувременно от симптомите са засегнати всички възрастови групи. Движенията са задължителни. В противен случай могат да настъпят трайни увреждания, като дископатия. Натоварването и свръхнатоварването все по-често води до хронични раздразнения. Резултатът са главоболие, болки в плещите и гърба. Липсата на движения и слънчева светлина също е фактор, тъй като това блокира развитието на здрави кости, а така и естествена съпротива. Така новите “детски болести” в дигиталната ера засягат все повече хора от всички възрастови групи с тенденция към завишаване броя на засегнатите.", "date": "2018.11.22", "title": "Нова болест - дигитална парализа"}
{"url": "http://clubz.bg/76167-mej_shte_pregovarq_za_brekzit_do_posledno", "text": "Британската премиерка Тереза Мей ще пристигне отново в събота в Брюксел, за да уреди въпросите около бъдещите отношения на страната си с ЕС, предаде Ройтерс. Това стана ясно след срещата й днес с председателя на Еврокомисията Жан-Клод Юнкер. На нея не бяха преодолени оставащите разногласия. Юнкер отложи пътуване до Испания заради \"Брекзит\" Двамата разговаряха в продължение на час и половина в Брюксел в опит да гарантират ангажименти, които да й помогнат да се справи с противниците на споразумението за \"Брекзит\"  на Острова. До излизането на Великобритания от ЕС остават само 4 месеца и тя се опитва да уреди бъдещите отношения преди извънредния европейски съвет на 25 ноември, на който се очаква лидерите на ЕС да подкрепят споразумението за \"Брекзит\".  Същевременно дипломати от ЕС твърдят, че германската канцлерка Ангела Меркел не желае да идва в неделя за нови преговори. Това означава, че текстът на споразумението трябва да бъде готов преди това. Испанският премиер Педро Санчес пък изтъкна, че ще гласува против проектоспоразумението, докато не получи гаранции за Гибралтар. Мадрид заплашва да гласува против сделката за \"Брекзит\" заради Гибралтар Мей каза, че преговарящите и от двете страни ще продължат да работят върху текста. Говорител на Еврокомисията заяви, че е постигнат „много добър напредък“ на срещата между нея и Юнкер. Според дипломати в Брюксел безпокойството на страните от ЕС за правата върху риболова и бъдещите търговски връзки е сериозно отразено в политическата декларация за бъдещите отношения между Съюза и Лондон. Те ще бъдат в пакет със законово обвързващото споразумение за „развода“. Това означава, че притесненията на Испания са последният проблем, който трябва да бъде решен. Педро Санчес иска гаранции, че бъдещето на Гибралтар ще бъде уредено чрез преки преговори с Мадрид. Мнозина в Брюксел обаче смятат, че така той трупа точки преди местните избори на 2 декември в ключовата за испанските социалисти автономна област Андалусия, изтъква Ройтерс. Те го предупреждават да не поставя подз заплаха цялото споразумение за Брексит и смятат, че въпросът може да бъде разрешен от лидерите на страните членки. Мей пък се опитма да протегне ръка към привържениците на \"Брекзит\", като се опитва да включи в споразумението техните идеи, за да остане отворена границата между Ирландия и Северна Ирландия. ЕС на няколко пъти отхвърли тези идеи като нереалистични. Европейският и британският парламенти трябва да ратифицират сделката до 29 март. В противен случай Обединеното кралство ще напусне ЕС без споразумение. Мадрид заплашва да гласува против сделката за \"Брекзит\" заради Гибралтар", "date": "2018.11.22", "title": "Мей ще преговаря за Брекзит до последно"}
{"url": "http://clubz.bg/76182-ataka_jertvala_sebe_si_za_da_ima_upravlenie", "text": "Така лидерът на \"Атака\" Волен Сидеров коментира оставката на вицепремиера Валери Симеонов и днешното му завръщане в парламента. Валери Симеонов се връща в парламента, ще посочи наследника си Сидеров изтъкна, че неговата партия губи едно от депутатските си места заради Симеонов. И изказа тезата, че при самостоятелно явяване на избори \"Атака\" щяла да има 10-11 депутати. На забележка от репортерка, че бившият вицепремиер е седнал на неговото място в пленарната зала, Сидеров се пошегува: И каза, че не иска да продължава конфронтацията с Валери Симеонов, това било само критика към работата му като вицепремиер. Сидеров при Борисов: разяснил, че не иска \"патриотите\" да напускат Лидерът на \"Атака\" добави, че не е участвал в гласуването за новата вицепремиерка Марияна Николова \"по лични причини\". Сидеров заяви, че вече не остава време за решение дали Обединените патриоти ще се явяват заедно на евровота. Но отказа да каже кога търпението му ще се изчерпа и \"Атака\" ще даде само свои кандидати. И добави, че  Лидерът на \"Атака\" коментира и актуалната тема след снощното интервю на Бойко Борисов при Слави Трифонов за партийните субсидии: Борисов-Трифонов: Слави не прави партия, ще се обявява печалбата при горивата Сидеров при Борисов: разяснил, че не иска \"патриотите\" да напускат Борисов-Трифонов: Слави не прави партия, ще се обявява печалбата при горивата", "date": "2018.11.22", "title": "\"Атака\" жертвала себе си, за да има управление"}
{"url": "http://clubz.bg/76169-trymp_i_shefyt_na_vyrhovniq_syd_v_ostra_polemika", "text": "Председателят на Върховния съд на САЩ Джон Робъртс влезе в открита полемика с президента Доналд Тръмп, като защити независимостта на федералната съдебна система от неговите обвинения в политически пристрастия, предаде Ройтерс. Полемиката между тях възникна, след като в понеделник федерален съдия в Сан Франциско блокира указа на Тръмп от 9 ноември, който нареждаше на съответните ведомства да отказват предоставяне на убежище на нелегални имигранти. Президентът обоснова решението си със стремежа да бъдат спрени движещите се към САЩ кервани от мигранти, състоящи се главно от жители на страни от Централна Америка. Как се блокира керван на границата със САЩ Белият дом веднага реагира с декларация, в която се казва, че властите в САЩ ще предприемат в рамките на закона всички необходими мерки за защита на южната граница на страната въпреки решението на съда.  А самият Тръмп писа в Туитър: Вчера съдия Робъртс излезе с декларация, в която се казва: Кандидатът на Тръмп Брет Кавано стана върховен съдия Необичайно е за шеф на 9-членния Върховен съд на САЩ да излезе с такъв публичен отговор на президента. Опонентите на Тръмп виждат в неговите непрестанни критики срещу федералните съдилища опасна атака срещу върховенството на закона в САЩ, отбелязва БТА.  Кандидатът на Тръмп Брет Кавано стана върховен съдия", "date": "2018.11.22", "title": "Тръмп и шефът на Върховния съд в остра полемика"}
{"url": "http://clubz.bg/76181-policai_vyv_vsqko_selo_ne_policai_sled_lidera_na_opoziciqta", "text": "Така полицаи отговорили на лидера на БСП Корнелия Нинова, когато тя ги попитала защо наблюдават нейни срещи с граждани. Така Нинова призова премиера Бойко Борисов да изпълни предизборните си обещания за повече служители на министерството в малките населени места. Лидерът на БСП разказа, че вчера е посетила Болярово, Малко и Голямо Шарково. Там имаше протести срещу евтаназирането на животни, след като бяха открити огнища на чума. В Голямо Шарково също била посрещната от полицейски патрул. А хората били изненадани от толкова много полиция. Тя каза, че и в Болярово я е чакала полиция. Преди срещата й с граждани в Ямбол полицията вече била в залата и разпитвала гражданите. Нинова попита и дали всяко нейно движение в страната ще се следи и контролира от органите на МВР. Тя допълни, че нито БСП, нито кметовете на населените места са поискали допълнително полицейско присъствие. Това са единствените поводи според закона, при които може да има такова присъствие на обществени събития. И допълни:", "date": "2018.11.22", "title": "\"Полицаи във всяко село. Не полицаи след лидера на опозицията\""}
{"url": "http://clubz.bg/76171-gazprom_e_reshil_za_marshruta_na_turski_potok_i_toj_minava_prez_bylgariq", "text": "\"Газпром\" е определил окончателно трасето на втората тръба на газопровода \"Турски поток\" и то ще минава през България, Сърбия, Унгария и Словакия, съобщава руският вестник \"Комерсант\", като се позовава на свои източници, цитиран от БТА. Другият вариант за продължаване на маршрута беше през Гърция. И дипломат №1 на Русия намеква за \"Турски поток\" през България  Бизнес изданието допълва, че публикуваните през октомври и ноември материали на газотранспортните оператори на България, Сърбия, Унгария и Словакия в рамките на процедурата по заявяване на бъдещи мощности са показали, че маршрутът на доставките за Европа по втората тръба на \"Турски поток\" ще мине през посочените по-горе страни. Съответната процедура е предвидена от законодателството на ЕС и е необходима за изграждането на нови газопроводи, уточнява \"Комерсант\". Така операторът предлага на играчите на пазара да придобият бъдещите мощности. След завършването на търга той е длъжен да ги изгради в определения срок, а купувачите - да платят чрез тарифата за транзитиране. Булгартрансгаз се кани през декември да организира търг за бъдещи мощности на газопровода на входа към българската система от Турция и на изхода - към Сърбия. Мощността на входа, която се предполага, че ще бъде резервирана от 1 януари 2020 година за 20 години, ще бъде 15,8 милиарда кубични метра, което напълно отговаря на мощността на едната тръба на \"Турски поток\", а на входа - 4 милиарда кубични метра при това от 1 януари 20121 година тя трябва да се увеличи до 11 милиарда кубични метра, посочва руското издание. \"Турски поток\" се побългарява? За използването на тези обеми от Турция през България ще бъде използвана част от вече изградената инфраструктура в реверсивен режим. Край компресорната станция \"Провадия\", в североизточната част на страната, ще бъде построена станция \"Нова Провадия\" и от нея ще бъде прокаран нов газопровод с дължина 474 км и налягане от 7,5 МПа, което ще се поддържа от още една компресорна станция \"Расово\" до границата със Сърбия. Газопроводът ще пресича границата в района на град Заечар. Този маршрут почти напълно повтаря маршрута на българската част на неосъществения \"Южен поток\".  Стойността на разширението на системата ще бъде 1,63 милиарда долара. Операторите от Унгария, Словакия и Австрия в края на октомври вече организираха търгове за резервиране на нови мощности от октомври 2022-а за седем години, допълва \"Комерсант\".  \"Турски поток\" се побългарява?", "date": "2018.11.22", "title": "\"Газпром\" е решил за маршрута на \"Турски поток\". И той минава през България"}
{"url": "http://clubz.bg/76168-shef_na_operaciite_v_siriq_oglavi_gru", "text": "Началникът на Главното разузнавателно управление (ГРУ) на Генщаба на руските въоръжени сили генерал-полковник Игор Коробов почина на 63-годишна възраст \" , съобщи източник от министерството на отбраната, цитиран от ТАСС и Ройтерс.  \n\tЗавършвайки най-реномирани руски военни училища и академии, Коробов работи във военното разузнаване от 1985 г. на различни длъжности в ГРУ, владее няколко чужди езика. Назначен е за началник на ГРУ с указ на руския президент от януари 2016 г., като същевременно е и заместник-началник на Генералния щаб. Награден е с много ордени и медали.  В съобщението на министерството се казва, че покойният генерал е \" Скрипал предал на MI6 информация за корупция с участието на секретар на Путин ГРУ е най-известната руска разузнавателна служба на Запад, обвинявана за поредица от дръзки атаки. Именно нейни служители бяха обвинени от Великобритания за отравянето на бившия руски агент Сергей Скрипал и дъщеря му в английския град Солсбъри през март т.г. Русия отрича тези обвинения.  \n\tКоробов наред с други служители на ГРУ бе в американския санкционен списък заради действия, които \"подкопават сигурността от страна на руското правителство\", припомня БТА. Временно длъжността началник на ГРУ ще изпълнява първият заместник-председател на шпионското ведомство вицеадмирал Игор Костюков, съобщава ТАСС, като се позовава на източник от военното разузнаване. Източникът добавил, че най-вероятно Костюков ще бъде следващият началник на ГРУ.  Игор Костюков е роден на 21 февруари 1961 година. Първото му образование е военноморско. После е завършил Военната дипломатическа академия, след което служи в Главното разузнавателно управление. Той е един от началниците в управлението, които участват пряко в ръководството на военните операции в Сирия. За мъжество и героизъм при изпълнение на служебни задачи е получил званието \"Герой на Русия\". Включен е през 2016 година в черния списък на САЩ на лица, които действат \"за да подриват демокрацията в САЩ\". Освен това е участвал в намесата на Русия в изборите в Щатите през 2016 година.", "date": "2018.11.22", "title": "Шеф на операциите в Сирия оглави ГРУ"}
{"url": "http://clubz.bg/76170-vetoto_za_danyka_za_starite_koli_na_dneven_red", "text": "Парламентът обсъжда днес промените в Кодекса за застраховането и ветото на президента Румен Радев върху данъка на старите коли, отбелязва БНР. Очаква се това да е деветото отхвърлено от депутатите връщане на закон за повторно разглеждане. До момента Радев се е възползвал от това си право 11 пъти, като само в един от случаите ветото мина. То бе наложено на определяната като лобистка поправка в приватизационния закон.  Президентът атакува отделни текстове, сред които предвидените по-високи данъци за старите коли и увеличените ставки за имотите в курортите.  Президентът с 11-о вето - на закона, с който скочи данъкът за старите коли С приетите наскоро изменения и допълнения парламентът увеличи данъка върху старите коли. Освен това данъкът върху леките и товарните автомобили с маса до 3.5 тона ще се определя по нова формула, която включва два компонента – имуществен и екологичен. За товарните автомобили с маса от 3.5 до 12 тона данъкът ще се определя в размер от 10 до 30 лва. за всеки започнати 750 кг товароносимост вместо за всеки започнат тон. Промените влизат в сила от 1 януари 2019 г. Имущественият компонент включва мощността на двигателя и годината на производство, а екологичният определя в каква степен замърсява автомобилът околната среда. Според разчетите на вносителите на промените това ще увеличи данъците на по-старите коли с около 30%. За финансовия министър Владислав Горанов това били две кутии цигари на година Със Закона за корпоративното подоходно облагане пък, парламентът реши при деклариране на повече от едно жилище да се дължи данък в пълен размер за всяко от тях. В момента има 50% отстъпка от данък за основно жилище. Горанов: Данъкът за старите коли се вдига с две кутии цигари Последните промени в Кодекса за застраховането, които предвиждат лимит за обезщетенията за далечни роднини на загинал на пътя, ще обсъди още днес Народното събрание.  Измененията в Кодекса за застраховането предвиждат да няма таван за обезщетенията за преките роднини - съпрузи, деца и родители, но да има такъв за далечния кръг от близки на жертви при катастрофи в размер до 5 хиляди лева. Тези промени се налагат и заради решение на Върховния касационен съд, с което се разшири кръгът на лицата, които могат да търсят обезщетения -  като само за последните 3 месеца търсените обезщетения са нараснали до 100 милиона лева. Те, респективно, трябва да се платят през застраховката \"Гражданска отговорност\", отбелязват вносителите от ГЕРБ. Само чрез прокарването на таван на обезщетенията може да се избегне увеличаване цената на задължителната застраховка \"Гражданска отговорност\", аргументират се още вносителите на промените.  Горанов: Данъкът за старите коли се вдига с две кутии цигари", "date": "2018.11.22", "title": "Ветото за данъка за старите коли - на дневен ред"}
{"url": "http://clubz.bg/76176-polsha_otstypi_pred_es_za_spornata_si_sydebna_reforma", "text": "Полша ще направи компромис със спорната съдебна реформа, заради която ЕК я предаде на съда на ЕС. Това съобщиха полски медии, цитирани от БТА. Депутати от управляващата партия \"Право и справедливост\" са внесли в Сейма законопроект за изменение на закона за Върховния съд. Преди това същата партия направи промени, според които възрастта за пенсиониране на съдиите се намаляваше от 70 на 65 години.  Вследствие на тези промени над 20 върховни съдии, което е около една трета от общия им брой, трябваше да напуснат. В страната имаше и протести, че тези промени са противоконституционни. Според сега предложените изменения съдиите, които са били пенсионирани, могат да продължат работата си в съда, въпреки че пенсионирането си. Преди месец Съда на ЕС разпореди премахване на текстовете в полския закон за пенсионирането на висшите магистрати. Също така бе постановено принудително пенсионираните членове на Върховния съд на Полша да бъдат възстановени на постовете си при условията, действащи преди влизането в сила на новия закон. Съдиите наредиха на властите в Полша да не назначават нови съдии на мястото на пенсионираните. Сред мотивите на вносителите на новите промени е отстраняване на несигурността у аъиите, премахване на влиянието на изпълнителната валст и т.н. Пенсионираните вече съдии ще трябва да върна сумите, изплатени им като бону при излизането им от системата.", "date": "2018.11.22", "title": "Полша отстъпи пред ЕС за спорната си съдебна реформа"}
{"url": "http://clubz.bg/76172-franciq_sys_zakoni_za_falshivite_novini_na_kremyl_po_vreme_na_izbori", "text": "Националното събрание на Франция одобри въпреки критики от страна на опозицията два закона за борба с дезинформацията по време на предизборни кампании, предаде ДПА.  Президентът Еманюел Макрон обеща приемането на тези закони на фона на ширещите се в Западна Европа опасения, че руски медии и подкрепяни от Русия акаунти в социалните мрежи поддържат популистките сили по време на избори. Новият закон дава право на съдиите да задължават преди избори интернет доставчиците да премахват \"неверните или заблуждаващи твърдения и обвинения\", които биха могли да повлияят на изборите, ако бъдат разпространени в интернет. \"Военна стая\" на \"Фейсбук\" противодейства на фалшивите новини По-големите интернет фирми ще трябва да предоставят и пълна информация за всеки рекламодател, разпространяващ съдържание, свързано с въпроси, засягани в обществения дебат преди избори. Законът дава също на медийните регулатори по-широки права да отказват или анулират лицензи на радио или телевизионни канали, които са собственост или са под влияние на чужди правителства. Макрон, който е проевропейски либерал, и преди е критикувал руските медии \"Спутник\" и Ер Те като оръдия за пропаганда - нещо, което те отричат. САЩ ще ограмотяват македонците срещу руската дезинформация Вотът отмени решението на консервативно настроения Сенат, който отхвърли предложенията, заявявайки, че те вероятно ще бъдат неефективни, а в същото време ще застрашат свободата на словото. Но опозицията в лицето на левицата и десницата изрази резерви към закона. По време на миналогодишната президентска надпревара във Франция между Макрон и дясната популистка Марин Льо Пен тогавашният външен министър Жан-Мар САЩ ще ограмотяват македонците срещу руската дезинформация", "date": "2018.11.22", "title": "Франция със закони за \"фалшивите новини\" на Кремъл по време на избори"}
{"url": "http://clubz.bg/76175-cherniqt_petyk_vryshtane_na_pratki_i_golqmo_razhishtenie%C2%A0", "text": "Електронната търговия избра да има безплатно връщане на пратките, но това генерира планини от непродадени стоки, които накрая свършват на боклука, особено при супер промоции като Черния петък, информира Франс прес, цитирана от БТА. Тя критикува импулсивните покупки, особено сред младите хора.  При германците под 30 години, една четвърт от поръчаните пратки се връщат на спедитора, се посочва в проучване на Грийнпийс. Над половината от тези млади потребители знаят, още при закупуването, че ще върнат обратно част от поръчаните стоки. \"Черен петък\" е. Пуснаха \"Порше\" и сглобяеми къщи с намаление При гиганта в онлайн търговията Амазон (Amazon) преопаковането или проверката на състоянието на върнатия продукт често се определят като по-скъпи, отколкото унищожаването на стоката. Около 30 процента от върнатите стоки от разочаровани клиенти на Амазон в Германия свършват в кофата за боклук, сочи предварително проучване по темата, направено през юни на държавната германска телевизия Цет Де и икономическото списание \"ВиртшафтсВохе\". Амазон е назначил екипи, които всеки ден унищожават нови мебели, телефони, матраци и съдомиялни машини, според свидетелствата, снимките и видеата в подкрепа на това твърдение на служители на американската компания в Германия. Черният петък - защо черен? И какви изненади ни готви Американският гигант отговори чрез комюнике, в което се посочва, че \"работи непрекъснато\", за да сведе до минимум броя на непродадените стоки. Това става чрез вериги за продажби \"втора ръка\" и дори дарения за благотворитеност. Близо 32 процента от анкетираните търговци на дребно признават, че предпочитат да оставят безплатно продукта на клиента си, отколкото да поемат разходите за връщане. Други платформи обаче са включили цената за връщането на пратката в стратегията си, като определят пълното удовлетворение на клиента и осигуреното му завръщане на сайтовете им като по-важно, отколкото логистичните разходи. Затова и европейският гигант за онлайн мода Цаландо (Zalando) насърчава клиентите си да поръчват стоките в няколко размера. Тази стратегия е известна като \"домашна пробна\" и се съчетава с куриерска услуга до адреса на клиента в удобно за него време - куриерът идва да вземе обратно твърде големите или твърде малки обувки. Тя вече функционира в някои страни, сред които Германия, Франция и Холандия.  Черният петък - защо черен? И какви изненади ни готви", "date": "2018.11.22", "title": "Черният петък: връщане на пратки и голямо разхищение "}
