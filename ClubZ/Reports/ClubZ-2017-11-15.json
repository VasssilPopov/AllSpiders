{"url": "http://clubz.bg/60734-mugabe_e_po_interesen_ot_evrodoklada", "text": "Ако съдим по посещенията в сайта на Клуб Z, читателите се интересуват повече от преврата в Зимбабве, отколкото от редовния доклад за правосъдието и вътрешните работи в България, който Европейската комисия публикува днес. Може да се каже, че положението в тези области у нас през последните десет месеца е подобно на нивото на река Дунав – sans changement. България има напредък, но не толкова, че ЕС да отмени наблюдението над нея, което продължава повече от десет години. Главната причина за това остава същата – липсата на убедителна и необратима промяна в преследването на корупцията на високо ниво. Евродокладът: България има напредък, но не е достатъчен Ето някои наблюдения по поредния доклад: Няма я оживената дискусия, която тези доклади предизвикваха преди години. Публиката е уморена. Не се знае дали все още се надява на преобразяващата роля на Европа. Която и да е публика би се уморила, ако всяка година ѝ четат един и същи доклад за един и същи нерешен проблем. Злото се банализира. Брюксел иска да приключи с наблюдението, защото то е едно от доказателствата за неефективността на ЕС. Не може обаче да го махне, докато България не даде достатъчни основания за това. Тя упорито не ги дава. Вероятно в София чакат в Брюксел да се уморят. Те обаче са неуморни. През януари Комисията даде 17 конкретни препоръки и каза, че ако българските власти ги изпълнят до края на тази година, на 1 януари 2018 г. ще поемат председателството на ЕС без механизъм за евронаблюдение на шията. Днес България е изпълнила в общи линии четири от препоръките. Ако продължава със същото темпо и при непроменени други условия, мониторингът може да падне най-рано след четири години и три месеца, т.е. някъде по средата на мандата на следващата Комисия. Тогава ще остават цели десет години до следващото българско председателство на ЕС, т.е. с голяма доза сигурност можем да предположим, че при него страната ни вече ще бъде свободна от надзор.  , пише изрично и в последния доклад. Констатациите му показват, че политическият истаблишмънт у нас не е обзет от чувство за спешност. Комисията обаче посочва, че за да изпълни оставащите 13 препоръки България се нуждае от   в реформата. “Редица ключови инициативи още не са предприети и изпълнени. Други са в начален етап на изпълнение и все още предстои ясното определяне на конкретни действия”, пише Комисията по този въпрос. Ако направим анализ на съдържанието на доклада, ще видим, че в него преобладават думи като “стратегия”, “план”, “пътна карта”, “работна група”, по-рядко се среща “резултат”. И Комисията го каза днес недвусмислено: главният български дефицит не е в правилата, а в   им. Твърдият десетгодишен застой по корупцията кара човек да се пита: България не може ли, или не иска? Или и двете? Политическата нестабилност, смяната на правителства, изгубеното за нея време. Комисията отчита това. Но забелязва и друго – че при възстановената стабилност законодателството се приема без достатъчно обсъждане със заинтересованите страни и гражданското общество. Това води до конфликти. Реформата разделя българите. А се очакваше да направи обратното. Това не е гаранция, че ще постигне желаните резултати и че те ще бъдат необратими. Препоръките за отчетност пред широката общественост за съдебните реформи и борбата с корупцията и организираната престъпност са частично изпълнени. По друга част от тях напредък се очаква да бъде постигнат “през идните месеци”. Възможността в края на 2018 г. мониторингът да свърши само за една от наблюдаваните страни, а да продължи за другата, остава, потвърди днес Комисията в подтекст.  , каза днес нейна представителка, която участва в наблюдението. Т.е. Брюксел оценява България и Румъния поотделно взависимост от тяхното индивидуално представяне. Съвсем ясно Комисията посочи, че краят на наблюдението в рамките на мандата ѝ, завършващ в края на 2019 г. е цел, а не предопределен резултат. И че постигането на тази цел зависи изцяло от страната ни.  ", "date": "2017.11.15", "title": "Мугабе е по-интересен от евродоклада"}
{"url": "http://clubz.bg/60718-mozajki_ot_filipopol_v_centralata_na_yunesko", "text": "Може би най-впечатляващите мозайки по нашите земи, останали от римско време, разкриха красотата си в изложба в централата на ЮНЕСКО в Париж. Експозицията е посветена на Епископската базилика в Пловдив, която представлява кандидатурата на България за включване към Списъка на световното културно и природно наследство на организацията.   Церемонията по откриването във вторник вечерта почетоха министърът на културата Боил Банов, кметът на Пловдив Иван Тотев, президентът на фондация „Америка за България“ Нанси Шилър, заместник-министърът на туризма Ирена Георгиева и многобройна публика. Домакин бе посланикът на България във Франция Н. Пр. Ангел Чолаков. Античният храм, проучен, реставриран и консервиран с финансовата подкрепа на Фондация „Америка за България“, е най-голямата раннохристиянска църква в България. Историята на мястото обхваща поне 12 века. Открита при разкопките монета на император Лициний (308-324) дава основание на хипотезата, че базиликата е сред първите, построени в Римската империя след легализирането на християнството през 313 г. Размерите, украсата и централното разположение на църквата в близост до форума на античния град свидетелстват за голямата и влиятелна християнска общност във Филипопол. Базиликата е широка 36 м, дълга над 90 м и е с впечатляваща архитектура – централен и два странични кораба, апсида, нартекс (преддверие) и атриум (открит двор) с колонади. Вътрешността на храма е била украсена с колони с капители с християнски символи, стенописи и пищни мозаечни подове. Мозайките са най-добре запазената част от сградата. Правени са на три етапа, образуват два пласта и имат обща площ от 2000 кв. м. Нанси Шилър, президент на „Америка за България“, сподели, че за фондацията е привилегия да подкрепи връщането към живот на античния храм. Документите за вписването на Епископската базилика на Филипопол заедно с римските мозайки в Списъка на световното културно и природно наследство на ЮНЕСКО ще бъдат внесени до края на януари 2018 г., за да може предложението на България да бъде разгледано на сесията на международната организация през септември следващата година. \n\t", "date": "2017.11.15", "title": "Мозайки от Филипопол в централата на ЮНЕСКО"}
{"url": "http://clubz.bg/60716-ministerstvoto_na_pravosydieto_dadoha_visoka_ocenka_na_usiliqta_ni", "text": "Това пишат от правосъдното министерство в своя позиция по повод публикувания днес доклад по Механизма за сътрудничество и оценка (МСО). Докладът на ЕК за напредъка на България (ПЪЛЕН ТЕКСТ) Оттам заявяват, че като отчита положителното развитие в изпълнението на дадените през януари 17 препоръки, ЕК \"призовава България със същата решимост да продължи пълното им изпълнение\". Също така от ведомството, оглавявано от Цецка Цачева, пишат, че сегашното правителство е успяло да навакса забавянето от предсрочните парламентарни избори и да възобнови работата във всички ключови области. Не е много ясно какво се има предвид, че се оценявала положително \"изградената институционална структура\" и резултатите от дейността на специализираните органи за борба с организираната престъпност  Високо са оценени усилията в борбата с организираната  престъпност, като се отчита намалението на заплахата от организирана престъпност до степен, сходна с тази в други държави членки на Европейския съюз. Комисията оценява резултатите в борбата с организираната престъпност като устойчиви. В становището на министерството се посочва, че ни хвалят за изборите за новия ВСС и за председател на ВАС, които били проведени прозрачно и публично, както и за измененията на Наказателно-процесуалния кодекс и Наказателния кодекс. В позицията се дава нещо като обещание - че \"независимо от дадените положителни оценки, които само могат да ни мотивират да продължим да работим...\". И че най-важно в доклада е, че той  ", "date": "2017.11.15", "title": "Министерството на правосъдието: Дадоха висока оценка на усилията ни"}
{"url": "http://clubz.bg/60724-rafael_roman_za_svobodata_da_si_razlichen_i_cenata_za_tova", "text": "Ще ми се за тази книга да се говори направо. Както и тя те хваща за ръка, приятелски и без да пита, и те отнася във „ветровитите“ години на следвоенна България. Времето, в което е извършен първият най-жесток атентат в Европа, а политическите кризи създават новата нормалност. Превратите се прескачат „като бълхи“, недоверието на хората в политическата класа се изражда в паравоенни формирования за „защита“ на Отчеството. Но не става дума само и единствено за това. Ръката, която те води в този разказ, е на Рафаел, ценител на красотата, който се интересува от всичко друго, но не и от политика... И за фамилия Арие, чиято парфюмерийна компания „Жермандре“ е създател на един от първите еталони на българската парфюмерия. За да намери своя край в скалъпено обвинение от диктата на реваншизма. Именно като подобие на класическа гръцка драма големият конфликт в този разказ се поражда от сблъсъка на красотата, хедонизма, свободата на мисълта и предприемчивостта. И от другата страна - злобата, завистта, конформизма и пълзящата отмъстителност, които прерастват в гонения. И този конфликт се гради около образите на Рафаел Арие и Димитър Калпакчиев. Рафаел, търговски директор на парфюмерийната компания „Жермандре“, който предпочита „театъра на живота“. Описан е като ценител на добрата компания – „с мъжете се забавляваше в клубовете, в каретата по бридж, в изисканите ресторанти, които посещаваше, в пътуванията и дори в успешните сделки, които сключваше с тях.“ А жените Рафаел „ухажваше, обичаше, съблазняваше, после изоставяше, споделяйки преди това щедро с тях неутолимия си апетит за удоволствия“. И уточнението: „Внимаваше да не ги наранява.“ В антагонистичния ъгъл е Димитър Калпакчиев, чиито образ се гради историографски. В делото срещу него от 1932 г. за „извършени признати от него деяния над евреите“ той самият в документ от разпита разказва за себе си. Калпакчиев е един от хилядите омерзени след войната, чиято натрупана омраза и желание за възмездие намира утеха в нароилите се паравоенни организации в България след Първата световна война. Такива са „Хан Кубрат“, а след това и „Родна защита“, забранени и ограничени заедно с комунистическите организации и опозиционните партии след 1934 г. Но и „наметнали“ нови фашистки шинели в „Ратник“ и „легионерите“ на ген. Христо Луков в годините на Втората световна война. Тези процеси са подминавани, а изглежда често и насърчавани от структурите на държавната Обществена безопасност, по-късно и основен участник в делото срещу фамилия Арие. Само за десет години българското общество претърпява изключително преобръщане. И то във време, в което за България, а и за София настъпва бързо модернизиране, архитектурата процъфтява, Париж и Виена навлизат в бита на градския човек. Появяват се първите луксозни кабриолети, кафенетата стават център на интелектуални беседи. И когато през 1932 г. трима души са осъдени в България, едва ли някой по това време е подозирал, че делото ще се превърне в първото за антисемитизъм в Европа. Димитър Калпакчиев е осъден на 7 години строг тъмничен затвор, Тома Стоянов - на година и половина, а, Радан Радев - на шест месеца. Неусетната промяна минава през поредица от ограничиетелни закони. Реваншизмът се превръща в кредо. Защото десет лета след този процес България е разтърсена, а от днешните разбирание и „скандализирана“ от „сапунена афера“. По Закона за защита на нацията и Закона срещу спекулацията Рафаел Арие и Леон Арие са осъдени на смърт. По скалъпени обвинения и пред смутеното смълчаване на цар Борис (по закон с право да помилва). Бащата Исак Арие ще каже пред банкера Атанас Буров (чиито свидетелства също присъстват): А омразата често има комична физиономия... И това се вижда от „очерка“ за създаденото през 1942 г. „Комисарство по еврейските въпроси“ от „ратника“ Александър Белев, „дребен чиновник и голям антисемит“ (по определението на Буров). Комисартвото се настанило в одържавената печатница на Самуел Патак. За времето си била една от най-големите на Балканите. Печатала дори държавни документи на правителството и Българската монархия. А самият Патак е бил познат със своето меценатство и специален благотворителен фонд за постижения в българската култура, граматика и географски постижения. С идването на „кафявия ботуш“ всичко е заличено. „Големият надпис Сампатак на покрива беше свален не без усилия, а на вратата беше сложена бяла, грозновата емайлирана табела с надпис «Комисарство по еврейските вапроси». На табелата имаше правописна грешка. Думата «въпроси» беше изписана неправилно, но никой не обърна внимание и не смени табелата. Предназначението на Комисарството не беше да се занимава с граматика.“ 16 април има особено място в българската история. На този ден през 1925 година е извършен атентатът в храма „Св. Неделя“. Единият от обесените за масовото убийство е Марко Фридман, ръководител на военна секция към комунистическата партия. През 1943 година, отново на 16 април, са обесени за търговия с „два куфра сапун“ двамата Арие. Има ли връзка? Нека всеки сам да си отговори. Но тази история, романът „Рафаел“, няма задача да се превърне в разказ за антисемитизма, напротив. Авторът й Леа Коен описва без патос и магически обобщения, без излишни епитети, внушения и лекомислени алегории, с историческа последователност и дори документална истинност 20-те и 30-те години на България. И това е голямата му сила – свободните валенции на романа позволяват всеки сам да открие своя отговор. Не този, който му налага груповият натиск на конформистите. Отговори, които търси всеки свободен човек. И може би най-важното - за това, че свободата и това да си различен имат цена.", "date": "2017.11.15", "title": "\"Рафаел\" - роман за \"свободата да си различен и цената за това\""}
{"url": "http://clubz.bg/60725-koj_kak_prochete_doklada_ot_bryuksel", "text": "Очаквано докладът на Европейската комисия бе прочетен както дяволът чете Евангелието, но и от двете основни политически формации - ГЕРБ и БСП. Според най-голямата и управляваща партия документът е \"мотивиращ\" и \"обективен\", а според опозицията - \"тежък шамар\".  Председателят на парламентарната група на ГЕРБ Цветан Цветанов изтъкна като позитив, че в настоящия доклад за първи път не се отправят нови препоръки.  , посочи той. Определи текста като \"обективен\" и даващ надежда, че механизмът за сътрудничество ще отпадне още от следващата година. Колегата му депутат - шефът на правната комисия в парламента Данаил Кирилов, допълни, че докладът бил \"мотивиращ\" и изрази съжаление, че не е имало време ЕК да отчете работата по измененията в НПК, ГПК и АПК. , обобщи Цветанов. Но после, по стар маниер, прехвърли отговорността изобщо за наличието на годишните оценки на Брюксел върху левицата: Не така оптимистично гледа на нещата обаче лидерката на левицата Корнелия Нинова.  , посочи Нинова пред бТВ. По думите й въпреки \"целувките\" между премиера Борисов и представители на ЕК като елемент от външната ни политика, Брюксел пак не може да заяви, че сме изпълнили напълно всички критерии. \"Излезе 17-ти поред доклад на ЕК, в който ясно е отбелязано, че няма нито една изпълнена препоръка от тези, които бяха определени януари месец. В резултат на това България ще се озове в доста непривичната ситуация - да председателства един съюз, който се съмнява в прилагането на основен принцип в тази държава - върховенството на правото. На този фон въодушевлението на представителите на ГЕРБ е необяснимо“, влезе в синхрон с Нинова и заместникът й в партията Крум Зарков. И изброи слабите страни: \"хаотичен законодателен процес, създаващ скандали\", \"липса на ефект в борбата с корупцията\", нито една изпълнена препоръка за десет месеца. От ДПС пък използваха доклада, за да атакуват исканията за реформа в прокуратурата на формацията на бившия правосъден министър Христо Иванов - \"Да, България\" и приятелската ДСБ. Зам.-председателят на групата на Движението Йордан Цонев изтъкна, че в доклада нямало препоръки към държавното обвинение, освен дребната все пак да има график за реформа в същото това държавно обвинение. Това заключение, според Цонев, разбивало на \"пух и прах\" идеите за съдебна реформа на десните. Цветист, както винаги обаче бе председателят на партията Мустафа Карадайъ, който даде обща оценка за доклада като \"двойно положително отрицание\":", "date": "2017.11.15", "title": "Кой как прочете доклада от Брюксел"}
{"url": "http://clubz.bg/60726-fejk_rusiq_vini_sasht_za_daesh_s_kadyr_ot_videoigra", "text": "Руското Министерство на отбраната стана обект на подигравки и бе принудено да изтрие снимки от сайта си, предаде Нюз.Ру. То бе уличено, че е представило скрийншот от видеоигра за реални снимки.   Вчера ведомството обяви, че американски военни осигурявали прикритие за колон на бойци от \"Даеш\", напускащи сирийския град Абу Кемал, и пречели на руската авиация да нанася удари по тях. И пусна в сайта си направени от дрон снимки, които обяви за неопровержимо доказателство. Бдителни потребители на социалните мрежи обаче съобщиха, че една от снимките твърде много прилича на кадри от видеоиграта за смартфони AC-130 Gunship Simulator: Special Ops Squadron. Фалшива новина - дума на годината Други 4 \"неопровержими\" доказателства пък се оказаха кадри от видеозаписи, публикувани от иракското Министерство на отбраната през юни 2016 г., когато самолети на Багдад обстреляха обети на \"Даеш\" край град Фалуджа. Руските социални мрежи полудяха. По адрес на Министерството на отбраната в Москва заваляха реплики като \"срам\" и \"позор\". Ведомството свали снимките и редактира публикацията си, като съкрати думите, че публикува \"неоровержими доказателства\". По-късно оттам съобщиха, че се проверява цивилния служител на учреждението, който \"погрешно прикачил фотоматериала\". Пентагонът отхвърли обвиненията, че САЩ прикриват \"Даеш\". Говорителят на американското военно министерство майор Ейдриън Ранкин-Галъуей заяви, че фалшивите снимки имат за цел да дискредитират САЩ и успешната борба, водена от коалицията срещу джихадистите в Сирия. Москва заяви, че отказът на вашингтонското командване да нанася удари по джихадистките колони на 9 ноември е \"обективен факт, регистриран в стенограмите от преговорите\", и публикува други снимки от мястото на събитията, които обяви за реални. Президентската администрация в Русия не смята за голям проблем грешката при публикуването на кадрите, заяви пред журналисти говорителят на Кремъл Дмитрий песков. Той допълни, че виновникът е вече наказан.", "date": "2017.11.15", "title": "Фейк - Русия вини САЩ за \"Даеш\" с кадър от видеоигра"}
{"url": "http://clubz.bg/60722-kolko_dylga_shte_moje_da_e_edna_koncesiq", "text": "Всяка концесия се възлага за определен срок, който не може да бъде по-дълъг от 35 години за концесия за строителство и концесия за услуги, а за концесия за ползване - 25 години. Това гласуваха депутатите, приемайки на второ четене текстове от Закона за концесиите. Има обаче и едно изключение - ако със специален закон не е предвиден друг срок. Шефът на правната комисия Данаил Киролов (ГЕРБ) коментира, че това е един от най-дебaтираните текстове в закона. Той поясни, че управляващите са се отказали от идеята да се търси съгласие на парламента при много дълги концесии, защото са заложили горна граница за техния срок. Кирилов обясни и кое налага изключението, свързано със специален закон. Той поясни, че става дума за най-големите инфраструктурни проекти, ако се вземе решение те да се дадат на концесия. И допълни, че парламентът може да санкционира този срок в конкретен закон. Кирилов припомни, че в исторически план първата концесия у нас е била възложена със закон - тази  магистрала \"Тракия\".. Пламен Христов (Воля) предложи изключението, свързано със специален закон да отпадне, но това не бе прието. БСП и ДПС отсъстваха от залата. Главчев \"наказва\" Нинова заради Борисов - гони я за ден от парламента В кулоарите социалисти коментираха, че според текстовете на закона за очаква възложителят на концесията да предвиди какъв срок ще е необходим за нея. Спорд тях има опасност по този начин всички концесии да се дават за максимален срок. Според закона срокът на концесиите може да се удължава, като общият срок на всички удължавания не може да бъде по-дълъг от една трета от конкретния срок, определен от концесионния договор Според приетите текстове концесиите са три вида - за строителство, за услуги и за позлване на публична държавна или публична общинска собственост.", "date": "2017.11.15", "title": "Колко дълга ще може да е една концесия?"}
{"url": "http://clubz.bg/60728-a_v_teatyra_na_kevin_spejsi_nishto_i_ne_podozirat", "text": "Сали Грийн, която нае Кевин Спейси за художествен ръководител на прочутия лондонски театър „Олд Вик“, признава, че ѝ „призлява” при мисълта, че изобщо е възможно някой да е бил подлаган на сексуален тормоз в поверената ѝ институция, предава „Гардиън”. Типично по английски, с обвиненията в театъра се е заела сериозна адвокатска кантора. Първоначалният скандал преминава в дикенсовски сюжет, в който хладният разум замества първоначалния изблик на гняв и възмущение. Грийн проговаря по темата за първи път след началото на скандала, в който двукратният носител на „Оскар” получи редица обвинения за сексуален тормоз. Лондонският театър „Олд Вик”, където Спейси ръководи художествената програма в продължение на 11 години  , е изправен пред въпроса дали трупата е знаела за предполагаемото поведение на актьора. Част от служителите твърдят, че е било публична тайна. Кевин Спейси създавал \"отровна атмосфера\" на снимките на \"Къща от карти\" Немалък брой обвинения в сексуален тормоз от страна на Спейси към млади актьори заваля, след като Антъни Рап обяви, че Спейси е направил опит да го изнасили, когато самият Рап е бил на 14, а Спейси – на 26 години. В специално изявление Грийн споделя, че обвиненията са шокирали и нея, и всеки, който работи в развлекателната индустрия. Тя твърди, че е била в пълно неведение за каквито и да е простъпки, свързани с Кевин Спейси, било то в „Олд Вик” или извън него. Кевин Спейси изрязан от вече готов филм на Ридли Скот Като филантроп, Сали Грийн оглавява тръста, който спаси театър „Олд вик”, купувайки го за 3, 5 милиона британски лири през 1998-а. Успехът ѝ в наемането на Спейси като художествен ръководител през 2004 г. бе посрещнат с похвали и одобрение. Грийн твърди, че преди да му предложи работа, е срещала Спейси единствено на професионални събития и не е знаела нищо, което да предизвиква тревога относно поведението му. Кевин Спейси с нови обвинения за секстормоз Предвид заетостта си в много дейности, Грийн разчита на екипи от професионалисти, работещи неуморно. От „Олд Вик” твърдят, че не е имало оплаквания от Спейси по време на неговата работа там. Управлението на театъра изрази „смайването си” от обвиненията и отвори анонимна пощенска кутия за сигнали срещу Спейси от трупата. Мнозина в театралния бранш обаче смятат, че „Олд Вик” носи известна отговорност по случая. Професионалното издание „Стейдж” публикува шест въпроса, на които управата би трябвало да отговори: Грийн твърди, че наетите за случая лица правят пълнен преглед и оценка на отношенията между театъра и Спейси, натоварени са да приемат всички нови оплаквания, които биха могли да се появят и отбелязват всички възможни подобрения, които могат да се направят във връзка с безопасността на трупата. Управлението на театъра твърди, че за момента не е в позиция да отговори на зададените въпроси заради безпристрастността и конфиденциалността на извършваното разследване. Официалната позиция е, че всички, които се смятат за засегнати, трябва първо да бъдат изслушани и да се събере възможно най-голямо количество информация по случая. Кевин Спейси изрязан от вече готов филм на Ридли Скот Кевин Спейси с нови обвинения за секстормоз", "date": "2017.11.15", "title": "А в театъра на Кевин Спейси нищо и не подозират"}
{"url": "http://clubz.bg/60723-sled_fint_na_gerb_shte_nauchavame_koj_na_kakvo_e_osyden_ama_drug_pyt", "text": "Всяка постановена присъда \"лишаване от свобода\" от всеки съд става тайна. Поне докато прокурорът разреши оповестяването й. Това е абсурдният плод от поредица промени в законодателството, както и от произнасянето на една комисия в новия ВСС - по Професионална квалификация и информационни технологии. Да оставим настрана повтарящото се съвпадение, че не за пръв път сегашното парламентарно мнозинство се \"подхлъзва\" в абсурдната от правна гледна точка посока  На 7 ноември от ВКС съобщиха, че в изпълнение на промените в НПК, влезли в сила от 5 ноември, върховният съд  , докато прокурор не уведоми, че са предприети действия по изпълнението му. Оттам се позовават на изменения чл. 416 ал. 7 от НПК - че решението на съда се публикува на интернет страницата му  С думи прости - добрата воля на обвинителя става водещ фактор за това да има прозрачност. Вестник \"Сега\" напомня, че специално тази поправка е внесена между двете четения от трима депутати от ГЕРБ - Данаил Кирилов, Йорданка Фикирлийска  и Анна Александрова  Мотивите са, че \"решаването на проблемите с бягството от правосъдието\" изисквало \"комплексен подход\". Не става ясно как така осъденият , ако ще се отклонява от изтърпяване на наказанието, ще чака от сайта на съда да научи за присъдата си - най-малкото след като има по конституция процесуален представител в делото, по-известен като Последният има право да чете всичко по всяко време - камо ли самото решение по същество. Още по-интересно става - че с преходните и заключителни разпоредби на променения НПК се изменя и Законът за съдебната власт,   В променените точки - макар и доста объркано, е скрит отговорът на важния въпрос: Точка 2 гласи, че става дума за  \"решенията,  . Т.е. - може да се приеме, че става дума само за окончателни актове на ВКС. По-интересна е точка 1 обаче - от 2009 г. тя регламентираше задължение за незабавно публикуване в интернет на всички съдебни актове. Сега тримата вносители са вписали (и вече е факт!), че се публикуват незабавно всички актове \"с изключение на тези по наказателни дела, с които подсъдимият съответно наказание\". Хитро, нали - засекретява се всичко - не само върховната инстанция. Явно на базата на това, на свое заседание на 1 ноември Комисия \"Професионална квалификация и информационни технологии\" към пленума на ВСС пъргаво постановява, че от 5 ноември се преустановява публикуването в интернет сайтовете на съдилищата и в централния регистър ЦУБИПСА на съдебни актове по наказателни дела - присъди, с които е наложено ефективно изтърпяване на наказания „лишаване от свобода“. Дума няма да е само за ВКС: И само една скоба: какъв ще е редът и горе-долу колко ще чака обществото, може да се заключи от препоръчания от комисията ред, след който тепърва се публикуват присъдите: Никъде решението на председателстваната от прокурор Калина Чапкънова КПКИТ не предвижда опция - гласуване на ВСС. Макар че според юристи - видимо умишленото \"затъмняване\" на картината, което тече съвсем необяснимо, е въпрос, с който не би било нелогично да се занимае пленумът. Подобна точка няма и в дневния ред за утре. В изпълнение на решеното от комисията временно изпълняващата функциите председател на СГС Десислава Попколева издава своя заповед. С нея решенията престават да се качват в общия масив, поддържан от горната инстанция - САС, както и на сайта на съда. Това, което следва е - поредица от идентични заповеди от другите председатели на съда. Въпреки искането за вето: Радев подписа спорния закон за спецсъда Интересно е да се спомене например ролята на президента Румен Радев, който дава пространни интервюта колко е непоколебим по отношение на съдебната реформа и борбата с корупцията. Но не откликна на нито един от призивите към него и не наложи вето на промените в ЗСВ и НПК.  ", "date": "2017.11.15", "title": "След финт на ГЕРБ: ще научаваме кой на какво е осъден, ама друг път"}
{"url": "http://clubz.bg/60730-za_pyrvi_pyt_ucheni_testvat_redaktirane_na_geni_v_tqloto", "text": "Учени за пръв път тестват редактиране на гени вътре в тялото в опит да се справят с нелечимо заболяване, което постоянно променя ДНК на пациента, съобщи в. \"Гардиън\". В понеделник 44-годишният Брайън Мадукс е получил интравенозно милиарди копия на коригиращ ген и генетичен инструмент, който да изреже неговата ДНК на точното място. Той страда от метаболитна болест, наречена Синдром на Хънтър. Ако новата техника бъде успешна, тя ще даде значителен тласък на нововъденията в областта на генната терапия. Учените вече редактират гените на хора, като променят клетките в лабораторията и след това ги връщат в пациентите. Или като правят редакции в ембриони, преди да се развият. Има и генни терапии, които не включва редактиране на ДНК. Генно модифицирани ... хора  Но тези методи могат да се ползвам само за ограничен вид болести - от Синдрома на Хънтър страдат около 2000 души в целия свят. А сляпото редактиране на ДНК може да увеличи шанса за рак. От друга страна, страдащите от този тип заболявания са малко, защото повечето умират в ранна детска възраст. Дали новият метод работи можем да разберем в следващия месец - а изследванията ще го потвърдят със сигурност до три месеца.", "date": "2017.11.15", "title": "За първи път: учени тестват редактиране на гени в тялото"}
{"url": "http://clubz.bg/60719-livanskiqt_prezident_obvini_riqd_che_dyrji_hariri", "text": "Ливанският президент Мишел Аун заяви, че Саудитска Арабия е задържала премиера Саад ал Харири и нарече това акт на агресия срещу Ливан, предаде Ройтерс. Харири обяви оставката си на 4 ноември във видеоизявление от Сауитска Арабия. Оттогава обаче той все още не се е завърнал в ливан. Аун заяви, че няма да приеме оттеглянето му, докато той не си дойде и не го депозира лично. Саудитска Арабия държи под арест ливанския премиер? Днес Харири повтори, че ще се върне.", "date": "2017.11.15", "title": "Ливанският президент обвини Рияд, че държи Харири"}
{"url": "http://clubz.bg/60721-bylgarite_haresvat_ednakvo_boris_treti_todor_jivkov_i_jelyu_jelev", "text": "Това са тримата български държавници, които получават най-висока оценка, сочат данни от изследването на агенция \"Тренд\"* \"Нагласи на българите към исторически периоди и личности\". Четвъртата позиция е за Стефан Стамболов - 46% положителни оценки.  - от 41 на сто от българите. Горе-долу по една трета нямат нито положително, нито отрицателно отношение към тях. 13 на сто дават негативна оценка на монарха, 18 на сто - на комунистическия вожд.  Кога искате да живеете - днес или при комунизма?  Най-негативно оценен от всички управници след Освобождението е убитият Андрей Луканов. 37 на сто от анкетираните му дават отрицателна оценка. Следва другият сямтан за \"десетоноемврийски превратаджия\" Петър Младенов с 29 на сто отрицателни оценки.  Сред най-слабо познатите са силно противоречива личност като Александър Цанков - 28 на сто не знаят кой е, 34 на сто не могат да преценят. Отговорът \"не мога да преценя\" преобладава при Тодор Александров, Александър Малинов, Драган Цанков, Богдан Филов и Кимон Георгиев. Почти еднакво одобрявани са други две фигури, свързани с началния период след Освобождението и с началния период след 9 септември -  . За първия български цар след 1878 г., който е свръзван както с обявявенето на независимостта от 1908 г., така и с поредица грешни решения по време на Балканските войни, положително мнение имат 30 на сто от анкетираните, отрицателните мнения са на 17 на сто от хората, а 29 на сто са неутрални. Георги Димитров е харесван от 29 на сто (разлика от 1 на сто с Фердинанд), 32% не са нито положителни, нито отрицателни, а 18 на сто са отрицателно настроени към този много спорен исторически персонаж. Първият демократично избран български държавен глава   бяха почетени с откриването на плоча в родното му място, като церемонията събра четирима президенти, е почти толкова харесван, колкото Тодор Живков. Желев е харесван от 40 на сто от анкетираните, една трета нямат нито положително, нито отрицателно мнение, а 14 на сто не го харесват.  \n\t ", "date": "2017.11.15", "title": "Българите харесват еднакво Борис Трети, Тодор Живков и Желю Желев"}
{"url": "http://clubz.bg/60711-prepraven_uj_za_po_byrzo_zakon_zabavi_deloto_sarafovo", "text": "Близо 14 месеца след датата на първото съдебно заседание (26.09.2016 г.) и повече от 5 години след самия атентат в Сарафово, делото днес отново не можа да тръгне. Този път пречката бе особено любопитна - промененият \"за по-бързо\" правосъдие от мнозинството около ГЕРБ Наказателно-процесуален кодекс. В сила от 5 ноември, всяко дело вече трябва да започва с т.нар.  . Сегашният парламент прие промяната \"на юруш\", а според наблюдатели отзад стоят интересите на прокуратурата - съдът да спре да им връща обвинителните актове заради съществени нарушения на процесуалинтите правила  Президентското бързане с НПК – акт на един политически страхливец На въпросното \"стартово\" разпоредително заседание всички страни трябва да изразят становище - има ли процесуални нередности, които съдът да посочи на обвинението, подсъдно ли е делото на съда, има ли основание за прекратяване или спиране на наказателното производство и мн. др. Така според новия НПК, съдия Аделина Иванова - която вече за повече от година \"извървя пътя през пустинята\": редовно да призове и уводеми за правата им, както и да конституира като частни обвинители до един всичките над 45 израелски граждани, близки на пострадалите и загиналите, както и неколцината близки на българина Мустафа Кьосов... се оказа, че за да даде ход на делото, вече има нов ред. Тя уведоми страните за променения междувременно НПК, с който ще трябва да се съобразят, тъй като досега делото се води, че не е с даден ход.  Оказа се, че адвокатката Елза Андреева, която представлява бащата, майката, вдовицата и дъщерята на загиналия български шофьор Мустафа, е болна. Макар че бащата Ахмед Кьосов изрази воля, че няма против да \"го прехвърлят\" към друг адвокат - включително и израелския, който защитава правата на пострадалите семейства,  другите 3 жени по традиция не се явиха в София. При това положение те не могат да изразят становище за разпоредителното заседание и не са им разяснени правата по новия НПК. За да е още по-интересно - срокът всеки да си подготви мнението по въпросното стартово заседание е едноседмичен. Така стана ясно, че въпреки че всички са налице и утре има планирана дата в Спецсъда, това няма как да стане. Делото \"Сарафово\" затъна в пълномощни и липсващи адвокати С неудоволствие съдийката отложи делото за 19 декември, когато ще е само разпоредителното заседание - задължителен атрибут, за да му се даде ход. Същинските разпити на първите български свидетели ще започнат в най-добрия случай през януари 2018 г. Делото \"Сарафово\" затъна в пълномощни и липсващи адвокати", "date": "2017.11.15", "title": "Преправен уж за по-бързо закон... забави делото \"Сарафово\""}
{"url": "http://clubz.bg/60732-joncheva_otgovarq_na_simeonov_vypros_po_vypros", "text": "Говорителката на ПГ на БСП Елена Йончева публикува дълъг коментар в профила си в социалната мрежа Фейсбук, в който отговаря на въпросите на вицепремиера Валери Симеонов, зададени ден по рано. Симеонов бе един от зрителите на филма на Йончева \"Граница\", представен в понеделник. Елена Йончева, искате ли да събираме овъглени сирийчета  Той се изказа критично към документалния филм за оградата на българо-турската граница, нарече го \"скучен\" и отправи 5 въпроса към червената депутатка. Тя пък му отговаря днес. Подробно. И отбелязва, че отговорност за фактите, изнесени във филма, трябва да се търси от премиера Бойко Борисов, който  Ето и отговорите на Йончева - едно към едно: Оградата може да бъде срязана с комбинирани клещи. Възрастен човек може да се справи и с обикновени, арматурни клещи. Дебелината на мрежата е 2-3 милиметра. (може да се види на 4.45 минута от началото на филма) \"Гранична полиция\" е наясно с липсата на ефективност на едноредовото съоръжението, наречено тип “Б”.  В писмо на ГП до областния управител на Хасково от 11.02.2016 г. се казва следното:  В журналистическото разследване “Граница” е посочено, че официалният аргумент за промяна на проекта от двуредова ограда към едноредова е поради засиления мигрантски поток. \n\t(на 6.48 минута.) Няма преградно съоръжение, което да не може да бъде преодоляно. Целта на оградата е да възпира, да забавя. Ограда на българо-турската ни граница се преодолява бързо и лесно, информационната система за наблюдение на най-критичните участъци не функционира в продължение на повече от две години и половина.  Направих сравнение с гръцката ограда, изградена по сухопътната граница с Турция, която според специалистите е изключително ефективна. Цената е 250 евро на линеен метър, без обслужващия път. Сравнението с българското преградно съоръжение, като качество и цена, е смущаващо. (на 8 минута) Ето какво казва пред БНТ, на 11.06.2017 г., Цветан Цветанов, председател на парламентарната група на ГЕРБ и председател на комисия по вътрешна сигурност:  Оградата е дълга 234 километра, 201 са изградени по времето на ГЕРБ. Цената, заедно с прилежащия обслужващ път, е около 1000 лева на линеен метър. Сред шофьорите и гражданите, които са ми помагали в това разследване, няма уволнен служител от \"Гранична полиция\". Относно свидетеля, който се съгласи да даде информация във филма: той е настоящ служител в \"Гранична полиция\", човек с много опит. В случай, че има институция, която да гарантира неговата сигурност, той е готов да свидетелства, да предостави конкретна информация. Както за наличните бежански канали, така и за покровителството на тези канали от високите етажи на властта.  И накрая бих искала да напомня. На 9.06.2017 г. внесохме сигнал в прокуратурата и ДАНС за нередности при изграждането на съоръжението, приложили сме документи.  Надяваме се, че съответните органи ще направят разследване за това как са похарчени за българската национална сигурност 200 милиона лева. Кой и как е търгувал с нашата национална сигурност.    ", "date": "2017.11.15", "title": "Йончева отговаря на Симеонов: въпрос по въпрос"}
{"url": "http://clubz.bg/60735-novootkrita_planeta_moje_bi_poddyrja_jivot", "text": "Само година след Проксима Б астрономи откриха втора планета извън Слънчевата система, която може би е способна да поддържа живот, съобщи Си Ен Ен. Откриха нова най-близка екзопланета, има шанс за живот Става дума за Ross 128 b, част от системата на малката звезда Ross 128 в съзвездието Дева. Планетата е уникална с това, че е с размерите на Земята и може да има подобна температура на повърхността. Това би означавало наличие на течна вода. Все още не е потвърдено дали Ross 128 b е в обитаемата зона на своята звезда. Слънцето й е червено джудже - една от най-слабите и често срещани звезди във Вселената. Ross 128 b е 20 пъти по-близо до нея, отколкото Земята до Слънцето, но в този случай не е проблем и според предварителните преценки на учените, шансът планетата да е обитаема е голям. Това, което наистина обнадеждава, е фактът, че Ross 128 е \"по-тиха\" от повечето червени джуджета. Те традиционно заливат планетите си със смъртоносни ултравиолетови и рентгенови лъчи, които затрудняват формирането и оцеляването на живи организми. Екзопланетата е открита чрез инструмента за издирване на небесни тела HARPS в обсерваторията \"Ла Сила\", Чили. Все пак Ross 128 b е на 11 светлинни години от Земята, което означава, че със сегашните технологии един космически кораб би пътувал стотици хиляди години, преди да я достигне. Проксима Б, открита миналата година, е \"едва\" на 4,3 светлинни години от нас.", "date": "2017.11.15", "title": "Новооткрита планета може би поддържа живот"}
{"url": "http://clubz.bg/60727-slavi_trifonov_tyrsi_novite_politici", "text": "Слави Трифонов явно не се е отказал от политическия си проект. Желание за участие в обявения от него „кастинг за политици“ били заявили над 2000 човека, сред които „българи завършили Йейл, Харвард, Кеймбридж; българи, които имат успешен бизнес навсякъде по света, българи от всички университети в България, българи от целия обществен, политически, професионален и културен живот“. Най-вероятно тези хора са лелеяните морални и млади нови лица. Но какво представлява всъщност утопията на кастинга, която вече трайно се настани в българската политика? През 2013 например, г-н Витков реши да събира кандидатите за евродепутати на партията си на живо пред камери. В журито участваха „психолози, адвокати…“, а мераклиите трябваше да се справят с психологическа игра и дори да се подложат на полиграф, който да установи истинността на видео-визитката им. Накрая разбира се - онлайн гласуване, сиреч (дигитален) глас народен. Подобен опит направи през 2015  г. възникналата от протестите партия ДЕОС, лансирайки „първата изцяло онлайн кампания“ „Стани кмет“. Идеята беше да се наберат желаещи за общински съветници и кметове, които да влязат в листата на партията. Разбира се пак млади, честни, успешни. Не си спомням дали някой беше избран, но авангардната инициатива със сигурност се помни. Слави Трифонов намери 2000 качествени и морални българи Елемент на кастинг има в преференциалния вот, на който аз не съм особен фен. Гласът народен значи не издига кандидати, а само ги размества – например популярният медиен лъв може да измести скучния юрист, специализиран в някакви неразбираеми неща. Публиката прецаква партийните листи, политиците си получават заслуженото, всички се кефим. Но нека се замислим какво е демокрацията -социално действие или медийно зрелище? В първата версия, която изглеждаше самоочевидна до скоро, политиците се раждат в реалния свят – те се борят за нещо, представляват някого. Всички знаем много добре кой в нашето предприятие има енергията да отстоява интересите ни – това не е непременно най-симпатичният, нали? Партиите се занимават именно с това да откриват и издигат онези, които са активни на място (и разбира се споделят тяхната идеология). Тази работа не е съвсем публична, но това пък не значи, че е непременно злонамерена конспирация. Просто социалното действие се случва в реална човешка група и да го извадиш от конкретния му контекст, да го направиш всеобщо достояние предизвиква объркване. Разбира се националното обществено мнение трябва да бъде информирано, ако някой местен деец е погазил закона например; но то трудно може да оцени позитивните качества на един или друг деец без местния опит. Впрочем ако беше възможен национален консенсус около личността на политиците, просто нямаше да има политика. При кастинга всичко това е преобърнато. Идва при Слави Трифонов някой млад и успешен - да го разсмее („Разсмей Слави“), да пее или да играе ръченица. В подобни забави по правило участват именно „нови лица“, иначе цялото състезание ще изглежда нагласено. Появява се значи един съвършено нов човек и се опитва да ни изненада с таланти, които не сме подозирали – и най-неочаквано грозното пате става лебед, ние ахваме и пускаме СМС-и, а щастливецът просълзен отнася наградата. Представете си го сега пренесено към политиката. Говорим не за обичайните интервюта, каквито се водят при всяко назначение – говорим за публично мероприятие, за директна демокрация, с елементи на шоу. Медийният кастинг съкращава цялото израстване на човека в конкретни битки, доверието, което е породил, умението му да увлича и организира. Кандидатът е изваден от контекста си и не се явява сам - трябва да ни убеди за няколко минути, че го „вълнува това, което става“, че му „пука“, ако използвам изразите на г-н Трифонов. Нали знаете откъде идва думата кастинг? Така набират актьори в киното и театъра, а основното качество на тази професия е да изиграеш някакъв персонаж, да омаеш журито и публиката. Дали точно това очакваме от кандидат-политиците? Интернет кастингът изглежда някак по-рационален, защото няма телесно присъствие, мимики, облекло, но в основата си е същото: кандидатът ни се представя като определен персонаж, а на нас е отредена ролята на публика. Може ли изведнъж грозното пате да стане политик за удивление на всички ни? Представете си да кажем, че някой от кандидатите е написал в СV-то си, че е завършил Харвард – разбираме, че това би „изумило“ г-н Трифонов и безусловно е нещо чудесно като елемент на всяка политическа кариера. Но следва ли от бляскавата диплома, че този човек ще знае какви са проблемите в Монтана, че познава хора там, които да му имат доверие и с които да работи? Вероятно има изкушение една начеваща партия да тръгне през най-лесното и евтиното – дигиталните медии. До сега обаче опитът показва, че траен успех в България имат само ГЕРБ, БСП и ДПС – трите партии, които се окопават по места и работят с конкретни хора, свързани с общността си. Обещанието на новите политици да ни отърват от тях по метода на Биг брадър, където седим по пижама в къщи и пускаме постинги, похапвайки пуканки, ми се вижда измамно. Но пък кой знае – нека изчакаме следваща серия.", "date": "2017.11.15", "title": "Слави Трифонов търси новите политици"}
{"url": "http://clubz.bg/60729-vishinski_moje_da_rykoplqska_ot_ada", "text": "Признавам, че не съм отделил достатъчно време за да вникна в детайлите на тази афера. Съгласете се - много станаха на брой тези скандали с разклоняващи се ежедневно скандални новости, свързани с тях. След Харви Уайнстийн, сега Кевин Спейси ... кой е следващият? Някой би казал - какво толкова се впечатляваш, Холивуд е далеч. Не, не е далеч, Холивуд е ключов елемент от нашия свят, от моя свят. Не изключвам напълно конспиративната теория, че някой води война срещу Холивуд - просто, за да си отмъсти за дългогодишната арогантност на \"законодателите на киното\". Събраха се: Спейси и Уайнстийн заедно на рехабилитация Но дали конспирацията е факт или не - не ме интересува особено. Това, което ме интересува е въпросът:   Или все още е в сила цивилизованият граждански принцип Innocent until proven guilty (Невинен до доказване на обратното)? Категоричен привърженик съм на строгите наказания за сексуално насилие. То уронва достойнството на човека и съсипва психиката му по-дълбоко от много други форми на брутално насилие. Зная, че сексуалното насилие в различни форми се практикува често - и навсякъде по света. Особена непримиримост е необходима към педофилското насилие - каквото се предполага, че Спейси е упражнил. Стана очевидно, че Харви Уейнстийн е разполагал с достатъчно власт, за да притежава всяка млада жена, търсеща кариера в обкръжението му. Но не ви ли притеснява нарастващата опашка от озлочестени през последните 30 години калифорнийки (и не само), които претендират, че са били част от неговия списък с днешна дата? Мнозина сред тях отдавна нямат общо с могъщия продуцент, защо не се обадиха по-рано? Причините може да са различни, но една от тях е сигурна: Харви започна \"да кърви\" и акулите от целия океан наоколо започнаха да се навъртат, за да откъснат своето парче - да спечелят някой лев и малко популярност. Кевин Спейси изрязан от вече готов филм на Ридли Скот Законите на тази джунгла са безмилостни. Ако си млада актриса трудно ще избягаш от някой Харви, но ако си Харви или Спейси и са те напипали \"в крачка\" - ще те съблекат до голо и ще те изритат. Въпросът е кой свидетелства за истината? В цивилизования свят това е безпристрастното съдопроизводство - не Холивуд, не Туитър, не жадните за сензации медии. Особено ние, които никога не сме разполагали с тези гаранции за съдебна безпристрастност, с които разполага Америка или западна Европа. Когато преди 15-ина години гледах шоуто на процеса срещу О' Джей Симпсън, видях, че публичната сензация удави общественото изискване за справедливост - независимо от обстоятелствата. Съдът постепенно се превърна в гладиаторска битка между адвокати и лобисти, в която мнението на публиката получи опасно много власт. В случаите с Холивуд заплахата е още по-пряка и тревожна - тя ни връща във времената на \"съда на Линч\". Кевин Спейси изрязан от вече готов филм на Ридли Скот", "date": "2017.11.15", "title": "Вишински може да ръкопляска от ада"}
{"url": "http://clubz.bg/60737-15_dushi_zaginaha_pri_navodneniq_v_gyrciq_snimki", "text": "15 души до момента са загиналите при наводнения в Гърция, съобщи БиБиСи. 10 са ранени, а още хора са в неизвестност. Нено Димов за наводнението в Бургас: Допускат се грешки Тежки дъждове предизвикаха наводнения в южната ни съседка, като най-силно са засегнати три града близо до столицата Атина - Мандра, Неа Перамос и Мегара. В трите града са затворени училищата, обявено е извънредно положение. Дъждовете са прекъснали стария път между Атина и Коринт. Засега няма данни за пострадали българи, но МВнР препоръчва на всички наши граждани, пътуващи или пребиваващи в Гърция, да проявяват повишено внимание, да следят новините и да се осведомяват за актуалната обстановка преди да тръгнат на път, както и да избягват засегнатите райони и да следват указанията на местните власти. Тежките порои ще продължат до 19 ноември, смятат синоптиците.   ", "date": "2017.11.15", "title": "15 души загинаха при наводнения в Гърция (СНИМКИ)"}
{"url": "http://clubz.bg/60720-sednete_na_po_bira_s_bratq_proshek_snimki", "text": "Друго си е да седнеш на по бира със създателите на първата голяма пивоварна в България - Георги и Богдан Прошек.  Благодарение на работата на проф. Георги Чапкънов, Коста и Станислава Чапкънови и архитект Станислав Константинов това вече е възможно в София. По случай 170 години от рождението на големия брат, известен и с чешкото си име Иржи, те изработиха скулптура и паметна плоча. Мястото е същото, на което прези 133 години е построена \"Пивоварница. Братя Прошекови\" - срещу входа на БНТ, сега площад \"Братя Прошек\". Освен че са създали една от първите български фабрики за бира само броени години след Освобождението, двамата братя остават в страната ни и допринасят изключително много за вида на столицата ни днес. Георги Прошек работи върху първия градоустройствен план на града, участва и в инициирането и изграждането на Паметника на Васил Левски, Лъвов мост, Орлов мост. Участва и в изграждането на пристанището във Варна. Проф. Георги Чапкънов се е постарал на масата на Прошекови да има и места за компания - така че двамата братя да не пият сами.  ", "date": "2017.11.15", "title": "Седнете на по бира с братя Прошек (СНИМКИ)"}
{"url": "http://clubz.bg/60487-novata_igra_na_spisanie_%E2%80%9Eklub_z%E2%80%9D_zapochva_dnes", "text": "Новият брой на списание „Клуб Z” вече е на пазара. Можете да го намерите в удобния   на сайта ни на хартия или PDF. По традиция списанието пристига при вас с нашата поредна игра. Голямата награда в нея и през ноември е осигурена от нашия партньор   и е изключително полезна за фигурата във всеки сезон – пет продукта за отслабване и електронна книга с готварски рецепти. Серията продукти Slim Pasta включва   и  и са базирани на изпитано и древно средство за отслабване на растителна основа. Това са първите в Европа нискокалорични паста, нудълс и ориз, направени от брашно от растението конджак, богато на глюкоманан – съставка за контрол на теглото, която помага чувството за ситост до четири часа от тяхната консумация. Глюкомананът е одобрен за контрол на теглото по утвърдена процедура и със съответните доказателства за връзка между прием и ефект от EFSA (Европейската агенция по безопасност на храните). В сто грама от продукта Slim Rice® например, има само 7 калории, докато в същото количество обикновен бял ориз калориите са 350. Печелившите ще бъдат изтеглени на 15 декември 2017 г., а имената им ще бъдат публикувани на страниците ни във Facebook и сайта www.clubz.bg. Успех!", "date": "2017.11.15", "title": "Новата игра на списание „Клуб Z” започва днес"}
{"url": "http://clubz.bg/60484-vijte_koj_specheli_v_igrata_na_sp_%E2%80%9Eklub_z%E2%80%9C_prez_oktomvri", "text": "Изтеглихме победителите в поредната игра на списание „Клуб Z“ през октомври. Голямата награда бе осигурена от нашия партньор   – пет продукта за отслабване и електронна книга с готварски рецепти. Серията продукти Slim Pasta включва  и и са базирани на изпитано и древно средство за отслабване на растителна основа. Това са първите в Европа нискокалорични паста, нудълс и ориз, направени от брашно от растението конджак, богато на глюкоманан – съставка за контрол на теглото, която помага чувството за ситост до четири часа от тяхната консумация. Глюкомананът е одобрен за контрол на теглото по утвърдена процедура и със съответните доказателства за връзка между прием и ефект от EFSA (Европейската агенция по безопасност на храните). В сто грама от продукта Slim Rice® например, има само 7 калории, докато в същото количество обикновен бял ориз калориите са 350. За да получат наградите си, късметлиите, които спечелиха, е достатъчно да изпратят съобщение във Facebook страницата на   или на  в рамките на 30 дни след обявяването им. Оставете ни телефон, за да се свържем с вас, или направо ни напишете адреса си, за да ви изпратим наградата. Допълнителна информация може да бъде получена на телефон 02/4 055 055, или на email: office@clubz.bg. Честито на победителите! А на останалите – късмет със следващата ни корица. Играта започва днес! Новата игра на списание „Клуб Z” започва днес", "date": "2017.11.15", "title": "Вижте кой спечели в играта на сп. „Клуб Z“ през октомври"}
{"url": "http://clubz.bg/60733-bezposhtaden_grigor_dimitrov_e_na_polufinal_v_london_snimki", "text": "Дебютантът на финалите на ATP в Лондон Григор Димитров е на полуфинал! Подкрепян от стотици българи в зала \"О2 Арена\" първата ни ракета не даде никакъв шанс на Давид Гофен (Белгия) - 6:0, 6:2 за едва 73 минути. В петък Гришо играе срещу Пабло Кареньо Буста, а в събота ще спори за място на финала в заключителния за годината тенис турнир. Тепърва ще разберем и другите полуфиналисти, първи място във фазата на елиминациите спечели Роджър Федерер. На равнище ATP двамата с Гофен бяха играли четири пъти, като балансът бе 3:1 в полза на българина. Те спечелиха първите си срещи на британска земя, съответно срещу Доминик Тийм и Рафаел Надал с по 2:1. В ранния мач от група \"Пийт Сампрас\" Григор започна великолепно с лесен сервис гейм. Последва пробив за 2:0 и бързо затвърждаване - 3:0. Докато Гофен се усети какво се случва, Димитров направи още един брейк за 4:0. Личеше, че съперникът му няма как да му се противопостави до края на първия сет, завършил напълно логично 6:0 за половин час. Наказателната акция на Григор продължи във втория сет. Той отново грабна откриващия сервис гейм и направи четвърти (!) пореден брейк за 2:0. Тук Гофен показа характер и се опълчи при подаването на Димитров в третия гейм.  В крайна сметка българинът запази нервите си и успя да се измъкне - 3:0. Белгиецът най-накрая грабна подаването си и намали на 1:3. Той значително подобри играта си и показа, че няма да се предаде лесно. Гофен затрудни сериозно Димитров и в следващия му сервис гейм, като междувременно успя да вземе още един на своя начален удар. При 4:2 обаче Григор показа кой е краля на корта днес и лесно дръпна с 5:2. Хасковлията реши да не чака своя сервис и отново проби Давид - този път за последно в мача им днес. Той пропусна първите два мач-пойнта, но не и третия - 6:2 и 2:0. Големият тенис финал за годината - регламент, участници и пари Страхотен и вдъхновяващ Григор Димитров! Изглеждаше, че няма сила, която да го спре днес. Имаше страхотни уинъри от форхенд и бекхенд, впечатляващи волета, борбени действия в защита... Всичко!  А най-хубавато е, че това не е най-доброто, на което е способен. Не и като успеваемост на първи сервис, която не бе висока днес. Шестият в ранглистата прибави нови 200 точки, предвид и на резултатите на Тийм и Марин Чилич все по-реална е възможността да посрещне 2018-а под №4 в света.", "date": "2017.11.15", "title": "Безпощаден Григор Димитров е на полуфинал в Лондон (СНИМКИ)"}
{"url": "http://clubz.bg/60736-grisho_rabotih_mnogo_za_dni_kato_tozi", "text": "Григор Димитров се присъедини към Роджър Федерер на полуфиналите на заключителния за годината тенис турнир в Лондон. А е дебютант.  Това стана след впечатляваща победа с 6:0, 6:2 над Давид Гофен (Белгия) във втория си мач. В първия Димитров изтръгна 2:1 от Доминик Тийм. Безпощаден Григор Димитров е на полуфинал в Лондон (СНИМКИ) Последва  на чист български. И днес Григор беше аплодиран бурно от стотици нашенци в една от най-престижните за спорт и концерти зали в света. Имаше повече българи, отколкото в понеделник на мача с Тийм.", "date": "2017.11.15", "title": "Гришо: Работих много за дни като този"}
{"url": "http://clubz.bg/60717-es_shte_sybarq_obrazovatelnite_granici_s_plan_do_2025_g", "text": "Поне 5% от брутния вътрешен продукт на страните членки на Европейския съюз трябва да отива за образование. Това предвижда плана за развитие на образованието в общността през идните години, изготвен от Европейската комисия. Целите, заложени в плана, трябва да бъдат изпълнени до 2025 г. Предвижда се увеличаване на финансирането от Европейския съюз за инвестиции в образованието в страните членки. Сега България отделя под 4% от БВП за образование, се твърди в  Предвижда се също взаимно  за средно и висше образование и  . Сред целите е всички европейци, които завършват средно образование, да имат   в допълнение към майчиния си. Ще се насърчава   в образованието. Къде е българското образование в Европа (ГРАФИКИ) Сред целите е и създаване на   от световна класа, които да могат да си сътрудничат безпрепятствено чрез обмен на преподаватели и студенти, които да могат да пътуват при възможно най-опростени административни процедури. Програмите  за студентска мобилност ще се разширяват. Ще се създаде и  , за да се предложи нов, лесен за ползване начин за съхраняване на информацията за академичните резултати на всеки студент.", "date": "2017.11.15", "title": "ЕС ще събаря образователните граници с план до 2025 г. "}
