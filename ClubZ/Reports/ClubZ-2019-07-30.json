{"url": "https://clubz.bg/86066-rusiq_prashta_bojni_korabi_v_zaliva", "text": "Военните флоти на Иран и Русия планират в най-близко време съвместни учения в невралгичния район на Персийския залив, съобщи пред иранската агенция ИРНА командващият военноморските сили на Иран контраадмирал Хосейн Ханзади.  По думите му маневрите ще бъдат в Индийския океан, а иранската страна се надява те да се проведат до края на тази година, предаде радио “Свобода”. Адмиралът уточни, че ученията могат да бъдат в северната част на Индийския океан, в района на Ормузкия проток, който съединява Персийския и Оманския залив. Това е най-натовареният маршрут за износ на петрол в света, където минава една трета от международните доставки. Напрежението между Иран, САЩ и Великобритания там нарасна след серия нападения над петролни танкери и задържането от Иран на танкер, плаващ под британски флаг. По-рано Иран свали американски дрон, а САЩ съобщиха, че са свалили ирански. Обединеното кралство се опитва да сформира международна военноморска коалиция, която да охранява танкерите в района, а САЩ, които пратиха в него две бойни групи кораби със самолетоносачи, от по-рано се опитват да сформират международна военна коалиция срещу Иран. Контраадмирал Ханзади е на тридневно посещение в Русия по покана на свои руски колеги, отбелязва радиото. В неделя той присъства на тържествата по случай Деня на военноморския флот на Русия. В същото време АФП съобщи, че британският ескадрен миноносец \"Дънкан\" вчера е пристигнал в Персийския залив, за да гарантира сигурността на британските кораби в Ормузкия проток заедно с намиращата се вече там фрегата \"Монтроуз\". Министерството пояснява, че корабът \"Дънкан\" ще бъде сменен през текущата година от фрегатата \"Кент\". \"Монтроуз\" обаче ще остане в Близкия изток до 2022 г. в рамките на постоянното присъствие на британските кралски военноморски сили в региона. Напрежението в този стратегически регион не престава да се покачва след американското изтегляне от иранската ядрена сделка през май 2018 г., последвано от връщането на тежките американски санкции срещу Техеран.    През последните седмици напрежението се засили с атаките срещу петролни танкери в Персийския залив, приписвани от Вашингтон на Техеран, който отрича да е замесен.    На 19 юли Иран задържа шведския петролен танкер \"Стена Имперо\", плаващ под британски флаг.    Задържането стана 15 дни след като британските власти задържаха иранския танкер \"Грейс 1\" край Гибралтар по подозрение, че доставя петрол в Сирия в нарушение на международните санкции.     САЩ официално поискаха от Германия, заедно с Франция и Великобритания, да участва в гарантирането на сигурността на търговията в Ормузкия проток, съобщи днес американското посолство в Берлин, цитирано от ДПА.", "date": "2019.07.30", "title": "Русия праща бойни кораби в Залива"}
{"url": "https://clubz.bg/86061-38_ne_iskat_putin_da_upravlqva_oshte_edin_mandat", "text": "Трийсет и осем процента от руснаците не искат президентът Владимир Путин да управлява още един мандат, съобщи днес най-голямата независима социологическа агенция в Русия \"Левада център\", цитирана от ДПА. Това не е рекорд предава Нюз.ру. През октомври 2013 г. против продължаването на управлението на Путин са били 45 на сто. Путин, който е на власт като президент почти две десетилетия, ще достигне конституционния праг за два последователни президентски мандата през 2024 г. Той беше преизбран миналата година с повече от три четвърти от гласовете на избирателите. Резултатите на общонационално допитване, извършено този месец от \"Левада център\", показва растящо недоволство от руския лидер. Процентът на руснаците, които не искат Путин да продължи да управлява след сегашния си мандат, е най-голям за последните пет години, след засилването на национализма в резултат на анексията на Крим от Русия през 2014 г. Властта на Путин е до голяма степен основана на импулса от минали постижения и липсата на алтернативи, каза Гудков. Повече от 1000 души бяха задържани на опозиционен протест в центъра на Москва този уикенд. Демонстрацията бе белязана от най-големия брой арести при протести в Русия за последното десетилетие, според неправителствената организация \"ОВД-Инфо\". Въпреки всичко 54 на сто искат Путин да продължи да управлява и след 2024 година. Този показател е бил най-голям през 2017 година - 67 процента. Рекордно нисък е процентът на незнаещите какво да отговорят. Едва осем процента. Той е стигал 26 на сто при други допитвания. 43 процента от хората се доверяват на Путин, защото не виждат на кого другиго биха се доверили. Преди три години те са били само 29%. За първи път през цялото управление на Путин само 24 на сто отговарят положително на въпроса дали той ще се справи с проблемите на страната.  За сравнение през 2016 година в него са вярвали 39 процента. Относително спокоен е електоралният рейтинг на Путин след като през миналата година спадна рязко заради пенсионната реформа. Сега около 40 на сто го подкрепят, а от онези, които заявяват, че ще гласуват процентът е още по-висок - 54 на сто. Според Гудков в последно време обществото все по-малко вярва, че Путин е способен да изведе страната от икономическата криза, а след пенсионната реформа президентът е престанал да бъде неуязвим за критика, пише Нюз.ру.", "date": "2019.07.30", "title": "38% не искат Путин да управлява още един мандат"}
{"url": "https://clubz.bg/86064-kmetyt_na_stara_zagora_shte_se_probva_za_nov_mandat", "text": "Живко Тодоров бе официално номиниран за кандидат-кмет на община Стара Загора за трети мандат. Единодушно делегатите на общинското събрание на ГЕРБ са подкрепили Тодоров, съобщава \"Дарик\". Засега кандидатурата на Тодоров е една от малкото официално обявени номинации от местните структури на ГЕРБ преди изборите на 27 октомври. Вече стана ясно, че кметът на Пловдив Иван Тотев няма да се кандидатира отново и няма да участва в местните избори. Иван Тотев се отказа от кметския вот в Пловдив. Ще си почива Живко Тодоров (р. 1981) е бивш депутат от ГЕРБ в 40-ото Народно събрание, избран за първи мандат като кмет на Стара Загора през 2011 г. Той беше преизбран на поста си през 2015 г. от първи тур с малко над 79% - втория най-висок резултат на ГЕРБ в областен център след избора на Димитър Николов в Бургас. Живко Тодоров: Не напускам ГЕРБ След вдигналия се шум Тодоров оттегли жалбите си. Имената на кандидатите и подредбата им в листата ще станат ясни след утвърждаване от Изпълнителната комисия на партията. Тодоров представи и шест надпартийни номинации в листата за общински съветници. Това са Мария Жекова, която е представител на старозагорския бизнес, директорът на Държавен куклен театър Дарин Петков, Ваня Михайлова-бивш председател на Зонта клуб и член на Контролния съвет на КРИБ-Стара Загора, университетският преподавател в МФ д-р Славов, културистът Тихомир Трифонов и архитект Мартин Паскалев. Живко Тодоров: Не напускам ГЕРБ", "date": "2019.07.30", "title": "Кметът на Стара Загора ще се пробва за нов мандат"}
{"url": "https://clubz.bg/86073-emil_koshlukov_uvolni_direktora_na_novinite_v_bnt_ulqna_prymova", "text": "Първите кадрови промени в управленския мандат на Емил Кошлуков начело на БНТ вече са в сила. Днес той е сменил шефа на Дирекция \"Информация\" - дългогодишният кадър на медията - Уляна Пръмова. Тя е получила заповедта в деня, в който се е върнала от отпуск, научи Клуб Z. На нейно място е назначена Мариела Драголова, която до момента беше изпълнителен продуцент на актуалното политическо предаване \"Още от деня\", на което до скоро новият генерален директор Кошлуков беше ководещ. По закон генералният директор на обществената телевизия сам избира екипа, с който ще работи. Мандатът на членовете на   на БНТ обаче изтича следващата година и те се избират от Съвета за електронни медии (СЕМ).   Кошлуков - шеф на БНТ  Дирекция \"Информация\" отговаря за най-важното звено на обществената телевизия - новините и актуалните предавания. Уляна Пръмова е и бивш генерален директор на БНТ. Тя се върна в телевизията като шеф на дирекцията още в началото на мандата на Константин Каменаров, принуден да напусне след като получи условна присъда за шофиране в нетрезво състояние. В неговия мандат Кошлуков стана програмен директор на БНТ1 и водещ на предаването \"Още от деня\". Кошлуков сваля \"Стани богат\" и спорта от БНТ3 След напускането на Каменаров стана известно, че БНТ има дългове за над 37 милиона лева с потенциал да досигнат до 60 милиона до края на годината. След оставката му СЕМ избра Кошлуков за временно изпълняват длъжността.   Заедно с Пръмова са сменени и програмният директор на БНТ Надя Костова и директорката на БНТ2 - Геновева Момчева. Надя Костова отговаряше за програмите на четирите канала на обществената медия (БНТ1, БНТ2, БНТ HD и БНТ Свят). По време на излушването си пред СЕМ като кандидат за генерален директор Емил Кошлуков се разграничи от екипа на Константин Каменаров и дълговата криза, в която е изпаднала обществената телевизия.  И обясни, че когато е бил назначен като програмен директор на БНТ1, в телевизията вече е имало програме директор за всички канали в лицето на Надя Костова и че това му е връзвало ръцете да прокарва исканията си. И Кошлуков, и Костова са бивши кадри на фалиралата TV7.    Реакциите след избора на Кошлуков: #Кой всъщност ще командва и БНТ Преди дни Емил Кошлуков предложи на Управителния съвет на БНТ да се създаде дирекция \"Спорт\" с шеф Сашо Йовков, който беше негов конкурент в избора на нов генерален директор на телевизията. В настоящата структура спортните журналисти и специалисти са обособени в продуцентски център \"Спорт\", който е част от дирекция \"Информация\".  А като мярка за ограничаване на дълговете на БНТ Кошлуков спря предаванията \"Стани богат\" и \"Спортисимо\". Кошлуков сваля \"Стани богат\" и спорта от БНТ3 Реакциите след избора на Кошлуков: #Кой всъщност ще командва и БНТ", "date": "2019.07.30", "title": "Емил Кошлуков уволни директора на новините в БНТ - Уляна Пръмова"}
{"url": "https://clubz.bg/86074-shte_se_lee_kryv_demokratite_v_sasht_na_vtori_debat", "text": "Предстои втората порция дебати между кандидат-президентите на Демократическата партия. Те отново ще бъдат проведени в две вечери - на 30 и 31 юли в САЩ.  Oбещават да бъдат много интригуващи. Oсобено ако ги сравним с предишните от 27 и 28 юни.  Кой ще спечели битката за \"средния Джо\" в САЩ Звездата след първата вечер бе държавният глава, който публикува задълбочен анализ на дискусията в Twitter.     Не бива обаче да забравяме, че в 3 часа българско време на сцената ще излязат кандидати, които на предишните дебати победиха (трябва да защитават позициите си), загубиха (ще се борят за реванш) или се представиха умерено (предстоящите дебати за тях са \"бяла страница\", на която все пак трябва да бъде написано нещо).  Байдън предизвика Тръмп да се състезават на лицеви опори Те имат какво да доказват, както пред себе си, така и пред избирателите. Близо три четвърти от тях гравитират около еднопроцентовата бариера и това ще бъде последният шанс да оставят следа в надпреварата за номинацията на Демократическата партия, тъй като условията за класирането на третия дебат в средата на септември са трудно достижими.  Голяма част от кандидатите не успяха да убедят, че заслужават повече от внимание на демократическия електорат. Вина обаче носят телевизиите NBC и MSNBC и водещите Чък Тод и Рейчъл Медоу. На няколко пъти по време на дебатите имаше технически проблеми – осветлението изгасна и микрофоните прекъснаха. Тръмп се възползва веднага да се подиграе в Twitter.     Тод и Медоу не успяха да въдворят ред на сцената и оставиха няколко от по-настървените демократи да се надвикват. Имаше го и натрапчивият фаворитизъм –  Байдън говори пет пъти по-продължително отколкото Андрю Янг. По-късно Янг и Мериън Уилямсън публично обявиха, че в определени моменти умишлено са им били изключвани микрофоните и не са можели да се намесят в по важни въпроси.          Уилямсън единствена сред кандидатите подкрепя открито издаването на репарации на чернокожите американци заради робството. Си Ен Ен (която ще ръководи вторите дебати) обеща, че ще промени формата на дебатите - ще отнема от времето на кандидатите, които се намесват твърде много и неправомерно в дискусиите и няма да задава въпроси към всички участници, на които да отговарят с вдигане на ръка. В първата вечер от дебатите ще видим дългоочаквания фронтален сблъсък между водещите прогресивисти в надпреварата - Бърни Сандърс и Елизабет Уорън. Голяма част от поддръжниците им подкрепят идеята, ако единият от тях спечели номинацията, да посочи другия за потенциален вицепрезидент. Бърни Сандърс е новият кандидат-президент на САЩ Това обаче не означава, че двамата няма да се разкъсат междувременно, нито че споделят еднакви позиции по ключови въпроси. Дори напротив:  Уорън е смятана за социалдемократка, Сандърс се назовава  . Уорън иска да реформира капитализма, Сандърс подчертава, че  . Поддръжниците на Уорън настояват за промени, поддръжниците на Сандърс - за революция. На последните президентски избори сенаторката на Масачузетс отказа да се кандидатира и според мнозина тогава изпусна златна възможност да хване вълната на левия популизъм и да се превърне в символ на прогресивизма (точно както направи Сандърс). Сега тя ще се опита да докаже на критиците, че влакът за Белия дом не е безвъзвратно отминал. Левият популизъм в САЩ: ще имат ли демократите свой Тръмп На първия дебат Уорън бе разпределена в първата вечер, докато сенаторът на Върмонт - във втората. Сенаторката от Масачузетс определено извади късмет - срещу нея нямаше нито един изявен кандидат и тя почти необезпокоявано наложи основната идея на кампанията си - реформа на Уолстрийт. Същевременно Сандърс трябваше да бъде постоянно нащрек, тъй като бе попаднал в   - със съперници като Джо Байдън, Камала Харис и Пит Бутиджъдж. Резултатът може да се види от изследване на   преди и след дебатите: Безспорно Харис бе победителката на първите дебати - на 26 юни тя се ползваше с подкрепата на 7 процента от населението, на 5 юли - 15,2 на сто (тогава дори за кратко изпревари Сандърс и Уорън). Камала Харис - първата президентка на САЩ? До 30 юли подкрепата на Харис стремително намаля - 10,7 процента в самия край на месеца. Това до голяма степен се дължи на предложената от нея здравна реформа - много от демократите я възприемат за незадоволителна. За своя радост сенаторката на Калифорния ще заобиколи водещите прогресивни кандидати Сандърс и Уорън, които без съмнение щяха да я атакуват по това направление. Затова пък Харис е разпределена в същата вечер с Джо Байдън и ще разполага с безценна възможност да го изобличи и да заеме лидерската позиция сред умерените демократи.  Доскорошният безапелационен водач в класирането Байдън понесе най-жестоката критика по време на първия дебат. Той така и не успя да се оттърси убедително.  Харис осъди добронамерените му коментари към сенатори, които са подкрепяли сегрегацията и припомни, че е била една от първите ученички в родната ѝ Калифорния, която се е възползвала от реформата  *, за която Байдън е гласувал против.  Вицепрезидентът от администрацията на Обама бе пратен в нокдаун. Подкрепата му се свлече от 32 процента на 27 юни до 26 процента на 5 юли. После постепенно започна да се надига. Възходът на Джо Байдън - ще успее ли да пребори Тръмп Проблемите на малцинствените групи най-вероятно отново ще намерят място в дебатите - особено след коментарите на Тръмп срещу четирите прогресивни конгресменки, твърденията му за Балтимор и лошите условия на мигрантските лагери на границата с Мексико. Харис ще бъде в готовност отново да го постави на мястото му. Байдън трябва да бъде готов, ако не иска да бъде изхвърлен от надпреварата, както му се случва през 1988 г. и 2008 г.  Джо Байдън - бъдещ президент или книжен тигър Много е вероятно при повторно шикалкавене да бъде окончателно нокаутиран. Бето Орурк също ще трябва да печели обратно подкрепа. Той доби широка популярност сред демократите при изборите за Конгрес през ноември 2018 г., тъй като бе много близо до това да измести една от звездите на Републиканската партия - сенатора на Тексас Тед Круз. Тръмп изхвърли Круз и Кейсик от битката На 26 юни той бе крайно притеснен, като от това се възползваха Хулиан Кастро (министър на благоустройството от администрацията на Обама) и сенаторът на Ню Джърси Кори Букър. Те го критикуваха заради нежеланието му ясно да подкрепи либерализирането на границата с Мексико (спорен въпрос за тексасците, тъй като щатът им граничи с южната държава). Любопитно ще бъде представянето на Пит Бутиджъдж, който заема пето място в класирането (след Байдън, Сандърс, Уорън и Харис). Той ще участва в първата вечер, следователно ще се изправи срещу водещите прогресивисти и ще може да се представи като алтернатива за демократите, които възприемат Сандърс и Уорън за твърде крайни. Кандидат-президентът на САЩ Байдън: Тръмп е главният разединител Бутиджидж получи голям импулс в началото на тази година след запомнящото му се гостуване на популярното американско предаване Real time with Bill Maher. Той се представи много добре на предишния дебат, но най-вероятно ще трябва да подходи по-настървено сега, ако не иска да остане в сянката на други умерени кандидати като Байдън и Харис.  Ейми Клобучар също ще може да се представи като рационална алтернатива на двамата. Интересно е да се отбележи, че сенаторката на Минесота не е пестила критики срещу Орурк и Бутиджъдж. Според нея на тях незаслужено е отделяно много внимание от американските медии и най-вероятно ще се опита да им го отнеме. \"Брекзит\" вдъхнови сепаратистите в Тексас и Калифорния Андрю Янг говори около 3 минути на 26 юни - това е крайно недостатъчно. Той обеща в Twitter, че възнамерява да подходи по-находчиво този път. Предложенията му определено го отличават от останалите кандидати - предлага универсален базисен доход (1 000 долара месечно) за всички американски граждани, които са над 18-годишна възраст. Много икономисти предупреждават, че този план е неефиктивен и би бил катастрофален за САЩ, но със сигурност при добра презентация много американци биха подкрепили идеята да получават гарантирани пари всеки месец.  Финландия: Какво показа опитът с гарантирания доход за безработни За близо половината от кандидатите това може да е последният шанс да привлекат достатъчно подкрепа - поне за да изпълнят условията за класиране на третия дебат. Сред тях е може би най-ревностният критик на Сандърс и бивш губернатор на Колорадо - Джон Хикенлупър. В едно интервю той поздрави Републиканската партия за това, че чрез избирането на Тръмп е  в лицето на кандидати на Демократическата партия. Хикнелупър подчерта, че не сравнява Сандърс с бившия диктатор на СССР, но в изказванията си определя противниците на капитализма като социалисти, а оттам с лекота ги свързва със сталинизма. Хикенлупър попада за втори път на една и съща сцена със Сандърс и ако предишния път не го атакува фронтално, то това може да му е единственият шанс да остави някакво впечатление след себе си. Едва ли ще блесне, но поне може да се посмеем. Русия постепенно реабилитира Сталин Опрени до стената са също Тим Раян, Мериън Уилямсън, Тулси Габард и други. Всеки един от тях трябва да рискува, иначе неусетно ще изпадне от надпреварата. Затова вторият дебат на демократите обещава да бъде доста интригуващ. Байдън предизвика Тръмп да се състезават на лицеви опори Бърни Сандърс е новият кандидат-президент на САЩ Левият популизъм в САЩ: ще имат ли демократите свой Тръмп Камала Харис - първата президентка на САЩ? Възходът на Джо Байдън - ще успее ли да пребори Тръмп Джо Байдън - бъдещ президент или книжен тигър Тръмп изхвърли Круз и Кейсик от битката Кандидат-президентът на САЩ Байдън: Тръмп е главният разединител \"Брекзит\" вдъхнови сепаратистите в Тексас и Калифорния Финландия: Какво показа опитът с гарантирания доход за безработни Русия постепенно реабилитира Сталин", "date": "2019.07.30", "title": "Ще се лее кръв - демократите в САЩ на втори дебат"}
{"url": "https://clubz.bg/86048-16_obezglaveni_i_41_ubiti_pri_kyrvav_boj_v_brazilski_zatvor", "text": "Най-малко 16 затворници бяха обезглавени, а други 41 убити при бой между два враждуващи лагера в бразилски затвор, съобщи Би Би Си. Едната група затворници изненадващо нападнала друга група в затвора Алтамира в провинция Пара. Голяма част от затвора е подпалена по време на побоя. Двама надзиратели са били взети като заложници, но са били освободени. Кървавата разпра е продължила около 5 часа в понеделник. Специални части са влезли в затвора, за да спрат насилието. Разпространени видеокадри от затвора показват как над сградата се издига черен дим. Именно той е бил причина за задушаването на част от затворниците. Затворът Алтамира е проектиран за 200 затворници. В него обаче са натъпкани 309 души. Властите твърдят, че помещенията не били претъпкани. В Бразилия престъпността е огромен бич. В затворите се намират над 700 000 осъдени и всички места за излежаване на наказанията са надхвърлили капацитета си. Много често избухват бунтове или кървави свади между затворниците. През май тази година в един и същи ден избухнаха безредици в 4 затвора и бяха убити общо 40 души. ", "date": "2019.07.30", "title": "16 обезглавени и 41 убити при кървав бой в бразилски затвор"}
{"url": "https://clubz.bg/86065-zashto_prokurorite_obichat_geshev_pod_stroj", "text": "И като заваля подкрепа от низовите партийни... пардон - прокурорски и следователски организации за кандидатурата на Единствения кандидат. Вижте как изглежда страницата на единствения Висш съдебен съвет от подкрепи за Подкрепения: А ето как изглеждаше площадът вчера от нас, които явно нещо бъркаме и не сме дооценили човека: Както знаем, този Единствен Подкрепен бе пряко посочен с пръстче от предишния Единствен. И предложен - по реда на закона от единственото нещо в тази страна, което гласува монолитно - почти винаги единодушно с 11:0. Това нещо се нарича Прокурорска колегия на Висшия съдебен съвет, въплъщава колективното начало в носенето на огромни отговорности и на плещите му лежи почти всичко, което става в държавното обвинение и в следствието. Но то е така инженернато, че да гласува монолитно. Мисля си, че новият Единствен - който, между другото, никак не е лош прокурор, ще вземе да си повярва, че това наистина е за него. Не - за системата е, просто тя така работи. Как да не се умилиш? Отстрани погледнато, всичко друго в тази държава и в тази епоха сякаш е повод за скептицизъм: рути се и пада, конфронтирано, разделено, нацепено на люспи и фракцийки, кълне се и се псува денонощно. И никой не вярва на никого в нито една насока - дори за нещо сравнително семпло установимо като чумата по свинете (извинявам се на прокуратурата за аналогиятя) И на фона на тоя полуразпад има един остров, една цитадела на държавността, единствена синергична и хармонична система, в която всички са задружни и единни, а най-висшият орган гласува, както казахме, с 11:0  И без да ви е попадала Глава шеста от  Законта за съдебната власт, сигурно сте чували, че... Всичко това са цитати от там. Напоследък не липсват примери как един прокурор   може   за всеки стопански субект. Да му образува \"нещо\", нещото да трае години, а през тези години той да е обект на кафяви канонади от онези \"медии\", несвързани по никакъв начин с Дълбоката държава, или ако предпочитате - със задкулисието. И кафявите канонади ще са само част от проблема: от едно прокурорско постановление най-често може да търпиш запори на средства, да ти дойде Карлсон, който живее на Терасата, и да ти запечата всички материални активи, плюс още куп рестриктивни и ограничителни мерки. И много важно, че ще осъдиш някой ден държавата по ЗОДОВ! Те прокурорите вина не носят, защото имат функционален имунитет. Дори опитаха с едно постановление за образуване да могат да отстранят всеки съдия. Не им се получи, но вярвам, че това е само до другия път... Любов, любов, но и в нея трябва да има някаква логика. От един подпис или едно мърдане на пръста на Единствения зависи - ако сте сред хилядите следователи и прокуроори - към коя група ще се причислите. Да ги кръстим условно \"опраскващи\" и \"опраскани\": Вие изберете как ще продължи кариерата ви. Бонус е, че въпросното ваше постановление или отказ да се образува наказателно преследване не подлежи на никакъв съдебен конторл, освен от Госп... Пардон - от горния прокурор, и в крайна сметка - от Единствения. Любопитен щрих е, че преди да стане така нахъсан, самият Иван Гешев изкара един период за размишления в прокуратурата на Перник. А командироването е само пример. Има още десетки \"пинизи\" за лоша резултатност, лоши атестации, или напротив - за бурен растеж... Само вижте днес интервюто в напълно независимия \"24 часа\" на напълно независимия нов шеф на Спецпрокуратурата, който в две подзаглавия е успял да похвали Иван Гешев два пъти. Нали не мислите сериозно, че Пеевски вече звъни всеки ден на неговите \"медии\" да нарежда какво да пишат за даден човек или събитие? Глупости - те сами се сещат! Така е и в прокуратурата. Не им вярвайте - лъжат ви бликовете и пицовете, ка-дветата, ка-тритата и импониращите на тяхното ниво правосъдни министри, правят ви на маймуни. Няма никакъв проблем с отговорността и предсрочното прекратяване на мандата на \"тримата големи\" от страна на политиците. Защото за двама е ясно, че всеки прокурор може да си прави с тях таш... айде да не кажа думата от уважение към тях. Един има, под който никой не смее да шукне и над когото е \"само Господ\". И ако не вярвате - спомнете си, че заместникът на Лозан Панов написа такова писмо срещу него, че го удари повече от всички скудоумни бликове и пицове с всичките им репортерки... В прокуратурата такова нещо да сте чули?  ", "date": "2019.07.30", "title": "Защо прокурорите обичат Гешев под строй"}
{"url": "https://clubz.bg/86045-taka_shte_si_umrem_na_nqkoj_asfalt_vikajki_os_tav_ka", "text": "Днес ходих на протеста* срещу онова чудо на чудесата, дето ше ни е прокурор, ако, дай Боже, нали, издържи на напрегнатата надпревара. На протеста срещнах двама приятели, които от няколко години не живеят в България.  сещате се - , радост голяма. И после ми викат : Викам: Ето, прище ти се да се върнеш в бащиното огнище, стегне те сърцето за кьопоолу, софийска баница и кон с каруца, и, оп - вземеш си самолета, па се върнеш. Отидеш в центъра и там вече малко поостарелите ти приятели все така седят посред лято, спират трамваите, викат   пудели и голдън ретривъри лежат по асфалта, носят се неостаряващи шлагери , някой нещо говори на микрофона, някъде из тарапаната и си викаш: После се чува   и то ти стане мило, някак си носталгията се разлива в тялото ти, в душата ти, викаш си: Е, квото и да става по тоя свят, и на Марс да почнем да ходим (не ние, де, ние само до Рударци), и колите да почнат да кацат по дърветата, и роботи да почнат да се женят и да се развеждат, и рибите да летят и да управляват безмоторни самолети, ние тук ще посветим два-три века, за да протестираме срещу мафиотите и дебилите. И така ще си умрем на някой асфалт, на някой площад, ама някак си романтично ще умрем, както сме и протестирали - не така, урбулешката, като някакви простаци, да легнем и да умрем... Не - ще полегнем, па ще вдигнем очи, ще видим тоя свят, ще изкрякаме   и след това учтиво ще умрем, има-няма 50 години след първия подобен протест, на който сме били в 11 клас. А след това децата ни ще водят техните деца на артистична инсталация, наречена ПО ПЪТЯ НА ПРОТЕСТА, и ще им обясняват - е тука, на тоя площад, баба ти е викала ОС-ТАВ-КА ПЕДЕСЕ И ШЕСТ ГОДИНИ, а тук дядо ти е свирил с една свирка двайсет и пет години, а следващите двайсет и пет свирил с друга свирка, щото първата се счупила. Толкова постоянен и настоятелен бил в исканията си!! А отзад на артистичната инсталация, по един ненатрапчив, но решителен начин, ще звучи \"ВДИГНИ ОЧИИИ, ВИЖ ТОЗИ СВЯЯЯЯТ, ЖИВОТЪТ ДНЕЕЕС ВЪРВИ НАПРЕЕЕД, А НЕ НАЗАААД...\" И децата на децата ни ще цъкат с език, и ще се чудят за кво са ги замъкнали да гледат тая тъпотия, и ще се качат на летящите си чинии и ще идат на море на Марс, и, като цяло, фактът, че сме пукнали учтиво на асфалта с все кучетата, свирките и добрите ни намерения, ще е всичко, което сме направили за тая клета държава. Дето се вика - ще е тежко, но добре обмислено решение да не сме направили нищо повече. Мерси и аман. .    ", "date": "2019.07.30", "title": "Така ще си умрем на някой асфалт, викайки \"ОС-ТАВ-КА!\""}
{"url": "https://clubz.bg/86049-franciq_iska_rusiq_da_pusne_navalni_i_demonstrantite", "text": "Франция призова снощи за бързото освобождаване на около 1000 демонстранти, арестувани през уикенда в Москва, предаде Франс прес, цитирана от БТА. На съботната демонстрация, на която опозицията протестира срещу отхвърлянето на кандидатурите на независими кандидати за местните избори на 8 септември в Москва, бяха арестувани 1400 души според неправителствена организация. Полицията съобщава за 1074 ареста, извършени за различни правонарушения. Междувременно, Службата на върховния комисар на ООН за правата на човека изрази днес тревога заради действията на руската полиция при протест в Москва през уикенда и заяви, че органите на реда изглежда са използвали прекомерна сила срещу демонстрантите, предадоха Ройтерс и ТАСС. Московски съд добави още 10 дни към ареста на опозиционния политик Иля Яшин за организиране на демонстрацията на 27 юли, заяви негов адвокат. По-рано днес Яшин беше признат за виновен в нарушаване на установения ред за организиране и провеждане на демонстрация и му беше постановено наказание административен арест за 10 дни.", "date": "2019.07.30", "title": "Франция иска Русия да пусне Навални и  демонстрантите"}
{"url": "https://clubz.bg/86052-pakistan_samolet_padna_vyrhu_kyshti_i_ubi_pone_18_dushi", "text": "Най-малко 18 души загинаха тази сутрин при катастрофа на малък самолет на авиационния корпус на пакистанската армия в жилищен район в град Равалпинди, съобщиха местни медии, цитирани от БТА. Сред загиналите са двама пилоти и трима членове на екипажа, както и 13 цивилни. Дванайсет души са ранени. След катастрофата в района на търговския комплекс \"Раби център\" избухнал голям пожар, обхванал няколко къщи, заявиха спасителните служби.  Катастрофата е станала през нощта в беден квартал на Равалпинди, града, в който се намира седалището на мощната пакистанска армия, предаде агенцията. Силите за сигурност веднага блокираха района и към него се устремиха десетки линейки. В съобщение армията уточни, че става дума за учебен самолет, изпълняващ “рутинна учебна мисия”. Съобщението потвърди, че на борда е имало петима души, от които двама пилоти. Според репортер на АФП пушещите останки на машината се виждали върху срутения покрив на една къща. Около нея се виждала тълпа местни жители, някои от които облени в сълзи и крещящи заради загиналите си близки. Самолетът изпълнявал рутинен тренировъчен полет и засега причината за катастрофата е неизвестна.  ", "date": "2019.07.30", "title": "Пакистан: Самолет падна върху къщи и уби поне 18 души"}
{"url": "https://clubz.bg/86050-vss_za_skandala_ne_se_chistiii_nalice_e_grubo_narushenie_na_zakona", "text": "Това е част от декларация, която Съдийската колегия на ВСС прие днес в подкрепа на съдия Мирослава Тодорова. Макар че това стана - както казва народът - \"с триста зора\"... Както Клуб Z писа, Тодорова е изявена \"любимка\" на здравите сили в системата - с активна гражданска позиция, активист на Съюза на съдиите, наказвана от ВСС и предлагана за наказание лично от Сотир Цацаров. Само преди дни сред хиляди магистрати само нейната имуществена декларация към ИВСС излезе с незаличени ЕГН освен на нея, на съпруга й и на непълнолетния й син. Още по-любопитен бе файлът, който е озаглавен  Съдия Мирослава Тодорова: Има възможност да се упражнява тормоз без граници После от ИВСС изпратиха становище, че се касае за техническо недоглеждане. Оттогава - въпреки настояванията на Лозан Панов - шефката на Инспектората Теодора Точкова не се е явила да даде обяснения пред съвета. Днес тя също прати писмо - че е в отпуск и че вече е казала каквото има с писменото си становище. Затова пък по настояване на Панов Съдийската колегия прие да изслуша самата Тодорова  Тя допълни, че собствената й проверка установила, че декларацията се отваря и с нея може да се борави от цели 7 компютъра от различни органи на съдебната власт. Няма тежки криптирания. Следователно да се изтрият личните данни не би било никакъв кой знае какъв проблем... \"Самият факт, че съм наказателен съдия и това не предизвиква никаква форма на загриженост у никого, дава едно сериозно послание. Аз - така да се каже - по служба причинявам едно институционализирано страдание на различни лица\", припомни тя. Лозан Панов към Инспектората: Добре ме оневинихте, но кажете с какви мотиви Тодорова намекна и следното по адрес на Инспектората: Тя апелира съветът да се отнесе сериозно към въпроса и използва думите \"административна анархия\" - щом е възможно децата на съдиите да излизат в публичното простраство, пуснати от орган на съдебната власт. От състава на колегията Атанаска Дишева я попита чувства ли се уязвена или уплашена и защо. “Съдийската колегия на ВСС намира за недопустимо публикуването на лични данни на съдия Мирослава Тодорова на интернет сайта на ИВСС. Независмо от допуснатия от ИВСС пропуск, налице е нарушаване на ЗЗЛД и Регламента. Допуснато е посегателство срещу личната неприконовеност на Мирослава Тодорова и нейното семейство, както и срещу независимостта й като съдия. Съдийската колегия приема с тревожност разпространяването на лични данни на магистрат и заявява своята непримиримост към подобни действия, акто настоява за предприемане на съответните административни мерки за препятстване на подобни грешки в бъдеще. ИВСС като орган, съблюдаващ интегритета на съдии, прокурори и следователи, и натоварен с функции по установяване на действия, накърняващи престижа на съдебната власт или нарушаващи независимостта на магистратите, следва с повишено внимание да пази и отстоява техните права и достойнство”, гласи пълният текст на декларацията на Съдийската колегия. Лозан Панов към Инспектората: Добре ме оневинихте, но кажете с какви мотиви", "date": "2019.07.30", "title": "ВСС за скандала NE SE CHISTIII: Налице е грубо нарушение на закона!"}
{"url": "https://clubz.bg/86053-prodajbite_na_huavej_skochili_s_23_napuk_na_amerikanskite_sankcii", "text": "Китайският технологичен гигант \"Хуавей\" (Huawei) обяви, че продажбите му в света са нараснали с двуцифрено число през първото полугодие, въпреки че бе поставен в черния списък на САЩ с компании, застрашаващи сигурността, предаде Асошиейтед прес, цитирана от БТА.  Компанията обаче предупреди, че ще се сблъска с по-тежки условия през второто полугодие. \"Хуавей\" оповести днес, че продажбите през първите шест месеца на годината са нараснали с 23,2 процента спрямо предходната година до 401,3 милиарда юана (58,3 милиарда долара). За цялата минала година темпът на растеж на показателя бе 19,5 на сто. Компанията, която не е листвана на борсата и започна да обявява тримесечните си резултати едва през тази година, посочи, че е доставила 118 милиона смартфона, или с 24 процента повече спрямо същия период миналата година, отбелязва Ройтерс. Председателят на управителния съвет на компанията Лян Хуа каза, че продажбите са били повлияни до известна степен от решението на администрацията на президента на САЩ Доналд Тръмп да наложи ограничения през май върху продажбите на американски технологии за \"Хуавей\", но не разкри подробности. Лян заяви, че \"Хуавей\" е избегнал прекъсвания в производствения процес и продажбите, но добави, че компанията ще срещне трудности през второто полугодие на годината.  Вашингтон постави \"Хуавей\" в черен търговски списък през май с мотива, че представлява риск за националната сигурност, тъй като оборудването му може да бъде ползвано от Пекин за шпионски цели. Компанията неколкократно отхвърли подобни твърдения. Впоследствие беше дадена тримесечна отсрочка за прилагането на американските санкции срещу \"Хуавей\" - до 19 август и Тръмп даде индикации, че Вашингтон ще ги смекчи, въпреки че все още няма подробности. През миналия месец основателят и главен изпълнителен директор на \"Хуавей\" Жен Чжънфей каза пред журналисти, че влиянието от включването в черния списък е било по-лошо от очакваното. То може да струва на компанията 30 милиарда долара приходи, а постъпленията на \"Хуавей\" през тази година и през 2020 година биха могли да останат приблизително същите като през 2018 година - около 100 милиарда долара, каза Чжънфей. Анализаторите отбелязаха, че силните продажби на смартфони в Китай и новите договори за 5 Джи (5G) мрежи са помогнали да се компенсира влиянието от забраната за износ, която заплашва да лиши \"Хуавей\" от достъп до съвременни американски компоненти и софтуери като приложенията за \"Гугъл Андроид\" (Google Android). Според данните на компанията за пазарни проучвания \"Каналис\" (Canalys) \"Хуавей\" е разширил лидерската си позиция на пазара на смартфони в Китай през второто тримесечие, но продажбите в чужбина са отчели лек спад на годишна основа.", "date": "2019.07.30", "title": "Продажбите на \"Хуавей\" скочили с 23% напук на американските санкции"}
{"url": "https://clubz.bg/86072-rumen_radev_sezira_konstitucionniq_syd_za_partijnite_dareniq_ot_firmi", "text": "Президентът Румен Радев сезира Конституционния съд с искане да бъдат обявени за противоконституционни разпоредби от Закона за политическите партии и от Изборния кодекс, свързани с даренията на политическите партии от юридически лица и еднолични търговци. Това съобщиха от пресцентъра на президенстката институция.  Вето: Радев против пари от бизнеса, \"за\" 1 лев на глас за партиите Президентът смята, че се създават предпоставки даренията от юридически лица и еднолични търговци да се насочват към партиите във властта, защото те разпределят публичните средства и определят победителите в обществените поръчки и концесиите. Останалите, и особено малките партии, ще бъдат изтласкани в периферията на политическия живот, пише още в мотивите на държавния глава. И добавя:  Румен Радев наложи вето на договорите със САЩ за F-16 Още преди две седмици Румен Радев наложи вето върху на Закона за държавния бюджет заради разпоредбите, които въвеждат финансиране на политическите партии с дарения от юридически лица и еднолични търговци. Според държавния глава това създава предпоставка за корупция. Тогава от институцията обясниха, че с ветото си Румен Радев не възпира гласуваната от Народното събрание субсидия от 1 лев на глас, но ограничава приетите промени за възможност за финансиране на партиите чрез дарения. В същото време от президентската инситуция съобщиха, че президентът Радев ще издаде указ, с който ще пусне промените в Изборния кодекс, с които се отменя възможността за машинно гласуване на местните избори на 27 октомври т.г. Миналата седмица парламентарното мнозинство реши да няма машинен вот за местните избори на 27 октомври и да се гласува само с хартиени бюлетини. Това ще важи за всички местни избори по принцип. На парламентарен, европейски и президентски вот обаче отпада хартията и подаването на глас ще е задължително чрез устройство. И няколко изключения - \"аналоговото\" гласуване ще остане само в секции с под 300 регистрирани избиратели, в болници, социални домове и зад граница.  Решено: на местни избори гласуваме с хартия. На всички други - с машина Румен Радев наложи вето на договорите със САЩ за F-16 Решено: на местни избори гласуваме с хартия. На всички други - с машина", "date": "2019.07.30", "title": "Румен Радев сезира Конституционния съд за партийните дарения от фирми "}
{"url": "https://clubz.bg/86055-protestirashti_blokiraha_metroto_na_honkong_snimki", "text": "Стотици протестиращи в Хонконг блокираха достъпа до метрото в града във вторник сутринта (местно време), предаде Би Би Си. Активистите препречиха пътя на пасажерите, други блокираха вратите, а трети пуснаха пронизителни аларми. Десетки хиляди отново протестират  в Хонконг Пътниците бяха принудени да чакат на метростанциите, докато се възстанови движението по линиите. Демонстрантите излязоха на улиците, след като бе предложен за гласуване закон за екстрадицията, въз основа на който Китай щеше да разполага с правото да изисква от острова да изпраща престъпници, политически дисиденти и други. След първоначалния стимул обаче движението вече настоява за демократична реформа, тъй като смята, че Пекин не уважава споразумението за присъединяване на Хонконг от 1997 г., което урежда права за гражданите на Хонконг, за които събратята им на континента не могат и да мечтаят.  Китай подкрепял решението на Хонконг да спре екстрадицията Те също искат лидерката на територията Кери Лам, която предложи законопроекта, да си подаде оставката. Въпреки че правителството замрази законопроекта, протестиращите желаят той да бъде напълно прекратен. Те също настояват да се проведе независимо разследване за насилието на полицията срещу протестиращите. Имаше и сблъсъци между протестиращи и пътници, които бяха посъветвани от властите да потърсят алтернативна форма на транспорт. Някои пасажери ставаха все по-ядосани. Представителка от демонстрантите обаче подчерта, че протестите са по-важни. Железопътната компания MTR Corp съобщи, че движението е било възстановено в 11:30 ч. местно време.   Китай подкрепял решението на Хонконг да спре екстрадицията", "date": "2019.07.30", "title": "Протестиращи блокираха метрото на Хонконг (СНИМКИ)"}
{"url": "https://clubz.bg/86063-manchestyr_siti_otnovo_shte_e_shampion_a_livyrpul_vtori", "text": "Поредна шампионска титла за \"Манчестър Сити\", \"Ливърпул\" отново ще остане втори, \"Тотнъм\" - трети, \"Челси\" - четвърти, а \"Арсенал\" и \"Манчестър Юнайтед\" (съответно пети и шести) пак ще пропуснат Шампионската лига. Това сочи прогноза за предстоящия сезон във Висшата лига на британския тв канал BT Sport, базираща се на статистически данни и анализи на експерти, вкарани в компютърна програма. Машината е извадила цяло подробно класиране - мач по мач. Ако прогнозата се сбъдне, това ще означава, че подреждането в топ 6 е същото като на изминалия сезон. Новият започва в уикенда на 10-11 август. \"Сити\" ще защити първото си място с шест точки повече пред тима на Юрген Клоп, а \"Тотнъм\" ще остане на сериозна разлика зад тях. В последния кръг на 17 май \"Арсенал\" и \"Юнайтед\" ще загубят битката за четвъртото място с \"Челси\", като трите съперника ще се съберат в една точка. От Висшата лига ще изпаднат \"Нюкасъл\", \"Норич\" и \"Шефилд Юнайтед\". Прогнозата няма да се хареса на феновете на \"Манчестър Юнайтед\". Според компютъра \"червените дяволи\" ще загубят 12 мача. Нещо любопитно - \"Юнайтед\" ще елиминира \"Арсенал\" в Лига Европа, но ще загуби финала в Гданск от \"Тотнъм\" с 0:1.  Това ще е първи голям международен трофей за \"шпорите\" в ерата на Маурисио Почетино. \"Артилеристите\" ще останат с празни ръце.  Три английски отбора ще постигнат фазата на елиминациите в Шампионската лига (без \"Тотнъм\"), но нямало този път да си оспорват трофея на финала. Обичащите \"Ливърпул\" също няма да се надяват на тази прогноза. Не само заради второто място, а и заради това, че еврошампионът щял да отстъпи пред \"Барселона\" на четвъртфинал. \"Манчестър Сити\" пък ще се размине и догодина с триумф в Шампионската лига - заради поражение от бъдещия първенец \"Реал\" (Мадрид) на осминафинал. Остава да видим какво от този \"сценарий\" ще се сбъдне.", "date": "2019.07.30", "title": "\"Манчестър Сити\" отново ще е шампион, а \"Ливърпул\" - втори"}
{"url": "https://clubz.bg/86054-debelata_sqnka_na_peevski", "text": "Ако някой американец реши да направи разобличителен документален филм за пагубното руско влияние в България с истории, интервюта и кадри с Делян Пеевски, Сотир Цацаров и да речем Асен Йорданов от сайта „Бивол”, вероятно ще се получи нещо, което си струва да се види. Ако допълнително включи Симеон Сакскобургготски, няколко охранители от „Ипон“, избягал в Америка руски шпионин, една странна жена   и румънската прокурорка Моника Маковей, Бойко Борисов и кмета на Елин Пелин – все още има някакви шансове да не се получи пълна каша. Освен всичко това, в своя филм „Сенките на София” американският документалист Кевин Бут е вкарал също и хора от \"Протестна мрежа\", пияни холандци на Слънчев бряг, Путин и Надежда Толоконникова, арх. Георги Стоилов и Чинията на Бузлуджа, кукерско шествие, контрабандата на цигари и „Ало,Ваньо”  … Но и това не е всичко – ще чуем за Костинбродската афера и ще видим събаряне на къщи в ромската махала в Стара Загора, включено е интервю с Цветан Василев, от което не научаваме нищо ново  , и интервю с турски агент под прикритие, който показва снимка с терористи-ислямисти, пушещи цигари на „Булгартабак“, става дума и за Панамските досиета, ВТБ, КГБ, КТБ, БКП, ВМРО… липсват само интервюта със самия Пеевски, Бойко Борисов и някой от американското посолство – поканите към тях са били изцяло игнорирани, съобщава Кевин Бут. Филмът е сниман в София, Белград, Истанбул, Благоевград, Стара Загора, Росенец и Елин Пелин и разглежда темите за корупцията и фалшивите новини, расизма и наследството на КГБ, манипулациите и руската намеса в изборите  . Най-хубавата част са няколко много красиви кадри от дрон на храм-паметника „Св. Александър Невски” през нощта и предполагаемите къщи на Пеевски и майка му през деня. После много от интервюираните във филма казват неща, ясни и очевидни за повечето българи, но това не е достатъчно да ги превърне в разобличителни доказателства. Въпреки вероятно добрите намерения на автора, има и немалко силно съмнителни твърдения, като  . Или  . И доколкото си спомняме, Пеевски не  , освен ако не приемем да наричаме БСП „партията-майка”  . Но ако филмът не е предназначен за българската публика, а за американската, това явно са дребни подробности.    ", "date": "2019.07.30", "title": "Дебелата сянка на Пеевски"}
{"url": "https://clubz.bg/86057-levite_ne_gledajte_otstrani_tova_e_i_vashata_bitka", "text": "Днешният ден   ми вдъхна надежда, че не всичко е загубено. Всъщност аз неизменно съм съветвал младите да не униват, да вярват, да не се предават, да се борят, защото докато не всичко е загубено, нищо не е загубено. Днешният ден ми вдъхна надежда. А както винаги съм (си) казвал - Надеждата като първа глупачка умира последна. Последна - едва след като всичко друго изтлее, едва след като е опитано всичко останало. Обществото трябва да се опита да направи нещо. Като героя от \"Полет над кукувиче гнездо\", който поне се опита да направи нещо. Нещата вече вървят към или-или: - Или България, или Черна дупка, която поглъща всичко по пътя си - надежди, доверие, амбиции, бъдеще. - Или Европа, или не-Европа, някакъв хибрид от Ориент и санитарен коридор. - Или Демокрация, или Безправие, с демонстративен отказ от правосъдие и откровено презрение към справедливостта. - Или Свобода, или Насилие, което ще наказва дори не само за алтернативно говорене и мислене, а и за нежелание да се аплодира на носителите на това Насилие. Важното е, че има надежда. Докато има надежда, ще има шанс да не е така, както е сега. Докато има шанс, ще има и вероятност за Промяна. Докато има вероятност за Промяна, ще има и възможност за Промяна. И понеже сблъсъкът днес е между желаещите Промяната и силите на Не-промяната, ще ми се да кажа на левите - не гледайте отстрани, това е и вашата битка!  Пък като бъде спечелена тази битка, мерете си каквото си мерите с десните.  Иначе силите на Не-промяната ще ви натикат и вас заедно с десните в клетката на Не-свободата. Не си правете илюзия, че ще ви се размине!    ", "date": "2019.07.30", "title": "Левите, не гледайте отстрани, това е и вашата битка"}
{"url": "https://clubz.bg/86059-bylgariq_oshte_ima_shans_za_zavoda_na_vw", "text": "Автомобилостроителят “Фолксваген” (Volkswagen) продължава да търси най-доброто място за нов завод в Югоизточна Европа, пише днес германският всекидневник “Зюддойче цайтунг”. Вестникът отбелязва неотдавнашните съобщения, че Турция е спечелила милиардната инвестиция, но че “Фолксваген” е опровергал това и че България остава в състезанието. Вайл казва, че решението къде да бъде заводът ще бъде във всички случаи икономическо, а не политическо и че ще бъде взето ако не на следващото, на по-следващото заседание на надзорния съвет. Процесът може да продължи до есента.", "date": "2019.07.30", "title": "България още има шанс за завода на VW"}
{"url": "https://clubz.bg/86062-us_kongresmeni_iskat_vtora_seriq_sankcii_sreshtu_rusiq_za_skripal", "text": "В понеделник конгресмени призоваха президента на САЩ Доналд Тръмп да наложи санкции на Русия за това, че е използвала забранени средства при неуспешния опит да отрови бившия разузнавач Сергей Скрипал и неговата дъщеря в английското градче Солзбъри, предаде радио “Свобода”. В писмо до Тръмп председателят на комисията по по външни работи на Камарата на представителите Елиът Енгъл и републиканецът Майк Маккол, че по закон от 1991 г. за контрол и унищожение на химическото и биологическото оръжие втората серия санкции трябва да бъде въведена три месеца след първите ограничителни мерки. Санкциите против Кремъл за опита за отравяне на Скрипал САЩ наложиха през август 2018 г. Те включваха изгонването на 60 руски дипломати, закриването на руското консулство в Сан Франциско и забрана на Русия да бъдат давани определени технологии.  САЩ поискаха от Кремъл в рамките на 90 дни да представи доказателства, за това че не използва химическо оръжие и да допусне инспектори на своите обекти, свързани с химическото и биологическото оръжие.  В противен случай законът предвижда по-тежки санкции, които могат да засегнат руската финансова система, търговските и дипломатическите отношения. Отговор от руска страна досега няма.", "date": "2019.07.30", "title": "US конгресмени искат втора серия санкции срещу Русия за Скрипал"}
{"url": "https://clubz.bg/86060-andi_myri_planira_zavryshtane_na_singyl_v_tenisa", "text": "Анди Мъри може да се завърне на корта на сингъл в средата на август, обяви шотландецът, цитиран от Би Би Си. В началото на годината бившият шампион на \"Уимбълдън\" и №1 в света претърпя подмяна на тазобедрена става и през пролетта започна да тренира. За да направи завръщането си по-плавно, Мъри се пробва на двойки. Така той спечели турнира в \"Куинс клъб\" на трева, а след това участва и на \"Уимбълдън\". Там си партнира и на смесени дуети със Серина Уилямс. Анди Мъри триумфира на двойки в \"Куинс Клъб\" Турнирът в Синсинати, който е от категория Мастърс 1000, започва на 11 август. Той е един от предхождащите US Open (26 август - 8 септември). Анди Мъри вече е с метална става (СНИМКИ) През тази седмица Анди ще играе с брат си Джейми във Вашингтон, а след това с Фелисиано Лопес на \"Роджърс къп\" в Монреал. И ще вземе окончателно решение за Синсинати. Анди Мъри вече е с метална става (СНИМКИ)", "date": "2019.07.30", "title": "Анди Мъри планира завръщане на сингъл в тениса"}
{"url": "https://clubz.bg/86051-ronaldo_be_pocheten_kato_pobeditel_v_madrid", "text": "Кристиано Роналдо бе посрещнат като герой при завръщането си в Мадрид - малко повече от година, след като \"Реал\" го продаде на \"Ювентус\". Португалецът отиде в испанската столица, за да получи наградата \"Легенда\" - най-високата на в. \"Марка\", един от най-големите и престижни спортни всекидневници в света. Отличието се връчва за заслуги към спорта, не само за конкретния период от кариерата на Кристиано, в който той счупи куп рекорди с екипа на \"белите\". Роналдо се присъединява към величия като Майкъл Джордан, Пеле, Рафаел Надал, Новак Джокович, Мохамед Али, Юсейн Болт, Майкъл Фелпс, Михаил Шумахер, Диего Марадона и... Лео Меси, който грабна отличието през 2009 г. Кристиано излезе на сцената по под звуците на Simply the Best на Тина Търнър. Наградата му връчи босът на \"Реал\" Флорентино Перес. Двамата се прегърнаха топло и може би показаха, че са превъзмогнали напрежението покрай напускането на Роналдо. През миналата година той обвини Перес като първопричина за промяната, на която се е решил. Босът тактично мълчеше, но на няколко пъти коментира пред медиите, че липсата на №7 не го притеснява. В залата имаше много фенове на \"Реал\", които подвикваха на бизнесмена да върне голмайстор №1 в историята на \"лос меренгес\". Роналдо изтъкна в постове в социалните мрежи, че до голяма степен дължи наградата си на постигнатото в Мадрид. Той пътуваше с частния си самолет и беше придружен от половинката Джорджина.", "date": "2019.07.30", "title": "Роналдо бе почетен като победител в Мадрид"}
{"url": "https://clubz.bg/86070-sled_smyrten_sluchaj_s_arestant_shefyt_na_mvr_plovdiv_e_prenaznachen_v_kyrdjali", "text": "Директорът на Областната дирекция на МВР в Пловдив старши комисар Атанас Илков е сменен. Той ще оглави полицията в Кърджали, а временно на поста му в Пловдив ще е досегашният му заместник Димитър Събчев. Кадровата рокада бе обявена в Пловдив от главния секретар на МВР Ивайло Иванов. Не е известно, дали Събчев ще остане титуляр на поста. Няма и официално обяснение за мотивите на двете преназначения.  МВР: Наистина има несанкциониран достъп до сървър на НАП По-рано през деня вътрешният министър Младен Маринов разпореди проверка за смъртта на арестант, скочил от третия етаж на Шесто РПУ в Пловдив. От пресцентъра на МВР съобщиха, че инцидентът е станал \n\tкъсно вчера. 30-годишният задържан за наркотици е поискал да ползва тоалетна и е успял да скочи през прозореца, въпреки че е бил придружаван от униформени служители.  Мъжът е бил задържан след полицейски проверка. С него е имало още два души. Мъжът е \"изхвърлил найлонови пликчета със суха зелена тревиста маса и бяло прахообразно вещество\" при вида на полицаите, твърдят от МВР. Загиналият е криминално проявен за грабежи и наркотици. ", "date": "2019.07.30", "title": "След смъртен случай с арестант шефът на МВР-Пловдив е преназначен в Кърджали"}
{"url": "https://clubz.bg/86056-dnes_e_zagovezni_predi_bogorodichniq_post", "text": "Според църковния календар днес са Богородични заговезни – ден, в който за последно се ядат млечни и месни храни преди началото на петнадесетдневния пост в началото на август. Това напомня \"Добротолюбие\". На гости на апостолите Петър и Павел на върха на баира Постът преди Успение Богородично започва на 1 август, но тъй като денят преди началото на поста е сряда (постен ден за православните християни), за това и вторник е ден на Заговезни. Тази година ще постим с ден повече. Богородичният пост е утвърден от църковната традиция в чест на Успение на пресвета Богородица – 15 август. Започва на 1 август. Свързан изключително с почитта, любовта и надеждата на православните към Пресветата Майка, този пост има строг характер, подобно на Великия пост. Само на празника ", "date": "2019.07.30", "title": "Днес е Заговезни преди Богородичния пост"}
{"url": "https://clubz.bg/86058-kejti_peri_osydena_za_plagiatstvo", "text": "Федерален съд в Лос Анджелис постанови, че хитовото парче Dark Horse от 2013 г. на певицата Кейти Пери е изплагиатствано от християнска рап песен, предаде Асошиейтед прес, цитирана от БТА. Единодушното решение на съдебните заседатели идва пет години след като Маркъс Грей и двама съавтори заведоха дело, обвинявайки Пери, че ритъмът и инструменталната част на половината й парче Dark Horse са откраднати от Joyful Noise - песен, която Грей издава през 2008 г. със сценичния псевдоним Флейм.  Монахиня почина, докато се съди с Кейти Пери По време на процеса Кейти Пери, която не присъства на произнасянето на присъдата, както и съавторите на Dark Horse свидетелстваха, че никога не са чували Joyful Noise, нито познават Маркъс Грей. В следващата наказателна фаза съдебните заседатели ще определят какво обезщетение ще получат ищците за нарушаването на авторските им права.    ", "date": "2019.07.30", "title": "Кейти Пери осъдена за плагиатство"}
{"url": "https://clubz.bg/86044-velikobritaniq_e_pred_razpad_kato_yugoslaviq", "text": "\"Великобритания е далеч по-важна от вашия \"твърд Брекзит\", Борис Джонсън\", гласи заглавието на редакционна статия в британския  . Бившият премиер Дейвид Камерън веднъж отбеляза, че съюзът между Англия и Шотландия е за него далеч по-важен от въпроса за \"Брекзит\". Джонсън също трябва да осъзнае тази истина, продължава статията, която предупреждава, че Великобритания е на път да последва съдбата на бившата Югославия, от която в крайна сметка остана само Сърбия. По същия начин Великобритания е на път да се превърне в Англия плюс Уелс - а след време без съмнение само Англия, предупреждава \"Индипендънт\". Борис Джонсън се скара на ЕС и обеща да направи Британия велика Със скоростта, с която се развиват нещата, Борис Джонсън ще трябва да се радва, ако успее да си запази Корнуол - ако изобщо заема премиерския пост по това време. Той може да се окаже последният премиер на Великобритания, която самият Джонсън обича да нарича \"най-успешния политически и икономически съюз в историята\" - и това ще е до голяма степен по негова вина. За опасността от разпадане на Обединеното кралство предупреждава и редакционната статия на британския  . Джонсън не иска да бъде видян да посещава Париж, Берлин и Брюксел, молейки за нови условия за \"Брекзит\" - целта му е да накара европейците да се изпотят дори на цената на спад на курса на лирата. Въпреки това той даде приоритет на посещението в Шотландия още в началото на мандата си - което не печели никакви политически дивиденти. В най-добрия случай срещата му с лидерката на шотландските консерватори Рут Дейвидсън може да ограничи щетите. Но склонността на новия британски премиер да приеме \"Брекзит без споразумение\" подкопа доверието към торите в Шотландия. Срещата му с шотландската първа министърка Никола Стърджън едва ли беше по-лесна. Официално: Борис Джонсън е новият премиер на Великобритания Очевидно Джонсън направи това посещение, защото не можеше да си позволи да не отиде. През 2016 г. шотландците гласуваха масово за напускане на ЕС - но малцина представители на централните власти приеха насериозно вероятното отражение на \"Брекзит\" върху Шотландия. Джонсън, също като повече поддръжници на напускането на ЕС, никога не мисли особено много за Шотландия, нито за Ирландия. Но по време на кампанията за избиране на нов премиер стана кристално ясно, че в Консервативната партия има мнозина, които не се интересуват дали Великобритания ще остане цяла, стига да напуснат ЕС. Изглежда дори Джонсън разбира сега със закъснение какво е заложено на карта - макар че, в типичния си стил, няма никакъв план за справяне с проблема, отбелязва в. \"Гардиън\". Изявлението на Джонсън, който определи проведения през 2014 г. референдум за отделяне на Шотландия от Великобритания като \"нещо, което се случва веднъж на едно поколение\", със сигурност звучи като отхвърляне на възможността за провеждане на нова консултация - макар и не толкова ясно, колкото я отхвърли предишната министър-председателка Тереза Мей. Въпреки това подобно изявление \"хвърля ръкавица\" на Шотландската национална партия, която е заявявала, че \"Брекзит\" може да оправдае провеждането на нов референдум и създава нова възможност да принуди Стърджън да обмисля каталунски сценарий. Това би било опасна възможност, както показаха нагледно събитията в Каталуния. Борис Джонсън е новият британски премиер. Обещава Брекзит до 31 октомври (ВИДЕО) Но Джонсън би трябвало да бъде безразсъден, за да смята, че собственият му стремеж да напусне Евросъюза няма да насърчи шотландците - както и други - да напуснат съюза на Обединеното кралство, предупреждава в. \"Гардиън\". Освен предизвикателството към ЕС Борис Джонсън се готви и за радикален \"тръмпистки\" завой в икономиката, който вещае край на годините на икономии, отбелязва френският  припомняйки негово изявление, че \"напускането на ЕС е голяма икономическа възможност да направим неща, които от десетилетия нямахме правото да правим\". Подобен проект, който предвижда намаляване на данъците, инвестиции в транспорта, високоскоростния интернет, болници и училища, разрешаване на генномодифицираните организми и създаване на свободни икономически зони, се пропагандира от години насам от поддръжници на \"Брекзит\", мечтаещи за \"световна Великобритания\". Притеснените от подобен проект негови противници обаче го определят като опит за създаване на \"Сингапур-на-Темза\", отбелязва в. \"Монд\". Официално: Борис Джонсън е новият премиер на Великобритания Борис Джонсън е новият британски премиер. Обещава Брекзит до 31 октомври (ВИДЕО)", "date": "2019.07.30", "title": "Великобритания е пред разпад. Като Югославия"}
{"url": "https://clubz.bg/86040-pri_geshev_nqma_deficit_na_smelost_vs_%E2%80%9Enqma_da_priemem_tazi_predopredelenost%E2%80%9C", "text": "Протестите срещу номинацията на Иван Гешев за главен прокурор ще продължат. „Няма да приемем тази предопределеност“, обяви Велислав Величков от гражданска инициатива \"Правосъдие за всеки\". В студиото на Нова телевизия Величков и Георги Харизанов от Института за дясна политика дебатираха върху кандиатурата на Гешев.  Хомо протестус (СНИМКИ) Протестът не е политически, а граждански, поясни Величков. И добави, че излезлите в понеделник пред Съдебната палата са се притеснявали, че продължава порочната процедура за избор на нов главен прокурор. По думите му главният прокурор предлага своя наследник. \"Това да не е наследствена монархия\", попита той. Според него номинацията на Иван Гешев е обсъдена много преди да бъде внесена за обсъждане във Висшия съдебен съвет. Той се озадачава как заместникът на Сотир Цацаров е получил такова одобрение в прокурорската колегия без да представи своя програма за управление на държавното обвинение в следващите 7 години. А липсата на други номинации за поста само потвърждават усещането, че изборът му е предопределен отдавна, смята Величков.  Гешев е единственият кандидат - точка Добави, че трябва „да се изследват професионалните качества на Гешев, заради които той е единственият достоен да заеме поста”. И попита колко успешно проведени дела с осъдителна присъда има Иван Гешев в кариерата си. Геирги Харизанов защити номинацията му като посочи, че той посочи, че знаково дело на Гешев е делото срещу бившата кметица на столичния квартал „Младост“ Десислава Иванчева, която получи осъдителна присъда на първа инстанция. По думите на Харизанов би било по-разумно, ако премиерът и президентът не се изказват по темата за номинацията на Гешев, тъй като „политическият натиск не е добър знак”. Гешев: Борис Велчев беше сам кандидат и такива реакции нямаше Гешев е единственият кандидат - точка Гешев: Борис Велчев беше сам кандидат и такива реакции нямаше", "date": "2019.07.30", "title": "\"При Гешев няма дефицит на смелост\" vs „Няма да приемем тази предопределеност“"}
{"url": "https://clubz.bg/86041-noviqt_shef_na_specprokuraturata_obvini_elena_joncheva_v_manipulaciq", "text": "Новият шеф на Специализираната прокуратура Димитър Франтишек Петров нападна евродепутатката Елена Йончева още в първото си интервю. След като вчера по обяд прокурорската колегия на ВСС го избра с познатото единодушие - 11:0 и със знаменитите думи на Сотир Цацаров \"Честито, назначен сте!\", Франтишек дава още същия ден интервю пред  . Забележително е, че две от подзаглавията на интервюто са посветени на... доскорошния му пряк шеф, действащ зам.главен и вероятен бъдещ главен прокурор: И... Извън това Франтишек защитава постановлението си, с което лично прекрати разследванто за записите, известни като \"Яневагейт\" (или \"Двете каки\"), оправдава многото върнати дела на спецпрокуратурата (защото материята им била нова) и множеството споразумения, което обвинението сключва с обвиняемите (те били съвсем законни). На финала се заема с евродепутатката Елена Йончева, за която съвсем наскоро се чу от главния прокурр Сотир Цацаров, че предстои да й се свали имунитетът от Европарламента  Йончева за имунитета: Те отдавна дадоха заявка за това Франтишек говори за спора между бившата журналистка - сега евродепутатка, и прокуратурата, след като Йончева подаде сигнал срещу културния министър Боил Банов. Ставаше въпрос за ремонта на Ларгото пред НДК и непотърсени - според Йончева - от държавата пари за неустойки. До дело обаче не се стигна, тъй като прокуратурта отказа да обвини Банов и прекрати производството. Един от изредените аргументи беше - между другото същият като при \"Двете каки\" - че записите са манипулирани. След това Йончева обяви, че депозра в държавното обвинение истинския запис.  Ето какво казва Франтишек по въпроса: Това е и предпоследният въпрос, а последният е: Иван Гешев ли трябва да стане главен прокурор?\" Отговорът е:", "date": "2019.07.30", "title": "Новият шеф на спецпрокуратурата обвини Елена Йончева в манипулация"}
{"url": "https://clubz.bg/86039-biznesyt_privetstva_partijna_subsidiq_ot_1_lev_no_e_pritesnen_ot_reket", "text": "Близо две трети от бизнеса приветства решението партийната субсидия да е 1 лев на глас вместо досегашните 11 лева. Почти 50 на сто от компаниите заявяват, че са готови да финансират политическите формации, но настояват за въвеждане на таван на парите. Изразяват и съмнения, че спрямо тях може да има рекет от страна на партиите и призовават за затегнат контрол, за да няма плащания \"под масата\", каквито сега имало. Това сочи проучване на Българската търговско-промишлена палата (БТПП) сред бизнеса,  на сайта й. Поводът за него е окончателното решение на Народното събрание, с което бе променена системата на финансиране на партиите. Бе решено те да получават по 1 лев на спечелен глас, но и също така да се ползват с безлимитно финансиране от бизнеса, в т.ч. от компании, които печелят обществени поръчки и концесии, както и от такива с държавно участие. Досега финансирането от бизнеса бе забранено. Президентът Румен Радев наложи вето на измененията именно в частта с финансирането от бизнеса, но то бе отхвърлено.  \"Държавната субсидия за партиите е част от цената на демокрацията\" Проучването е направено в периода 28 юни-3 юли (преди окончателното гласуване на законовите поправки). Не се посочва брой на анкетираните. Според 75% от фирмите, ако държавната субсидия се премахне или стане 1 лев на глас, партиите ще оптимизират структурите си и ще станат по-ефективни. Повечето компании обаче считат, че  Около 60% от компаниите виждат като ефект при намаляване на субсидиите изчезване на \"малките\" партии и оставане само на \"големите\" партийни структури. Но пък и виждат шанс за нови играчи, \"особено що се отнася до равноправието с разполагане на финасови средства\". Като положителен ефект анкетираните посочват още минимизиране на разходите за несвойствена дейност, по-стриктен вътрешен контрол и др. Вето: Радев против пари от бизнеса, \"за\" 1 лев на глас за партиите От друга страна при намаляване или премахване на субсидията според анкетираните ще се доведе според фирмите до  редица предимства: Макар и да смятат, че \"тежестта\" на финансирането ще падне основно върху тях, анкетираните предлагат да се обърне внимание и на други средства за набиране на пари – Новата партийна субсидия: безлимитно финансиране от бизнеса, 1 лев на глас и безплатни офиси , а именно: 46% от компаниите обаче се притесняват. Защото: Делян Пеевски отново дойде на работа. И предложи 0 лв. субсидия за партиите 67% от анкетираните споделят виждането, че когато партиите са финансирани от фирмите или НПО, то трябва да има фиксиран максимален размер. Таванът да е определена сума, но да не е свързана с размера на компанията или оборота искат 72 на сто. Таван обаче законодателите отказаха да разпишат, макар да имаше такива предложения от депутати. Така финансирането си остана безлимитно. Вето: Радев против пари от бизнеса, \"за\" 1 лев на глас за партиите Новата партийна субсидия: безлимитно финансиране от бизнеса, 1 лев на глас и безплатни офиси Делян Пеевски отново дойде на работа. И предложи 0 лв. субсидия за партиите", "date": "2019.07.30", "title": "Бизнесът приветства партийна субсидия от 1 лев, но е притеснен от рекет"}
{"url": "https://clubz.bg/86047-trymp_predloji_priblijen_za_shef_na_razuznavaneto", "text": "Експерти предупреждават, че разместванията в ръководството на американското разузнаване са опасност за демокрацията в САЩ, пише френският седмичник \"Експрес\", цитиран от БТА.  След като директорът на Националното разузнаване на САЩ Дан Коутс се оттегли от поста си на 15 август, той ще бъде заменен от конгресмена републиканец Джон Ратклиф, според президента Доналд Тръмп. Сенатът на САЩ не преодоля вето на Тръмп Ратклиф е ултраконсервативен републиканец, който беше избран в Камарата на представителите по време на предишния президент Барак Обама, но бързо подкрепи националистическата, протекционистка и унилатералистка линия на сегашния президент. Оттеглянето на Коутс позволява да се премахне един критичен глас в момент, в който Тръмп води официално кампания за преизбирането си, подчертава политологът Жан-Ерик Брана, който е специализиран в американската политика. Назначаването на поддръжник на Тръмп ще позволи на президента да наблегне на опасностите от имиграцията - тема, която му носи преимущества, но Дан Коутс отхвърляше категорично. Британският в. \"Гардиън\" подчертава, че според бивши служители от разузнаването, номинацията на неопитния, но лоялен поддръжник на Тръмп за ръководител на разузнаването на САЩ, е опит да се   американските шпионски агенции като независим и обективен глас по световните дела. Тръмп е предател, изригна бивш шеф на ЦРУ Според закона, който определя ролята на националното разузнаване на САЩ, до потвърждаването на назначението на приемника на директора на разузнаването, първият заместник-директор изпълнява длъжността. В този случай това е Сю Гордън, която има три десетилетия опит в разузнаването. Всеки опит да се нарушат правилата и тя да бъде отстранена ще засили усещането сред американските разузнавателни агенции, че са подложени на нападение. Според него директорите на ФБР и ЦРУ са с все по-вързани ръце, когато става дума за обективни разузнавателни оценки. Те рискуват да бъдат уволнени за нещо, което противоречи на възгледите на президента, а Тръмп постига бавно безпрецедентна концентрация на властта. Не е ясно дали Ратклиф ще успее да получи одобрението на Сената. Политическите му пристрастия и липсата на опит ще станат обект на задълбочени проверки, но републиканското мнозинство често дисциплинирано следва желанията на Тръмп, отбелязва в. \"Гардиън\".  Сенатът: Тръмп да спре помощта за Рияд Републикански сенатори изразиха колебание дали да подкрепят президентския избор за директор на националното разузнаване на САЩ, подчертава в. \"Ню Йорк таймс\". В личен разговор някои повториха опасенията на експерти и сенатори от Демократическата партия, че той може да е прекалено неопитен и склонен да политизира поста, от който се очаква политическа безпристрастност.  Номинираният от Тръмп кандидат ще срещне затруднения да убеди сенаторите да потвърдят назначението му, заявяват сенатори от Републиканската партия.  Сенатори от Демократическата партия изразиха притеснения, че Ратклиф няма да се изправи срещу Тръмп, когато президентът изразява мнения за Иран и Северна Корея, които противоречат на оценките на анализаторите от разузнаването. Тръмп няма да рискува с война срещу Иран преди изборите Основният разузнавателен опит на Ратклиф е в , заяви сенатор Рон Уайдън, демократ от щата Орегън. Защитниците на Ратклиф сред републиканците настояват, че той е безпристрастен. Според тях консерваторът изпитва по-голямо уважение към разузнавателната общност и силите на реда от мнозина в своя кръг. Тръмп е предател, изригна бивш шеф на ЦРУ Сенатът: Тръмп да спре помощта за Рияд Тръмп няма да рискува с война срещу Иран преди изборите", "date": "2019.07.30", "title": "Тръмп предложи приближен за шеф на разузнаването"}
{"url": "https://clubz.bg/86046-blizo_4000_civilni_sa_bili_ubiti_ili_raneni_v_afganistan_za_shest_meseca", "text": "Най-малко 3812 цивилни афганистанци са били убити или ранени през първата половина на тази година във войната срещу ислямистките групировки, според публикуван днес доклад на ООН, предаде Ройтерс, цитирана от БТА. Наблюдава се увеличение на броя жертви, причинени от правителствените сили и войските под ръководството на НАТО. Докладът бе оповестен на фона на преговорите между талибаните и американски представители за прекратяване на войната в Афганистан, продължаваща 18 години. Преговорите навлязоха във важна фаза, като целта на американските преговарящи е да постигнат мирно споразумение преди 1 септември, отбелязва Ройтерс. Въпреки дипломатическите усилия войната продължава, като цивилните живеят в постоянен страх да не бъдат нападнати от екстремисти, да не се озоват насред сухопътно сражение или да не станат неволна жертва на въздушните удари на афганистанското правителство и силите на НАТО. Поне 65 убити при атака на талибаните в Афганистан Според мисията на ООН в Афганистан най-голям брой цивилни са убити при наземни атаки и боеве. На второ място сред причините са самоделните взривни устройства, а след тях - въздушните удари. Талибаните и бойците на \"Ислямска държава\" са убили 531 афганистанци и са ранили 1437 между 1 януари и 30 юни тази година. Ислямистките групировки умишлено са нападнали 985 цивилни, сред които правителствени служители, старейшини на племена и религиозни учени, става ясно от доклада на ООН. Проправителствените сили са убили 717 цивилни и са ранили 680 през първите шест месеца на годината, като това е увеличение с 31 процента в сравнение със същия период миналата година. Най-малко 144 жени и 327 деца са убити и над хиляда са били ранени из цял Афганистан. При въздушни удари са убити 519 цивилни, 150 от които деца. ", "date": "2019.07.30", "title": "Близо 4000 цивилни са били убити или ранени в Афганистан за шест месеца"}
{"url": "https://clubz.bg/86035-senatyt_na_sasht_ne_preodolq_veto_na_trymp", "text": "Сенатът на САЩ не успя да преодолее ветото на президента Доналд Тръмп върху прието от Конгреса законодателство, предвиждащо да бъдат блокирани продажбите на определени оръжия за Саудитска Арабия, предаде Ройтерс. \n\tВ първия от трите отделни опита да преодолеят ветото на президента върху три различни законопроекта противниците на ветото не успяха да спечелят гласуването с необходимия брой гласове и крайното съотношение беше 45 срещу 40 гласа, доста по-малко от нужните две трети от гласовете на всички сенатори, за да бъде отхвърлено то. Петима от общо 53-мата републиканци в камарата се присъединиха към демократите и гласуваха срещу ветото на съпартиеца си Тръмп. \n\tПо подобен начин не успяха и останалите две гласувания, които отново бяха за преодоляване на президентско вето, този път върху два други законопроекта за блокиране на продажби за Саудитска Арабия, Обединените арабски емирства и други страни. И при тези две гласувания съотношението в гласовете беше сходно. \n\tПрез май правителството на Тръмп обяви, че ще пристъпи към осъществяването на продажби във военната сфера на стойност над 8 милиарда долара, заобикаляйки процедура за разглеждането им в Конгреса. \n\tЗаконопроектът за отхвърляне на ветото, който не успя да мине, щеше да блокира продажбата на високоточни управляеми боеприпаси на компанията \"Рейтиън\" и свързаното с тях оборудване. \n\tОпитът на Конгреса имаше за цел да окаже натиск на саудитското правителство да подобри досието си в сферата на човешките права и да направи повече за избягването на цивилни жертви във войната в Йемен, където Саудитска Арабия и ОАЕ оглавяват кампания на въздушни удари срещу подкрепяните от Иран бунтовници хуси, отбелязва Ройтерс. \n\tНагласите в Конгреса към Саудитска Арабия се влошиха след убийството на саудитския журналист и коментатор на вестник \"Вашингтон пост\" Джамал Кашоги, американски гражданин, в саудитско консулство в Турция миналата година. \n\tТръмп беше заявил, че прекратяването на оръжейните продажби за Саудитска Арабия ще навреди на отношенията с дългогодишен съюзник на САЩ и на американската конкуретноспособност, пише БТА.", "date": "2019.07.30", "title": "Сенатът на САЩ не преодоля вето на Тръмп"}
{"url": "https://clubz.bg/86037-haker_e_otkradnal_dannite_na_106_miliona_klienti_na_amerikanska_kompaniq", "text": "Личните данни на повече от 106 милиона клиенти на американската компания за кредитни карти Capital One са били хакнати. Престъплението е станало в началото на тази година, но американските служби са го разкрили месеци след това.   и   съобщават, че е задържана заподорзяна за пробива. В понеделник Министерството на правосъдието на САЩ съобщи, че 33-годишната Пейдж Томпсън е арестувана. Тя е била идентифицирана на 19 юли.    Американските институции твърдят, че Томпсън е \"публикувала на сайта за споделяне на информация GitHub от кражбата на данни от сървърите, съхраняващи данни на Capital One\".  Пейдж Томпсън е бивш софтуерен инженер на технологична компания в Сиатъл.   От Capital One посочват, че разпространените данни не засягат банковите сметки на милионите им клиенти, от които 6 милиона са канадски граждани. Но са разкрити близо 140 хил. номера на социални осигуровки, а 80 хил. банкови сметки са компрометирани. Освен имена, дати на раждане, хакерът е успял да разпространи и данни на кредити, размери на сметки, кредитна история и информация за контакт с клиенти на Capital One.  Ако бъде призната за виновна Топмсън може да бъде осъдена на 5 години затвор и глоба от 250 хил. долара.  \n\t ", "date": "2019.07.30", "title": "Хакер е откраднал данните на 106 милиона клиенти на американска компания"}
{"url": "https://clubz.bg/86042-totalna_tarantifikaciq_trejlyr", "text": "Дългоочакваният „Имало едно време… в Холивуд“ дебютира на второ място в САЩ и Канада по приходи от продадени билети през уикенда 26-28 юли. С обединени усилия Брад Пит, Леонардо ди Каприо и Куентин Тарантино не само не успяха да изместят „Цар Лъв” от трона му на върха на боксофиса, но дори не можаха да се доближат до него – детският филм изкара 70 милиона долара, а забраненият за зрители под 17 г. без възрастен придружител – 40 милиона. Горе-долу в същото съотношение са и оценките на критиците, но в полза на човешката история пред животинската – 85:55 за хората. И още една несправедливост – в официално изявление ПЕТА заклейми Тарантино, че с филма си затвърждава клишето за агресивността на питбулите. Но не отправи нито един упрек срещу „Дисни”, въпреки че с „Цар Лъв” студиото явно демонизира петнистата хиена и утвърждава крайно негативната ѝ репутация на грозен, страхлив, подъл, лаком и глупав животински вид. Брад Пит и Ди Каприо заедно в новия филм на Тарантино И все пак „Имало една време… в Холивуд” е дебютиралият с най-високи приходи филм в цялата кариера на Тарантино. Да видим защо критиците го харесаха толкова (а зрителите дори още повече). „Филмът е шокиращо, завладяващо, зашеметяващо заснет в целулоидно-първични цветове – синевата на небето и златото на залеза: цветове с топлината, за която пее Мама Кас. Лос Анджелис от 1969 г. е възстановен с обичайните за Тарантино интензитет и бясно, истерично познание за детайлите на попкултурата. Но тук има нещо ново: не само еротична синефилия, но и тв филия, напрегнато осъзнаване на малкия екран като фон за живота на всички. Просто не виждам как някой с червена кръв във вените няма да реагира на лудата бравурност, с която Тарантино прави филмите си, и няма да подскача от радост пред екрана сцена след сцена.” „Това е киноинтоксикация от световна класа. Пит се завръща в „Имало едно време… в Холивуд“, нонстоп изключителния девети филм на Тарантино, неописуемата тарантификация на клането на Менсън и криволичещия път към него.” „Филмът стои в зрелия край от творчеството на Тарантино, като привлича с ироничния разказ, съчетан с абсолютен професионализъм и убийствени изпълнения на Брад Пит и Леонардо ди Каприо. И все пак това е все още много тарантиновски филм, който в една минута предлага истинска емоция, а в следващата – неоправдана глупост.” „Имало едно време… в Холивуд“ ни вълнува, забавлява, успокоява и съблазнява в духа на приказното си заглавие. Видимо може да се предположи накъде отиваме, но удоволствието и изненадите по пътя са гарантирани. След това ни удивява с взрив на крайна дързост. Както може да се очаква от Тарантино, новият му филм е изпълнен с насилие – екстравагантно насилие, извършвано от мъже и от жени – на няколко пъти, но освен това е нежен, топъл и ужасяващо смешен.” „Тази любопитна приказка може и да не е истинска, може да продължава и излишно дълго. Но когато тези звезди се съберат, те грейват с непогрешим блясък, а холивудските филми отново изглеждат специални. И, разбира се, може би и телевизията.” „Мисля, че това, към което се стреми Тарантино, е да манипулира нагло историческите събития, така че да подхождат на неговия стил, и да преобърне един овехтял жанр с главата надолу. Но по този начин той е направил филм, който е отчасти сатира, отчасти мечешка прегръдка, отчасти измислен романс. Става въпрос и за убийствата, извършени от „Семейството на Менсън”. \" \"", "date": "2019.07.30", "title": "Тотална тарантификация (ТРЕЙЛЪР)"}
{"url": "https://clubz.bg/86043-ekspert_zagrobvaneto_na_svinski_trupove_veshtae_risk_ot_zamyrsqvane_na_vodata", "text": "Заради директното заряване на свински трупове в земята се повишава риска от замърсяване на подпочвените води. За това предупреди   и експертът по хидрология и дългогодишен ръководител на дирекция \"Управление на водите\" в Министерството на околната среда и водите Асен Личев. Военна полиция влиза в борбата с чумата по свинете Той посочи, че според българското законодателство действа и наредба - за условията и реда експлоатация на санитарно охранителни зони около водоизточниците за питейно водоснабдяване. Чумата по свинете става новата голяма криза Той предложи министерствата на здравеопазването и на околната среда и водите да създадат мрежа от одобрени депа, които да са готови да приемат опасните животински отпадъци не само от прасета, но и от други животни. Чумата по свинете става новата голяма криза", "date": "2019.07.30", "title": "Експерт: Загробването на свински трупове вещае риск от замърсяване на водата "}
{"url": "https://clubz.bg/86019-tesla_shte_poddyrja_youtube_i_netflix", "text": "Колите Tesla скоро ще поддържат видеострийминг платформите YouTube и Netflix, съобщи Engadget, цитирайки създателя на компанията Илон Мъск. Мъск пуска такси без шофьор Те ще са достъпни само при престой - засега. В бъдеще Мъск се надява хората да могат да гледат любимите си сериали и влогъри и в движение - когато изцяло автономните автомобили са реалност. За това обаче трябва както технологията да работи идеално, така и да бъде одобрена от регулаторните органи. Tesla ще идва сама при повикване в САЩ Екраните в Model S и X на популярната марка електромобили обаче не са оптимални за видео, защото са вертикални. Model 3 и Model Y са хоризонтални, но по-малки - по 15 инча вместо 17. И двата варианта обаче са по-големи от типичен таблет, което е сегашното решение за видеострийминг в колата. Tesla ще идва сама при повикване в САЩ", "date": "2019.07.30", "title": "Tesla ще поддържа YouTube и Netflix"}
{"url": "https://clubz.bg/86036-zyuddojche_cajtung_vlastta_na_ulicata_v_rusiq", "text": "Властите в Москва подхождат твърдо към демонстрантите и така укрепват опозицията. Това пише в свой коментар Зилке Бигалке, публикуван в  . Местни избори се превръщат в криза в Русия, а няколко местни политици в заплаха за всесилните в Москва. Седмици преди един по-скоро незначителен вот доведе до над 1300 ареста. Това свидетелства за политическа недалновидност и за растяща нервност сред властите. Миналата събота силите за сигурност се противопоставиха на онези, които възнамеряваха да демонстрират за свободни избори. Те приложиха насилие също и за да предотвратят нов протест след седмица. Принцип, с какъвто в миналото властите са имали успех. Който по време на всяка демонстрация рискува затвор, следващия път се замисля дали да излезе на улицата. Въпреки че предварително можеше да се предполага какво би се сучило, този път хората излязоха на протест. Властите и кметове недвусмисмислено бяха предупредили това да не се случва. Че журналистите предварително бяха призовани писмено да оповестят присъствието си на демонстрацията, беше само сигнал, че ще се действа безкомпромисно. Лекар: Навални може да е бил отровен В центъра на Москва скандираха: \"Путин, оставка\". Над 1000 са задържаните Обратното – градското ръководство на руската столица си беше направило крива сметка. Първата грешка на властите беше, че подцениха кандидатите на опозицията. На тях им се удаде не само да съберат хиляди подписи в подкрепа на кадидатурите им. Те честно заслужиха подобна подкрепа, някои от тях от години се ангажират в качеството си на местни политици. Втората грешка на властите беше, че подцениха московчани. Мнозина бяха гневни от факта, че подписите им бяха зачеркнати и дефакто бяха обявени за мъртви души. Така обаче независимите кандидати получиха по-голяма известност, отколкото би станало при честна предизборна битка. Обедини ги настикът на властите. Преди седмица в центъра на Москва над 22 000 демонстранти изричаха в хор имената им, издигаха и лозунга “Един за всички и всички за един!” Така опозиционните политици се превърнаха в по-голяма заплаха за градската управа на Москва и за Кремъл, отколкото ако биха спечелили вота. Избирателната комисия не може да даде ход назад, без да загуби облика си. А и без това Кремъл никога не прави стъпка назад, когато става дума за значими политически искания. Е, напоследък малко се огъваше, за да смекчи локални протести. Но никога не е ставало дума за основни демократични правила, като право на свободен избор, а предимно за градски паркове, сметища или корумпирано правосъдие. Може би обаче Кремъл ще се поучи от грешките на московските власти, примерно когато през 2021 г. ще  се избират депутати за Държавната Дума. В центъра на Москва скандираха: \"Путин, оставка\". Над 1000 са задържаните", "date": "2019.07.30", "title": "\"Зюддойче цайтунг\": Властта на улицата в Русия"}
{"url": "https://clubz.bg/86038-obvineniqt_za_atakata_sreshtu_nap_ivan_todorov_e_zadyrjan_na_letishte_sofiq_obnovena", "text": "Собственикът на фирмата за киберсигурност, сочен за подбудител на хакерската атака срещу системата на НАП, е задържан в 9 часа тази сутрин на летище София, съобщи бТВ. Той трябваше да се прибере снощи, но полетът му е закъснял и днес сутринта е пристигнал в България с полет от Истанбул.  Някои медии бяха изпратили екипи на столичното летище още в понедленик вечерта, за да посрещнат Иван Тодоров. А информацията им за неговото намерение да се яви пред разследващите е на източници от МВР. Шефката на НАП: Беше тежко решение да не си прекратя отпуска Още преди дни Иван Тодоров обяви в национален ефир в телефонно обаждане от чужбина, че не смята да се укрива от властите и ще се завърне в страната.  Хакерът на НАП вече е обвинен в тероризъм Тодоров е третият обвинен по случая, след търговския директор на фирмата Георги Янков и сочения за изпълнител на атаката Кристиян Бойков. Двамата са на свобода с парична гаранция от 20 хиляди лева, а Тодоров остава в неизвесност. Той е обявен за издирване с европейска заповед за арест. Прокуратурата разпространи кратко съобщение: Хакерът на НАП вече е обвинен в тероризъм", "date": "2019.07.30", "title": "Обвиненият за атаката срещу НАП Иван Тодоров е задържан на летище София (ОБНОВЕНА)"}
