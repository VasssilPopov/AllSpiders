{"url": "http://clubz.bg/62038-grigor_dimitrov_sportist_%E2%84%961_na_bylgariq", "text": "Григор Димитров очаквано е спортист №1 на 2017 г. в България. Третият в световната ранглиста на мъжкия тенис спечели 60-ата анкета, в която гласуваха 145 журналисти. Второто място е за състезателя по сноуборд Радослав Янков, а третото за гимнастичката Невяна Владинова. Григор Димитров не беше в залата, но отправи послание на видео от небостъргач в Маями, САЩ, където се подготвя за 2018 г. Наградата получи майка му Мария Димитрова от председателя на Народното събрание Цвета Караянчева.  Третият в световната ранглиста на мъжкия тенис печели отличието за втори път след 2014 г. Майката на Гришо взе днес и отличието \"Спортен Икар\". За жалост церемонията не беше на нивото на спортистите в десетката и останалите класации. Видяхме лоша организация, слаб сценарий и т.н. и т.н. Ружди Ружди (лека атлетика)  Весела Димитрова (художествена гимнастика)  Ансамбъл по художествена гимнастика", "date": "2017.12.19", "title": "Григор Димитров - спортист №1 на България"}
{"url": "http://clubz.bg/62014-leonardo_di_kaprio_spasete_pirin_ot_ski_ekspanziqta", "text": "След Джаред Лето и носителят на \"Оскар\" Леонардо ди Каприо публично защити Пирин от разрастване на ски зоната. Фондацията на Ди Каприо, която активно се бори с климатичните промени, е призовала в туитър профила си да се подкрепи подписката на световната природозащитна организация WWF. И от Холивуд пишат на Борисов за ски зоната в Банско Също като Лето, един от най-любимите актьори на всички времена, призовава да се изпрати писмо до премиера Бойко Борисов за спасяване на вековните гори в Пирин.  се генерира автоматично от сайта на WWF. Офанзивата на природозащитниците идва дни преди изтичането на крайния срок за общественото обсъждане на плана за управление на Национален парк \"Пирин\". В него е залегнала възможност за разширяване на ски зоната, мотивирана от искането за втора кабинка в курорта Банско, за която официално все още няма заявен инвестиционен интерес. В добавка правителството планира промяна в концесионния договор на \"Юлен\" АД, с която според еколозите на дружеството се дават 10 пъти повече площ за застрояване. Нено Димов се отказа да променя концесията на \"Юлен\" за Банско Тази тема скара правителството. Премиерът Бойко Борисов на два пъти отлага промяната в концесионния договор, а вицепремиерът Валери Симеонов започна да обикаля тв студиата и да разказва по негов адрес, че не иска да го вижда. Симеонов обаче се закани и двете точки да минат на последното заседание на правителството за годината, планирано на 28 декември. Нено Димов се отказа да променя концесията на \"Юлен\" за Банско", "date": "2017.12.19", "title": "Леонардо ди Каприо: Спасете Пирин от ски експанзията"}
{"url": "http://clubz.bg/62019-mechtata_na_valentin_radev_da_stigne_rejtinga_na_cvetanov_kato_mvr_shef", "text": "Настоящият мнистър на вътрешните работи Валентин Радев си имал една мечта - да достигне рейтинга на Цветан Цветанов, от времето когато оглавяваше МВР. Това се разбра днес от думите на самия Радев. В основата на изказването му стоеше чрез повишаване на заплатите на полицаите.  На нове среща на масата за преговори днес синдикатите в МВР обявиха, че не се отказват от исканията си и не отменят обявените протести. \"Протестите на полицаите остават, обяви Валентин Попов от Синдикалната организация на служителите в МВР (СФСМВР). Протест ще се състои в присъствие на полицаите около ГКПП по границите. Служителите на МВР ще са преди зоната за контрол и няма да се пречи на трафика, обясни Попов\", цитиран от \"Нюз бг\". Тежка среща на синдикатите в МВР с министър Радев Полицаите продължават да настояват за увеличение на заплатите с  със задна дата, както и за спешен ремонт на Закона за МВР.  В опит да подобри диалога Радев издейства 13-а заплата на МВР служителите, нещо отдавна нечувано. Днес той подписа със синдикатите нов колективен трудов договор. И допълни, че сега започнал да разбира, че полицаите работят в риск, който трябвало да бъде добре платен, а всички, \"които си дават левчетата\" - данъкоплатците, трябва да го осъзнаят. Валентин Радев: Трябва да научим полицаите на самоотбрана На финала обяви как общественото одобрение към министерството растяло. Преди година било 30%, а сега достигало до 46 на сто.  Валентин Радев: Трябва да научим полицаите на самоотбрана", "date": "2017.12.19", "title": "Мечтата на Валентин Радев: да стигне рейтинга на Цветанов като МВР шеф"}
{"url": "http://clubz.bg/62016-tichame_kym_meka_diktatura_i_dori_moje_da_q_podminem", "text": "Меката диктатура е полу-демокрация. Този режим представлява изключителен теоретичен, а у нас вече и практически интерес. Демокрацията е модел, в който управляващите се съобразяват с волята на народа, но при едно много важно условие: че съществуват закони, права и свободи, които позволяват на хората свободно да формират тази воля. Меката диктатура се налага тогава, когато властта овладее всички инструменти за формиране на народната воля с изключение на изборите. Тези инструменти включват: Когато властта овладее или обезсмисли и изборите, диктатурата става твърда. При меката диктатура \"формирането на народната воля\" става не с преки забрани и изпращане в трудови лагери, а по заобиколен път. Чрез подмяна, сплашване, инфилтриране на ръководството на организации, прекупуване, лишаване от ресурси, кооптиране, фалшифициране на опозицията. Ключова за реализацията на тази схема е липсата на независима съдебна власт и регулатори. Тя става със създаването на политически формации, които са уж опозиционни, а всъщност целят единствено да отнемат гласове от възможната опозиция и след това да подкрепят властта. Такива формации у нас са много: \"България без цензура\", \"Воля\", \"Атака\"… Основното за тях е радикалното опозиционно говорене преди избори и \"нормализацията\" и подкрепата за управлението след тях. \"Патриотичният\" спектър е естественото котило на подобни формации. То се реализира с данъчни и прокурорски проверки или със запор на имоти. Подготовката му минава през цялостно очерняне в проправителствените медии, придружено с подкрепящи изказвания на политици срещу приватизацията, НПО-тата и пр. Най-добре е да се навърже гигантска конспирация, при която НПО-тата и опозицията чрез приватизацията и Сорос искат да унищожат нацията. Хитлер успял да събере такава световна конспирация само в една книга. Проправителствените медии у нас издават многотомници с набелязаните лица. Инфилтрирането се получава, когато член на една партия е номинално неин представител, а е лично лоялен повече на министър-председателя от друга партия, защото, да речем, му бил приятел. Приятелството може да бъде сменено и с друга, не толкова благородна мотивация. То се получава, когато уж тръгваш да уволняваш Бойко Борисов, а после действаш като негово момче за поръчки. В Русия на НПО-тата им е забранено чуждестранно финансиране. Орбан и Сидеров харесват това. По-общият аргумент е, че НПО-тата \"не бива да се занимават с политическа дейност\". Като във всяка манипулация в него има и зрънце истина, а именно, че НПО-тата не могат да участват в избори чрез издигане на кандидати за управляващи органи. Но този аргумент става репресивен, когато се разшири прекомерно, за да забрани на НПО-тата да говорят по политически теми, да изразяват позиции, да излизат с доклади и всички други неща, които те правят в една демокрация. Най-общо казано, опонентите на демокрацията искат НПО-тата да спрат да говорят и да оставят това на \"професионалните политици\". Наскоро тази дълбоко неконституционна мисъл беше споделена у нас от бивш конституционен съдия. (Милостив е Господ, че все още пази Конституцията от нейните пазачи!). След като се ограничат ресурсите на гражданския сектор и като му се забрани да се меси в политиката, следващата стъпка е лишаването на извънпарламентарните партии от финансиране чрез спиране на субсидията и тормоз на потенциалните им частни донори. Тази технология се реализира, когато основните парламентарни партии се дърлят за това на коя лидерът е по-корумпиран, а са съгласни по всички съдържателни политически въпроси:  и т.н. Има ли меката диктатура нужда от фюрер? Всяка концентрация на власт води и до естествена персонификация и превъзнасяне на \"изключителните\" качества на определен лидер, дори когато такива отсъстват. Меката диктатура се характеризира с опортюнизма на цяла група заинтересовани играчи да направят \"своя\" кандидат едноличен лидер и така да се разправят с конкуренцията. Ако тези играчи имат медийна империя, тя се \"лепва\" за водача и започва да го славослови до Бога. Останалите политици не стават за чеп за зеле, а той е поне канелка. А всъщност е нещо много по-голямо. И т.н. Хитлер идва на власт, без да има мнозинство, с аргумента, че \"така са ги подредили хората\" и понеже правителство е необходимо, неговото е единственото възможно. Той идва на власт и с подкрепата на големия бизнес, който вижда в негово лице някакво решение срещу нестабилността и заплахата от комунистите. Точно този опортюнизъм е характерен за всеки хибриден режим, за всеки преход от демокрация към нещо друго. Чрез взаимодействие и надхитряне между потенциален лидер и неговия антураж ерозира разделението на властите, а с това си отива и демокрацията. Не е задължително този преход да завърши с твърда, тоталитарна диктатура или с авторитарен режим като в съвременна Русия. Възможно е меката диктатура да е устойчиво състояние, при което играта между лидер и антураж продължава безсрочно. Лидерът поглежда в огледалото и вижда в него много лица. Или пък едно и също. А лицето е убедено и има основания да мисли, че то дърпа конците. Меката диктатура има като цяло демократична идеология. Тя намигва на фашизма, но се крепи на избори и манипулация на общественото мнение. Защо да забраняваш изборите, ако можеш да контролираш резултата им? Защо да не се съобразяваш с народната воля, когато ти казваш на народа  чрез медии, партии, движения и т.н.?  Пример: хората смятат (с основание), че в управлението е имало и има несправедливости. Властта фокусира недоволството върху приватизацията от преди 20 години. Това е удобно, защото отговорни за този период са други. Нахъсват се медиите, започва лов на приватизатори. Идва Кристалната нощ и стъклата на офисите им са изпочупени. Може да гледате на това като на демократичен народен гняв. Може да гледате на него и като на преход към диктатура, защото става дума за извънсъдебни, политически методи за разправа с опонентите. В този смисъл меката диктатура няма нужда от автократична или тоталитарна идеология. Тя може да се реализира и с ресурса на демокрацията в нейната \"корумпирана\" по Аристотел форма - охлокрацията или властта на тълпата. Играта тук е по-сложна и се крепи на съюзничество между демократични и антидемократични елементи. Създават се коалиции с не-точно-демократи, които обаче \"като цяло\" и \"все пак\" са демократични. Границата при този синтез – който може да е \"консервативен\", \"патриотичен\", \"австрийски\" или \"унгарски\" - е много тънка. Наклонът е хлъзгав, като между \"нормално\" демократичното и \"ненормалното\" непрекъснато се случват приплъзвания. Затова помагат и някои стандартни демократични самозаблуди от рода на следните: Другото име на меката диктатура е системно захванатата държава. Контролът над медии, независими регулатори и съдебна власт е механизмът за корумпирано овладяване на значим обществен ресурс, както в казуса КТБ. Меката диктатура се характеризира с опитите на определени икономически кръгове да добият привилегирован, ексклузивен, почти монополен статут в държавата. Преходът от мека към твърда диктатура се случва, когато лидерът се разправи с икономическите субекти зад себе си и напълно ги подчини. Както Путин направи това, започвайки с Ходорковски. При меката диктатура играта на политическото водачество е различна - то по-скоро е балансьор и като такъв може да се съюзи с един, за да унищожи друг. Така или иначе, при меката диктатура все още няма пълен диктат върху икономиката и определени незаети от нея ниши може да останат както в индустрията, така и в медиите. Колкото повече те се свиват, толкова опасността от твърда диктатура нараства. Меката диктатура е секси и се харесва от хората. Тя няма грозното лице на фашизма и се гнуси от него. Същевременно обаче тя задоволява фантазмите за силна власт и твърда ръка и затова се реализира обикновено чрез генерали или генералоподобни. Някои от утопиите на демократите подпомагат меката диктатура. Например утопията, че обществото може да мине напълно без власт и авторитет, като се самоуправлява пряко – чрез референдуми, граждански форуми или фейсбук. На фона на такива абсурдни идеали, меката диктатура блести с ефективност. Поради мимикрията си меката диктатура поставя трудни дилеми пред своите опоненти. Тези, които се тревожат от ясните негативни тенденции, могат да бъдат нападнати като \"алармисти\" и да бъдат неутрализирани с твърдения, че всичко е просто неизбежен и необходим театър, че демокрацията е точно такава игра и демагогия, че народът иска подобни мерки. Тези пък, които виждат меката диктатура като полу-демокрация, могат да бъдат обвинени, че \"нормализират\" фашизма, комунизма и т.н. Така меката диктатура всъщност разбива своята опозиция. Какво става, когато либералните демокрации останат без демократи и либерали? Това е въпросът, който поставя съвременна Източна Европа. Този въпрос е изключително остър в Унгария и Полша, а все повече се възпалява и у нас. Разделението на властите може още и да съществува на книга, но конците на всички да се дърпат от едно място. Съдебната власт може да е независима формално, но да намига с едно око на определени, близки до властта хора, за които непрестанно да се пишат оправдателни актове (като \"обвинителния\" акт за КТБ). Меката диктатура е посоката, в която Източна Европа се е запътила. Някои почти са стигнали, други са по-предпазливи. Ние бяхме от по-предпазливите, но напоследък се затичахме, зер да не останем по-назад. А като свърши заветното председателство на Съвета на ЕС, или пък ако - не дай, Боже - вече няма какво да се председателства, можем и да хукнем да бягаме. И дори може да подминем меката диктатура. Коментарът е от ", "date": "2017.12.19", "title": "Тичаме към мека диктатура. И дори може да я подминем"}
{"url": "http://clubz.bg/62023-cecka_cacheva_naj_neuspeshniqt_ministyr_klasaciq", "text": "Вицепремиерът Томислав Дончев е най-одобряваният министър, а Цецка Цачева - се справя най-зле с работата си. Това сочат данните от декемврийското национално представително изследване на \"Алфа рисърч\". Отговорникът по еврофондовете е неизменният отличник на третия кабинет на Бойко Борисов. Всеки пети смята, че той е успешен министър, процентът на хората, които не го одобярват, е доста минимален - 2,4%. \"Алфа рисърч\": 33% вярват на Борисов, 10% - на Цацаров Второто място е за единия от лидерите на коалиционните партньори на ГЕРБ   - с одобрение от близо 16 на сто. Каракачанов вероятно печели с по-умерения си тон, който успява да запази на фона на другия съпредседател на \"Обединените патриоти\" Валери Симеонов. Лидерът на ВМРО успешно успява да се възползва от патриотичната вълна, като внимава да не прекрачи границите. В сблъсъка за купуването на нови изтребители между ГЕРБ и президента Каракачанов избягваше крайните изказвания. Което не попречи преди седмица военното министерство да обяви, че сегашните МиГ-ове 29 ще отиват на ремонт в Русия... Някой обжалва ремонта за 81 млн. лв. на изтребителите МиГ-29 Във вторник пък стана ясно, че решението за ремонт за 81 млн. лв. на самолетите се обжалва.  С приближаването на 1 януари 2018 г. на по-предни позиции като №3 се завръща позабравената   (в предишния кабинет като строителен министър тя дълго време заемаше и първото място). Нейната роля и присъствие ще нараства през следващите шест месеца. Спортният министър  отстъпва на пето място, а четвърта е външната министърка  . Благоприятните бюджетни финансови рамки водят до съществено подобрение и в позициите на ковчежника на държавата  . В сблъсъка  изглежда, че общественото мнение е по-скоро на страната на министърката на туризма. Около 9 на сто я посочват като успешна, вицепремиерът има около 8 на сто. При него обаче е внушителен делът на отрицателните оценки - почти всеки пети не го одобрява. Ангелкова е - около 7 на сто от българите смятат, че тя не се справя. Ангелкова отново против Симеонов. Като в една къща Вицепремиерът Валери Симеонов завършва годината като представителят на правителството с най-бурни публични изяви, най-обсъждани и събиращи полюсни мнения. Неговата свръхактивност, нерядко продиктувана от добри намерения, остава недооценена обаче от обществото. Последно Симеонов се записа с гневни реплики към премиера Бойко Борисов, че не иска да го вижда след последното развитие на казуса около концесията за Банско на \"Юлен\". Валери Симеонов vs Бойко Борисов: Не искам да го виждам! И докато Симеонов може да се притеснява от различни неща, но със сигурност това, че е слабо познат, не е сред тях, има министри, които пък остават напълно неизвестни за хората. Сред тях са строителният   - едва 1,7 на сто определят работата му като успешна, а 6 на сто като неуспешна. Внушителният процент от анкетираните просто нямат мнение или не го познават. Това се отнася и за министъра на екологията  , за земеделския   и т. н. В дъното на класацията е Цецка Цачева - министър на правосъдието. Бившата шефка на парламента и неуспяла кандидатка за президент е добре позната на обществото, но тя трайно е членът на кабинета на Борисов, който е с най-лоши резултати. Едва около 4 на сто смятат, че Цачева се справя успешно. 22 на сто я определят като неуспешен министър. Някой обжалва ремонта за 81 млн. лв. на изтребителите МиГ-29 Ангелкова отново против Симеонов. Като в една къща Валери Симеонов vs Бойко Борисов: Не искам да го виждам!", "date": "2017.12.19", "title": "Цецка Цачева - най-неуспешният министър (КЛАСАЦИЯ)"}
{"url": "http://clubz.bg/62018-nqkoj_objalva_remonta_za_81_mln_lv_na_iztrebitelite_mig_29", "text": "Някой е подал жалба срещу решението на Министерството на отбраната да обяви обществена поръчка без състезание за ремонт и поддръжка на 15-те съветски изтребителя МиГ-29 на Военновъздушните сили. Търгът, в който е ясно посочено, че ще се водят преговори само с руската компания - производител на самолетите РСК \"МиГ\", е на стойност до 81 млн. лв. за период от 48 месеца. Нови до 81 млн. лв. за руснаците за ремонт на изтребителите МиГ-29 Преговорите с руснаците трябваше да започнат днес в 10 ч сутринта. В сайта на военното министерство обаче се появи съобщение, че събитието се отлага с два дни и ще се случи на 21 декември, четвъртък. От ведомството сами признават, че причината на това е жалба срещу решението за откриване на процедурата. Тя стартира на 7 декември. Не се споменава обаче кой е предявил въпросната жалба. И ... още 19,9 милиона лева за съветските МиГ-29 (СТЕНОГРАМА) Още по-любопитното е, че в електронния регистър на Комисията за защита на конкуренцията, пред която се обжалват обществени поръчки, до следобед днес нямаше регистрирано оплакване срещу търга за поддръжката на МиГ-29. От военното ведомство мотивираха решението си за ремонт и грижа за изтребителите да бъде потърсен производителят с писмо от самия него, че не е предоставян другиму лиценз да поддръжка на машините.    И ... още 19,9 милиона лева за съветските МиГ-29 (СТЕНОГРАМА)", "date": "2017.12.19", "title": "Някой обжалва ремонта за 81 млн. лв. на изтребителите МиГ-29"}
{"url": "http://clubz.bg/62015-golemiqt_optimizym_nad_55_na_sto_ochakvat_2018_g_da_e_po_dobra", "text": "Десет години след присъединяването на България към ЕС и почти пет години след започналото възстановяване на европейските страни от икономическата и финансова криза българите посрещат новата 2018 г. със своеобразен исторически рекорд по оптимизъм. Това отчитат от \"Алфа рисърч\" в изследване, проведено между 7 и 15 декември. За първи път от 1998 г. се наблюдава още една  . След 20-годишно прекъсване положителните оценки за отминаващата година започват да  доминират над отрицателните. 26% са на мнение, че изтичащата година е била по-добра, 17% - по-лоша, 57% - същата. Макар на пръв поглед това обръщане да изглежда \"малко\", трябва да припомним, че през почти целия този период  негативните оценки са били от два до пет пъти повече от позитивните. \"Алфа рисърч\": 33% вярват на Борисов, 10% - на Цацаров В основата на оптимизма безспорно стоят икономическото оживление, спадът на безработицата и създаването на добре платени работни места, изискващи  високообразована и квалифицирана работна сила. Показателно е, че Единствената група, в която песимизмът доминира (13%:23%), са хората с основно образование, с ниска или без квалификация. Което ясно показва увеличаващата се роля на адекватното образование и приноса на технологичните инвестиции за индивидуалния просперитет и общия икономически ръст. Същевременно, успоредно с  повишаването на личното материално и финансово състояние, и особено, със създаването на \"анклави\" като   където са  концентрирани  значителен брой високоплатени специалисти, започва да се променя структурата на очакванията и изискванията към местното и централно управление. Може да се прогнозира, че ако плавният ръст на доходите и концентрацията на високотехнологичните производства в няколко региона  продължи и през следващата година,  все по-осезателно и в по-широк мащаб ще започнат да се променят  очакванията и изискванията към управляващите. На първо място ще расте вниманието и натискът за по-добра среда на живот и публични услуги в големите градове, а оттам фокусът ще се премества и към качеството на самото управление, прогнозират от \"Алфа рисърч\". В последните години успоредно с демографските и технологични промени започна да се променя и структурата на времето на българина. За работещите най-голям дял продължава да заема трудовата дейност  (основна и допълнителна).  Разговорите чрез социалните мрежи заради удобството или принудата (поради миграцията на по-младото поколение) и. Всеки втори българин не спортува, а онези, които го правят, отделят средно за спорт или разходки около час и половина дневно. Около 42% имат в домакинството си деца, на които отделят по около 3 часа дневно. Това определено е една от положителните тенденции в последно време след кризисните години от началото на прехода, когато заниманието с децата беше сведено до минимум. ", "date": "2017.12.19", "title": "Големият оптимизъм: над 55 на сто очакват 2018 г. да е по-добра"}
{"url": "http://clubz.bg/62020-spilbyrg_i_lukas_sa_naj_bogatite_znamenitosti", "text": "Американското списание „Форбс“ представи годишния си списък с 10-те най-богати знаменитости в САЩ. Лидер в класацията е режисьорът Джордж Лукас. Състоянието на бащата на \"Междузвездни войни\" през 2017 г. е оценено на 5,5 милиарда долара. Лукас обаче не е спечелил основната част от парите си пряко от режисиране. За близо 50-годишната си кариера в киното на практика той е режисирал 6 филма, като 4 от тях са отделни части от сагата „Междузвездни войни“. Първият филм спечели 6 оскара, но само във второстепенни категории.  но рано или късно ще получи почетна статуетка „за цялостен принос“. През 2012 г. той продаде своята компания „Лукасфилм“ на „Дисни“, заедно с правата за космическата опера. От сделката забогатя с , а „Дисни“ – с много повече. Джордж Лукас не оглавява за първи път списъка на „Форбс“, а от 2016-а насам състоянието му се е увеличило с 1 милиард долара. На второ място е отново режисьор – Стивън Спилбърг, който може да се похвали с далеч по-богата на филми и награди и много по-разнообразна в жанрово отношение кариера. Сред неговите над 30 филма са тези за Индиана Джоунс, \"Джурасик парк\" и още десетки хитове. Има и три оскара – два за „Списъкът на Шиндлер“ и един за „Спасяването на редник Райън“. Спилбърг има 3,6 млрд. долара. На трето място е телевизионната водеща Опра Уинфри със състояние от 2,8 млрд. долара. В десетката на най-богатите знаменитости попадат още баскетболистът и актьор Майкъл Джордан  , илюзионистът Дейвид Копърфийлд  , рапърите Диди  , Джей-Зи  , играчът на голф Тайгър Уудс   и хип-хоп изпълнителят и продуцент Доктор Дре  . Накрая на списъка е свръхпродуктивният писател Джеймс Патерсън, чието състояние е изчислено на $730 млн. Прави впечатление, че за разлика от преимуществено \"белите\" списъци на номинираните за най-известните кинонагради, предизвикали гняв и скандали през последните години, в списъка на най-богатите цветовото равновесие вече е постигнато, но половото   далеч не е.", "date": "2017.12.19", "title": "Спилбърг и Лукас са най-богатите знаменитости"}
{"url": "http://clubz.bg/62022-ninova_zvynna_na_borisov_za_reshenie_za_lekarstvata_toj_misli", "text": "Лидерката на БСП Корнелия Нинова е провела разговор по телефона с премиера Бойко Борисов заради мораториума върфу плащанията на НЗОК за иновативни лекарства през 2018 г. Това съобщи самата тя на \"Позитано\" 20. Соцлидерката е звъннала на Борисов, след като била  , които са написали и отворено писмо защо не приемат \"заобикалянето\" на мораториума с обяснение, че комисия в здравното министерство щяло да решава за лечение с иновативни документи. Протестиращите срещу мораториума обвиняват и Цветан Цветанов в разпространението на \"неистини\" заради твърдения, че и в Румъния имало подобни регламенти. По думите й Борисов е обявил, че ще помисли по въпроса, а малко по-късно ѝ се е обадил председателят на парламентарната група на ГЕРБ Цветан Цветанов. Той е обявил, че   и решение ще бъде представено пред Председателския съвет на Народното събрание утре сутрин.  Мораториумът за лекарства ще бъде заобикалян Корнелия Нинова каза, че депутатите от БСП са готови на извънредни пленарни заседания, на работа през нощта, на скъсени срокове, само и само актуализацията на бюджета на НЗОК за 2018 г. да мине до края на тази година и мораториумът за нови лекарства да отпадне.  Борисов готов да преразгледа мораториума върху лекарствата Социалистите още днес ще са внесли и законопроект за промяната в бюджета на касата, който днес бе публикуван в \"Държавен вестник\", след като не мина наложеното от президента Румен Радев вето.  То бе преодоляно с гласовете на ГЕРБ, Обединените патриоти и решаваща подкрепа на \"Воля\", без чиито гласове управляващите нямаше да успеят да съберат нужните при гласуване на вето 121 гласа (в залата бяха 119 души от двете парламентарни групи - б.р.). Румен Радев: Управляващите губят човешки облик Нинова каза, че ако от ГЕРБ не приемат предложението за ремонт на бюджета на НЗОК за догодина, лекарственият мораториум отива право в Конституционния съд - жалбата вече била готова, каза лидерката на червените.  Социалистката се опита да отклони сюжета с издателя Иво Прокопиев и Комисията за отнемане на незаконно придобито имущество (КОНПИ), която поиска запор на акции и сметки за 199 млн. лв и обяви приватизацията на \"Каолин\" през далечната 1999-2000 г. за незаконна. Въпреки че давността е отдавна изтекла и сделката е проверявана нееднократно, има и произнасяне на съд на три инстанции.  КОНПИ обяви приватизацията на \"Каолин\" за незаконна (ВИДЕО) Нинова каза, че   защото той няма да може да върши никаква работа срещу корупцията.    Борисов готов да преразгледа мораториума върху лекарствата Румен Радев: Управляващите губят човешки облик КОНПИ обяви приватизацията на \"Каолин\" за незаконна (ВИДЕО)", "date": "2017.12.19", "title": "Нинова звънна на Борисов за решение за лекарствата. Той мисли"}
{"url": "http://clubz.bg/62013-borisov_pravata_na_bylgarite_vyv_velikobritaniq_sa_garantirani_video", "text": "Това каза на съвместно изявление с премиера Бойко Борисов главният преговарящ на ЕС за \"Брекзит\" Мишел Барние. Той е в България на работно посещение. И обяви, че страната ни е напълно готова да поеме председателството на Съвета на ЕС от началото на 2018 г.  Борисов заяви, че българското председателство е изключително важно за \"Брекзит\", защото в следващите шест месеца постигнатото споразумение трябва да се превърне в договор за напускането на Великобритания и ние трябва да бъдем добър тандем. Тереза Мей моли граждани на ЕС да останат на Острова   Преди ден инициативата \"Български манифест за Европа\" прати на Борисов отворено писмо с настояване за конкретни действия и \"твърда политика\" на кабинета за правата на българите на Острова. В писмото се настоява още за промяна в Изборния кодекс, която да запази възможността на съгражданите ни да гласуват на територията на Великобритания на национални български избори. Причината е, че след \"Брекзит\" Великобритания ще попадне под условието, че в страни извън ЕС могат да се разкриват до 35 изборни секции. \"Български манифест за Европа\" с писмо за \"твърда политика\" за интересите на българите след \"Брекзит\" Ето видео от изявлението на Борисов и Барние в София:     \"Български манифест за Европа\" с писмо за \"твърда политика\" за интересите на българите след \"Брекзит\"", "date": "2017.12.19", "title": "Борисов: Правата на българите във Великобритания са гарантирани (ВИДЕО)"}
{"url": "http://clubz.bg/62011-bi_bi_si_snima_cqlata_istina_za_karierata_na_uajnstijn", "text": "Обществената телевизия на Обединеното кралство Би Би Си поръча документален филм за възхода и падението на Харви Уайнстийн, с интервюта с \"много от актрисите, които бяха достатъчно смели, за да разкажат своите случаи\" на сексуален тормоз и нападки от страна на продуценти, агенти, адвокати и журналисти. Деветдесетминутният филм, режисиран от Урсула Макфарлан  , има работното заглавие \"Уайнстийн\" и ще бъде излъчен по Би Би Си 2. Изповедта на Салма Хайек за \"чудовището\" Харви Уайнстийн От продуцeнтската компания Lightbox обявиха, че лентата ще представи  , както и  През призмата на кариерата на Уайнстийн и сексуалния тормоз, филмът ще разгледа и историята на Холивуд и ще \"задълбае в сложната комбинация от пари, власт, експлоатация и злоупотреби, развила се с появата на студийната система в 30-те години на миналия век\", за да разкрият \"културата на страх и злоупотреби, от която е пропит Холивуд\". Ума Търман към Уайнстийн: Радвам се, че става бавно – ти не заслужаваш куршум От Би Би Си все още не са обявили кога ще излъчат филма, но очакванията са да бъде показан във Великобритания през 2018 г. Ума Търман към Уайнстийн: Радвам се, че става бавно – ти не заслужаваш куршум", "date": "2017.12.19", "title": "Би Би Си снима цялата истина за кариерата на Уайнстийн"}
{"url": "http://clubz.bg/62027-patrioti_pak_probutvat_popravka_za_stroejite_po_moreto_tozi_pyt_sys_zakon_za_posevi", "text": "Депутатът на Обединени патриоти Йордан Апостолов, който се прочу с определяната като \"лобистка\" поправка в Закона за опазвне на земеделските земи,  , прави нов заход по същия въпрос. Но този път се опитва да пробута изменения в... закона за посевите. По стар парламентарен маниер, който Апостолов бързо е усвоил за своя първи мандат в НС, спорни текстове, касаещи един закон, се пробутват в преходните и заключителни разпоредби на друг закон. И така, чрез Закона за посевния и посадъчния материал, Апостолов смята да промени и този за земеделските земи. През първата половина на май прясно избраният депутат \"патриот\" и негови колеги от ГЕРБ, в т.ч. шефката на земеделската комисия Десислава Танева и на бюджетната - Менда Стоянова внасят промяна в земеделскя закон, която предвижда да се удължи с три години срокът, в който собствениците на земеделска земя с променено предназначение могат да започнат строителство в нея. Текстът стъпва на приетото през 2011 г. правило, че който е променил статута на земята си има срок от 6 години да реализира инвестиционното си намерение, след което, ако не го направи, земята отново ще стане земеделска. Крайният срок бе 24 май 2017 г. и вече изтече. Срокът за застрояване на Черноморието може да бъде удължен с 3 години Мотивът на вносителите бе, че хиляди дребни собственици, ударени от кризата, не са могли да строят в имотите си, както и че вече са платили такси за промяна на предназначението. След последвал скандал и екопротести, мотивирани с това, че предложението на управляващите цели да облагодетелства на-вече големите инвеститори по Черноморието, от ГЕРБ оттеглиха предложението за промяна в закона. След протест: ГЕРБ оттегли закона за строежите по Черноморието Датата е 14 декември. Заседание на парламентарната комисия по земеделие, на което са поканени представители на ресорното министерство, за да участват в дебата в предложения от тях закон за посевите. От стенограмата обаче става ясно, че не посевите ще са темата на заседанието, а внесените от Апостолов изменения в заключителните разпоредби, които и към настоящия момент няма как да се открият из документите по закона, които се качват на сайта на НС. В началото Десислава Танева обяснява, че не са подкрепени тези от предложенията, които касаят отмяна в момента на режима на загубилите правото за строеж, след изтичането на 3 и 6-годишния срок. А гневен Апостолов иска да чуе мотивите на министерството.  Обяснява Зорница Желева, главен експерт в Дирекция \"Поземлени отношения\":  Тя допълва, че 6 години са достатъчни \"за реализиране на инвестиционното намерение, ако то е било реално\". А по отношение на преписките за промяна предназначение, загубили правни действия на 24 май 2017 г., вече имало доста случаи, в които собственици, желаейки отново да реализират инвестиционното намерение, отново внасят преписка за произнасяне.  Ден 13 на новата власт - първи протест: в защита на Черноморието Очевидно известени предварително, че темата на заседанието няма да е законът за посевите, а за промяната на предназначението, в залата присъстват предствители на организации на собственици на земи, голяма част от които по Черноморието - тези, които протестираха в защита на първия закон на ОП и ГЕРБ от май. Намесва се Десислава Танева и обявява, че предложенията на \"патриотите\", направени в последния момент, са допустими по правилник, \"но ако трябва да бъдем напълно стриктни, те трябва да съответстват на целта на дадения законопроект. Тъй като не бяхме подготвени, затова отложихме двата параграфа и трябва да бъдат предмет на достатъчно обществено обсъждане\". Ново обсъждане ще има утре на заседание на земеделската комисия. Иначе междувременно бяха приети всички депутатски предложения, в това число на Апостолов. Народните представители обаче се впуснаха в спор След протест: ГЕРБ оттегли закона за строежите по Черноморието Ден 13 на новата власт - първи протест: в защита на Черноморието", "date": "2017.12.19", "title": "\"Патриоти\" пак пробутват поправка за строежите по морето. Този път със закон за... посеви"}
{"url": "http://clubz.bg/62017-sasht_obviniha_severna_koreq_za_virusa_wannacry", "text": "Това написа в авторския материал за \"Уолстрийт Джърнъл\" съветникът по въпросите за вътрешната сигурност в Белия дом Том Босърт по повод вируса WannaCry. Така той обяви на практика официалната позиция на САЩ. Босърт предупреждава и че Щатите ще предприемат мерки в отговор на атаката - но без да уточнява какви. Съдят програмиста, спрял вируса WannaCry Кибератаката, която блокира над 300 000 компютри в 150 страни, засегна банки, болници и компании в целия свят. Първите удари на вируса, който заключна информацията и иска откуп между 300 и 600 долара за освобождаването й, започнаха през май тази година. Това бе сред най-големите подобни атаки в историята на Интернет. Представители на Северна Корея неколкократно отричаха да са отговорни по какъвто и да е начин за вируса - но все още не са коментирали материала на Босърт. Путин: Службите на САЩ създадоха вируса WannaCry, нямаме нищо общо И британските служби изказаха подозрения, че Пхенян е замесен в атаката. Поради санкциите тоталитарният режим в азиатската страна е в остра нужда от чужда валута. Междувременно президентът на САЩ Доналд Тръмп изрично посочи растящата опасност от Северна Корея в новата стратегия за национална сигурност. Путин: Службите на САЩ създадоха вируса WannaCry, нямаме нищо общо", "date": "2017.12.19", "title": "САЩ обвиниха Северна Корея за вируса WannaCry"}
{"url": "http://clubz.bg/62024-milen_ruskov_%E2%80%93_pisatel_na_godinata", "text": "Милен Русков е най-търсеният автор от читателите в Столичната библиотека през 2017-а, а най-заеманият български роман през годината е „Чамкория“. Затова Русков ще бъде обявен за писател на годината на церемония в сряда, 20 декември, в библиотеката на площад „Славейков“.   В десетката на най-търсените автори на романи през годината са още Захари Карабашлиев, Ивинела Самуилова, Розмари де Мео, Георги Господинов, Иван Вазов на Димитър Димов. За детски автор на годината ще бъде обявена Живка Шопова заради нейните „Букви опашати“ и „Фиу“. Между най-търсените писатели за деца и тийнейджъри са още Юлия Момчилова, Полет Буржоа, Стийв Стивънсън, Дейвид Уолямс, Сара Дж. Маас, Станислав Койчев-Стан, Роалд Дал и Рик Риърдън. Най-четеният автор на научно-популярна литература в Библиотеката е акад. Георги Марков, с произведения като „Камбаните бият сами: Насилие и политика в България 1919-1947“, „Голямата война и българският ключ за европейския погреб 1914-1916“, „Върховете привличат мълнии: Покушения и политика в България 1878-1919“, „Голямата война и българският меч над Балканския възел 1914 – 1919“ и други. Столична община ще обяви и читателя на годината – и за 2017-а това е незрящата Валя Людмилова Петрова. 32-годишната читателка е висшистка, завършила е социални дейности и работи в софийската регионална организация към Съюза на слепите. Читател е на Столична библиотека от 2007 г. Предпочита художествена литература и ползва активно всички отдели на библиотеката. Сканира книгите, които заема за дома и, благодарение на разработен синтезатор за българска реч, книги, текстове, документи или PDF файлове на български, тя „чете“ изчитани с глас книги.", "date": "2017.12.19", "title": "Милен Русков – писател на годината"}
{"url": "http://clubz.bg/62034-vylnest_mamut_prodaden_za_polovin_milion_evro", "text": "Древeн скелет на вълнест мамут бе продаден на аукцион в Лион, Франция, за 548 хиляди евро. Финалната сума превиши значително първоначалната оценка. Смята се, че това е най-големият скелет от този вид, който се оказва в частни ръце, съобщава Би Би Си. 80% от скелета се състои от костите на умрялото животно. Останалото е смола, която служи за укрепване и придаване цялост на експоната. Костите на древното животно са били открити в зоната на вечна замръзналост в Сибир преди 10 години. Не се съобщава как са се оказали на търг във Франция. Учените са открили по зъбите на мамута следи от гниене. Специалистите предполагат, че това може би е една от причините за неговата смърт: заради проблемите със зъбите той не е можел да се храни пълноценно. Оттеглянето на зоната на вечния лед води до увеличаване на броя на останките от древни бозайници, обясни пред Би Би Си кураторът на природонаучните колекции в Манчестърския музей Дейвид Гелсторп. Един от най-добре запазените екземпляри от вида – мамутчето на 39 хиляди години Юка – също е открит в зоната на вечна замръзналост в Сибир. Вълнестите мамути са съвременници с първите хора, които ходели на лов за тях и ги изобразявали по стените на пещерите си. Голямата  част от тези животни са измрели преди 10 хиляди години. Последната група мамути са живели на остров в Северния ледовит океан и са доживели до преди около 4 хиляди години. Учените смятат, че основна роля за изчезването на вида са изиграли хората-ловци и – в по-голяма степен – измененията в околната среда.", "date": "2017.12.19", "title": "Вълнест мамут, продаден за половин милион евро"}
{"url": "http://clubz.bg/62036-patriotite_bili_vzeti_na_koncesiq_ot_kipyrski_bezraboten", "text": "\"Патриотите\" са взети на концесия преди изборите, която концесия изтича в края на годината и се държи от кипърски безработен. Така екологът Борислав Сандов описа ситуацията с огромното желание на Обединени патриоти да изменятконцесионния договор с \"Юлен\" АД за ски зоната в Банско. Заигравката с кипърския бизнесмен е препратка към собствеността на дружеството, а с \"до края на годината\" - със стремежа на вицепремиера Валери Симеонов да прокара точката в Министерския съвет преди 2018-а. На кого са нужни опашките в Банско? Сандов допълни, че концесионерът декларира сега между 2000 и 3000 души на ден и попита как така те не могат да се съберат на лифт с капацитет 2000 души на час. Казаното бе по повод твърденията, с които се мотивират исканията за втори лифт, че скиорите чакат с часове да се качат на кабинката. По повод сравненията между България и Андора, която имала близо 400 писти в сравнение с нас и 8 милиона туристи годишно, Сандов заяви: Гост след Сандов бе Юлиан Ангелов от ОП, поканен да говори по друг въпрос. Но нямаше как да не коментира обвиненията на Сандов.", "date": "2017.12.19", "title": "\"Патриотите\" били взети на концесия от кипърски безработен"}
{"url": "http://clubz.bg/62025-izsledvane_rusiq_se_e_namesvala_v_tuityr_sled_atentati_vyv_velikobritaniq", "text": "Акаунти в туитър, за които се подозира, че са свързани с Русия, са използвани, за да \"се увеличи влиянието и вредата\" след четирите терористични атаки от 2017 г. във Великобритания, показват изводите от изследване, цитирано от Би Би Си. Учените от университета в Кардиф са намерили стотици съобщения в 47 акаунта, които преди са били свързани с Русия. Някои от публикациите са били антимюсюлмански, другите са просто критични към тях, показва изследването. Коментар от Москва няма, но  чрез социалните медии, напомня Би Би Си.  Изследователският институт по престъпността и сигурността на Кардифския университет е анализирал милиони постове и коментари, събрани от различни платформи в социалните медии, преди да се спре върху 70 подозрителни акаунта в туитър. 47 от тях преди са били свързани с Русия от изследователи в Конгреса на САЩ, руското списание RBK и др. Върху тях се е фокусирало и проучването. Изследователите установяват, че след: Тези общо 475 съобщения са репостнати над 153 хил. пъти от други акаунти, изчисляват учените. Ето и някои от примерите: При един от случаите акуант с името  @Crystal1Johnson - който сякаш принадлежи на правозащитник - взема обратната страна: \"Значи така изглежда свят с очила от омраза - бедна жена, която е оценявана само заради дрехите ѝ\", пише там. Според изследователите понякога от акаунтите съобщенията директно се туитват към известни личности като писателката Джоан Роулинг в опит техните постове да се видят от последователите на популярните хора. Те забелязват и че доста от съобщенията са насочени към основателя на Английската лига за отбрана Томи Робинсън и бившия лидер на UKIP Найджъл Фараж. \"Трябва да се фокусираме върху въпроса какви контрамерки ще са ефективни в спирането на действието на пропагандата на \"меките факти\" от страна на източници, които искат да довършат работата на терористичните организации, като увеличават значимостта и ефективността на актовете на насилие\", казват оттам. Изследователите признават, че им е било много трудно да докажат, че тази дейност наистина е с подкрепата на руските власти, но според тях вероятно има и други акаунти, които те не са засекли. Друг независим изследовател, който също се занимава с проучването на подозрителни постове, смята, че трябва да се свърши още много работа.", "date": "2017.12.19", "title": "Изследване: Русия се е намесвала в туитър след атентати във Великобритания"}
{"url": "http://clubz.bg/62021-es_vs_rusiq_koj_shte_snabdqva_s_priroden_gaz_zapadnite_balkani", "text": "Европейският съюз и Русия влизат в битка за пазара на втечнен природен газ в Западните Балкани. Вчера блокът подписа споразумение за финансиране на  . Целта е да се диверсифицират енергийните източници в региона в изпълнение на стратегията за енергийно сътрудничество в рамките на ЕС. Руската държавна газова компания \"Газпром\" пък обяви, че ще инвестира   в сръбската част на Босна и Херцеговина. Как Брюксел ще наблюдава енергийните ни преговори Проектът за газов хъб на остров Кърк е на стойност 383,6 милиона евро, а  . Останалата част от сумата ще бъде покрита от Хърватия и частни инвеститори. За целта е основана компанията LNG Croatia LLC, която ще обедини инвеститорите в строежа и управлението на инфраструктурата, необходима за пренасянето и складирането на втечнения природен газ. Основната цел на газовия хъб е да гарантира сигурността в доствките на газ в Централна и Източна Европа, пише в проекта. В първата фаза максималният капацитет на газовия хъб на остров Кърк ще бъде  . Споразумението за финасиране е подписано вчера на   в присъствието на ресорния еврокомисар Мигел Ариас Канете. Борисов поиска от Путин \"стабилна основа за бъдещи енергийни проекти\" Един от приоритетите на Еврокомисията на Юнкер е изграждане на устойчив енергиен съюз с ориентирана към бъдещето политика по въпросите на изменението на климата. Целта му е да гарантира сигурна, устойчива, конкурентоспособна и икономически достъпна енергия за европейските домакинства и предприятия. Сред ключовите мерки в   е стратегията за втечнения природен газ като алтернативен източник на енергия. Евросъюзът ще създаде стратегическа инфраструктура за завършване на изграждането на вътрешния енергиен пазар и ще подкрепи проекти за прекратяване на зависимостта на някои държави членки от външни източници на газ. Според  . ЕС успява да подсигури от местен добив около 43 % от втечнения природен газ, който потребява. Вносът пък е главно от Русия и Норвегия. Путин: САЩ искат да ни изтикат от европейските енергийни пазари Два дни преди сключването на споразумението за газовия терминал в Хърватия руската държавна компания \"Газпром\" подписа   за сътрудничество в областта на производството на втечнен природен газ. В град Зворник, в Република Сръбска (една от двете автономни части на Босна и Херцеговина), ще бъде построено предприятие за втечняване на руски природен газ, който ще се транспортира през Сърбия. Проектът е на стойност 70 милиона евро, а \"Газпром\" ще бъде мажоритарен акционер.  Проектът ще гарантира енергийната сигурност в региона, заяви президентът на Република Сръбска Милорад Додик на церемонията по подписването на договора в Баня Лука. За снабдяването си с природен газ Босна разчита само на Русия, от която получава доставки в размер на 350 милиона кубични метра годишно през Украйна, Унгария и Сърбия. Страната получи предупреждение от Еврокомисията, че трябва да разнообрази източниците си, ако иска да получи финасова помощ от ЕС за енергийния си пазар. Босна и Херцеговина подаде молба за членство в ЕС през февруари 2016 г. Република Сръбска, която е една от двете части на държавата заедно с Федерация Босна и Херцеговина, държи да има автономна енергийна политика. Борисов поиска от Путин \"стабилна основа за бъдещи енергийни проекти\" Путин: САЩ искат да ни изтикат от европейските енергийни пазари", "date": "2017.12.19", "title": "ЕС vs Русия: Кой ще снабдява с природен газ Западните Балкани?"}
{"url": "http://clubz.bg/62026-shiiti_v_jemen_strelqt_s_raketa_po_sauditskiq_kralski_dvorec", "text": "Балистична ракета бе изстреляна днес от Йемен с по кралския дворец в Рияд, столицата на съседна Саудитска Арабия. Тя бе прихваната преди да нанесе поражения, съобщиха международните агенции. Шиитските бунтовници в Йемен потвърдиха както нападението, така и целта. От 2014 г. в тази страна бушува гражданска война. В конфликта загинаха хиляди, хуманитарното положение е катастрофално. По данни на ООН то е най-тежкото в световен мащаб. Шиити в Йемен взривиха президента Салех Саудитска Арабия не за първи път е мишена на йеменските бунтовници. Рияд е начело на коалиция от десет държави, които подкрепят сваленото преди повече от три години правителство в Сана. От другата страна е Иран, който е на страната на бунтовниците хутити, които все още държат контрола върху йеменската столица. Подобно на днешното ракетно нападение на бунтовниците имаше в началото на ноември. И тогава цел беше Рияд, но ракетата също беше прихваната. При онзи случай Саудитска Арабия отговори с масирани въздушни нападения срещу Сана. В средата на този месец САЩ, които са съюзници на Саудитска Арабия в битката срещу терора, показаха във Вашингтон заловени при арести на йеменски бунтовници ирански оръжия и оръжейни части. Целта бе да се докаже връзката на Иран с Йемен и подкрепата на Техеран за хутитите в размирната страна. Иран категорично отрече да е снабдявал йеменски бунтовници с оръжия, но едва ли някой му повярва.", "date": "2017.12.19", "title": "Шиити в Йемен стрелят с ракета по саудитския кралски дворец"}
{"url": "http://clubz.bg/62029-versiq_%E2%84%961_strelbata_sreshtu_danychniq_shef_e_zaradi_rabotata_mu", "text": " в столицата е посегателство спрямо него в резултат на изпълнение на служебните му задължения, предаде \"Дарик\". 43-годишният директор на отдел \"Фискален контрол\" в НАП бе прострелян показно вчера сутринта, докато се движел с джипа си БМВ Х5 по столичната улица \"Дунав\". Стрелецът още не е заловен. Няма информация Стаменов да е получавал заплахи. , изстрелът е един, другото нараняване е от счупено стъкло, поясни Цацаров, след като вчера съобщи, че мъжът е прострелян с два куршума. Предстои да излезе балистичната експертиза, допълни главният прокурор. Състоянието на мъжа е стабилизирано, каза Цацаров. По-рано днес бе съобщено, че Стаменов е в много тежко състояние. Той отговаря за данъчните проверки на рискови стоки, а отскоро - и на горивата. Той увери, че прокуратурата ще протестира присъдите на биячите от Асеновград, тъй като били занижени. От Чирпан главният прокурор отиде в Кърджали по случая с убитото в Момчилград дете. Там Цацаров каза, че майката е задържана с прокурорска мярка и обвинена в - а не, както съобщиха медиите първоначално, в самото убийство. Утре ще бъде извършен следствен експеримент и с нейно участие. Той обяви, че се работи \"със сравнително стеснен кръг от заподозрени\", а целта е - изясняване на случая в съкратени срокова.", "date": "2017.12.19", "title": "Версия №1: стрелбата срещу данъчния шеф е заради работата му"}
{"url": "http://clubz.bg/62032-majkata_na_grigor_poluchi_nagradata_mu_za_sporten_ikar", "text": "Мария Димитрова, майката на Григор Димигров, получи наградата \"Спортен Икар\" от името на първата ни ракета на церемония в Националната галерия, където Българският олимпийски комитет връчи отличията си заедно с \"Икар\"-ите на фондация \"Български спорт\". Първата ни ракета води подготовка за новия сезон във Флорида и не може да присъства. Така ще е и тази вечер, Шефът на фондация \"Български спорт\" Николай Божинов връчи на Мария Димитрова големия \"Икар\" - пластика на художника Христо Христов и диплом. Тя увери, че Григор оценява любовта на хората като изключителен стимул в представянето му на корта като българин. Много овации събраха момичетата от определения за \"Отбор на годината\" национален тим по волейбол за жени до 23 години с треньор Тони Зетова - бронзов медалист от световното първенство в Словения. Те бяха наградени от министъра на младежта и спорта Красен Кралев, който отбеляза радващите успехите при младите. Министър Кралев бе награден от БОК с медал „Спортът за един мирен свят“ по повод навършване на кръгла годишнина. Със същия медал бяха отличени Вера Маринова -  спортен журналист за принос към отразяване на олимпийските игри и олимпийското движение и Боряна Тончева, спортен журналист за принос към дейността на Националната олимпийска академия на БОК. Първата трикратна световна шампионка по художествена гимнастика Мария Гигова бе наградена с „Почетен знак на БОК“ по повод навършване на кръгла годишнина и за приноса й в развитието на художествената гимнастика в България и по света. Медал за „Олимпийска заслуга“ във връзка с кръгли годишнини получиха Иван Лебанов, Николай Бухалов, Илиян Недков и Стефан Георгиев, а със златна значка бяха отличени други известни спортисти, сред които медалистите и техните треньори от последните европейски младежки олимпийски фестивали. Първият ни олимпийски медалист в зимните спортове Иван Лебанов получи и Специален приз за благородна постъпка, връчен му от председателя на Българската параолимпийска асоциация Илия Лалов. Призът „Надежда Лекарска“ за етика, олимпийско образование и възпитание бе връчен на генералният секретар на БОК и лектор в националната олимпийска академия Белчо Горанов за принос в дейността на Олимпийската академия и разпространяване на олимпийските ценности. Наградата бе връчена лично от Симеон Лекарски.", "date": "2017.12.19", "title": "Майката на Григор получи наградата му за \"Спортен Икар\""}
{"url": "http://clubz.bg/62028-cska_sofiq_obeshtava_da_vloji_naj_malko_1_milion_za_bazite", "text": "Това става ясно от официално съобщение от комисията на държавното дружество \"Сердика спортни имоти\" ЕАД с принципал Министерството на младежта и спорта за търга за базите на ПФК ЦСКА АД. Единствено в процедурата, а ЦСКА 1948 се отказа, тъй като не отговаря на изискванията. Комисията отвори втория плик от документацията, подадена от ПФК ЦСКА-София ЕАД, съдържащ ценовото предложение и инвестиционната програма. От клуба са предложили цена от 62 000 лв. без ДДС на месец за наем на двете бази и 1 100 000 лв. без ДДС минимални инвестиции, които следва да се извършат в спортните обекти за срока на договора в процентно съотношение 70/30 спрямо двете обособени части: спортен комплекс „Българска армия“/спортен комплекс „Панчарево“. Според изискванията на конкурса тези инвестиции не подлежат на приспадане от дължимите месечни наемни вноски. На свое закрито заседание комисията ще разгледа инвестиционната програма и икономическата обосновка за стопанисването на базите и ще излезе с решение за резултата от проведения конкурс. Собственикът на ЦСКА-София Гриша Ганчев и неговият партньор и акционер в клуба Юлиан Инджов вече ремонтираха базата в Панчарево и подмениха терена на ст. \"Българска армия\". Средствата се приспадат от сегашния наем, който клубът плаща по силата на сключен договор за месечен наем на двете бази. Ганчев твърди, че има по-големи планове както за стадиона, така и за Панчарево, където да се направят още терени и да се изгради общежитие за футболна академия.", "date": "2017.12.19", "title": "ЦСКА-София обещава да вложи най-малко 1 милион за базите"}
{"url": "http://clubz.bg/62037-gerb_otmenq_moratoriuma_vyrhu_novi_lekarstva", "text": "Това се заявява в позиция на ПГ на ГЕРБ, подписана от председателя на групата Цветан Цветанов. Нинова звънна на Борисов за решение за лекарствата. Той мисли Той заявява, че в днешния ден е провел серия от разговори с председателите на всички парламентарни групи, с премиера Бойко Борисов и с министрите на здравеопазването и на финансите Кирил Ананиев и Владислав Горанов. Целта на разговорите била \"да се неутрализират всички възможни спекулации, че български пациенти могат да бъдат оставени без лечение или лекарства\". Мораториумът за лекарства ще бъде заобикалян Вторият човек в упавляващата партия допълва, че предложението за отмяна на въпросния Параграф 6 срещнало подкрепа от представителите на всички институции, с които разговарял, както и от председателите на ресорните парламентарни комисии. Междувреенно БГНЕС съобщи, че ПГ на „БСП за България“ е внесла в деловодството на парламента предложение за актуализация на бюджета на НЗОК и за включване в дневния ред на Народното събрание. Така официалните позиции на ГЕРБ и на БСП за отпадане на мораториума върху новите молекули се припокриват. Мораториумът за лекарства ще бъде заобикалян", "date": "2017.12.19", "title": "ГЕРБ отменя мораториума върху нови лекарства"}
{"url": "http://clubz.bg/62033-3000_leva_globa_za_pokazan_sreden_pryst", "text": "Дисциплинарната комисия на БФС глоби с 3000 лева футболиста на ЦСКА-София Фернандо Каранга заради средния кръст, показан от бразилеца към един от страничните съдии по време на мача с \"Лудогорец\" (2:1) за Купата на България. ЦСКА-София елиминира \"Лудогорец\" след 120 минути за Купата През първото полувреме голмайсторът отправи неприличния жест след ситуация пред вратата на гостите. Реферите не забелязаха и не санкционираха Каранга. На днешното си заседание обаче комисията наказа Каранга \"по доклад\", което означава, че провинението е забелязано от делегата или (и) съдийския наблюдател и писано след срещата. Същевременно ДК спира правата на Натанаел от \"Лудогорец\", който получи червен картон за удар без топка в края на 120-минутната битка. Изискан е видеозапис и след преглеждането му ще бъде обявено наказанието на защитника. Заради различни прояви на публиката си ЦСКА-София е глобен общо с 6300 лв. - за пиротехнически средства, бомбички, димки, хвърлени предмети към терена и \"нецензурни и вулгарни скщандирания\". В четвъртък ще заседава съдийската комисия и ще разгледа представянето на съдиите в четвъртфиналите за Купата. Най-много коментари предизвика именно срещата ЦСКА - \"Лудогорец\", но също така \"Етър\" - \"Славия\" (1:2).", "date": "2017.12.19", "title": "3000 лева глоба за показан среден пръст"}
