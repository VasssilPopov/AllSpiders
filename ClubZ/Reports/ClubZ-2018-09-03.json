{"url": "http://clubz.bg/72690-madrid_ogranichava_skorostta_za_dvijenie_do_30_kmch", "text": "Градският съвет на испанската столица планира да приеме през септември ограничения за максималната скорост до 30 км/ч за повечето улици в града, за да се гарантира сигурността на участниците в движението по пътищата, съобщи ТАСС, позовавайки се на вестник \"Ел паис\". Според информация на вестника мерките ще засегнат 10 053 улици на Мадрид (79,75 процента от общия брой на улиците), а по много улици с две или повече ленти за движение в една посока все пак ще се запази ограничението на скоростта от 50 км/ч. Също така до 20 км/ч ще бъде ограничена максималната скорост по улиците, където тротоарът е разположен на едно ниво с пътя. Градските власти отбелязват, че тези норми са призвани \"да понижат броя на произшествията по пътищата и да успокоят трафика, за да се гарантира сигурността на пешеходците и велосипедистите, а също така на хората с ограничени възможности, живеещи в съседните райони\". Авторите на инициативата се позовават на данни на Световната здравна организация (СЗО), според които при скорост от 50 км/ч рискът от смърт при катастрофа е близо осем пъти по-висок, отколкото при скорост от 30 км/ч. Така при сблъсък на автомобил с пешеходец със скорост от 64 км/ч около 85 процента от пострадалите загиват, до 48 км/ч - около 45 процента, а при сблъсък със скорост 30 км/ч случаите с фатален край са само 5 процента. Според данните на СЗО, в целия свят в резултат на ПТП всяка година загиват около 1,25 милиона души (този показател остава почти непроменен от 2007 г.), при това травмите, причинени от ПТП стават основна причина за смъртта на млади хора на възраст от 15 до 29 години. Ежегодно различни видове травми от ПТП получават от 20 до 50 милиона души. Най-слабо защитените участници на уличното движение са мотористите, пешеходците и велосипедистите. БТА", "date": "2018.09.03", "title": "Мадрид ограничава скоростта за движение до 30 км/ч"}
{"url": "http://clubz.bg/72691-shefyt_na_omv_s_orden_ot_putin", "text": "Президентът на Русия Владимир Путин подписа указ за награждаването на президента на австрийския петролно-газов концерн  \n\tО Ем Ви (OMV AG) Райнер Зеле с орден \"Дружба\" за \"заслуги в укрепването на дружбата и сътрудничеството между народите\". Вчера,  \n\tна 2 септември, Зеле навърши 58 години, предаде ДПА. И като председател на управителния съвет на германската група Винтерсхал (Wintershall), и като шеф на О Ем Ви, Зеле е известен като привърженик на сътрудничеството в Русия в петролно-газовия сектор, отбеляза електронното издание Ведомости.ру. ДПА уточни, че О Ем Ви е основен акционер в проекта \"Северен поток-2\". Зеле отправи остри критики срещу западните санкции, наложени на Русия. През юни той и президентът на Газпром Алексей Милер в присъствието на Путин и федералния канцлер на Австрия Себастиан Курц подписаха споразумение за доставки на руски газ до 2040 година, припомня Ведомости.ру. БТА", "date": "2018.09.03", "title": "Шефът на OMV с орден от Путин"}
{"url": "http://clubz.bg/72689-golqma_kompaniq_zastana_zad_cska_1948", "text": "\"Еврофутбол\" подписа 3-годишен спонсорски договор с ЦСКА 1948, съобщи официално втородивизионният тим. ЦСКА 1948 играе във Втора лига, като целта е догодина да влезе в Първа. От началото на сезона обаче отборът буксува най-вече игрово. След шестия кръг има три равенства и три победи, изоставайки на 6 точки от лидера \"Царско село\". Това доведе до треньорска смяна - Валентин Илиев отстъпи на Петко Петков, работил в няколко български клуба, включително \"Литекс\" и \"Лудогорец\". Досега основен спонсор на ЦСКА 1948 беше букмейкърската компания \"Ефбет\", която е свързана с \"Еврофутбол\". Собствеността на \"Еврофутбол\" се дели между бизнесмена Васил Божков и най-богатия грък Сократис Кокалис. Бъдещето ще покаже дали тази промяна означава по-сериозен ангажимент на Божков към ЦСКА 1948.", "date": "2018.09.03", "title": "Голяма компания застана зад ЦСКА 1948"}
{"url": "http://clubz.bg/72688-za_pyrvi_pyt_ot_12_godini_mesi_e_aut_ot_klasaciqta_na_fifa", "text": "За първи път от 12 години насам Лионел Меси не е номиниран в класацията на ФИФА за най-добър футболист в света. Това личи от номинациите за 2018 г., които световната футболна централа официално обяви днес. Наградите на ФИФА и тази на списание \"Франс Футбол\" бяха обединени, но отскоро организацията и френското списание се разделиха и ги връчват отделно. За първи път Меси фигурира в листата на ФИФА през 2006 г. През 2007-а и 2008 г. той е подгласник, а през 2009 г. е обявен за №1 за първи път. Следват още четири челни места, последното от които беше през 2015 г. След това в две поредни години на върха беше Кристиано Роналдо. Португалецът и сега е сред номинираните в основната и най-важна класация, заедно с Лука Модрич и Мохамед Салах. Преди броени дни хърватинът бе провъзгласен за футболист №1 на УЕФА в Шампионската лига. Това предизвика остри нападки от страна на мениджъра на Роналдо и негов сънародник Жорже Мендеш. Роналдо срещу \"Манчестър Юнайтед\" в Шампионската лига (СНИМКИ) Самият Кристиано не присъства на церемонията в Монте Карло, когато бе теглен и жребият за груповата фаза на Шампионската лига. Той обикновено бойкотира награди, когато не първи.", "date": "2018.09.03", "title": "За първи път от 12 години Меси е аут от класацията на ФИФА"}
{"url": "http://clubz.bg/72670-rok_bez_pari_i_svetovni_zvezdi_na_festival_kraj_blagoevgrad", "text": "Със страхотно събитие на минути от Благоевград се очаква да си отиде рехавото - като метеорологични условия, не и като афиш - тазгодишно рок лято. Предстоящият на 21 и 22 септември  за пръв път има средната дума в заглавието си, защото се очакват няколко страхотни съседски банди  Едните са гърците   които със своето рокабили могат да ви накарат часове наред да си потропвате с копитца, докато си сипвате едно след едно питиета. Истински звезди в Македония са   - банда с над 20 г. история, която неизменно влиза в техните класации за топ рок имена. Сърбите от  са победител от 50-ото издание на Китариадата край Зайчар, която събира десетки хиляди фенове, включително и световни знаменитости. От Турция гостите ще се казват  Марко Мендоса доведе Цонко Цонев в София Големият хедлайнер обаче ще е   -  басист на \"Уайтснейк\", на обновените \"Тин Лизи\", на суперзвездната банда The Dead Daisies и мн. др. Марко ще изсвири неща от авторския си албум, кръстен с простичкото Viva La Rock. Организаторът и кмет на село Дъбрава Росен Георгиев кани всички пред кметството на събитието, което се случва 4-та поред година.  Той похвали верните приятели на феста за миналата година, когато над 1500 души търепливо изчакаха да мине разразилата се буря, за да видят Джон Лоутън с Б.Т.Р.  А ето и най-важните подробности:", "date": "2018.09.03", "title": "Рок без пари и световни звезди на фестивал край Благоевград"}
{"url": "http://clubz.bg/72639-narkotikyt_bez_kojto_ne_mojem", "text": "Въпреки това продължих с опитите и като пораснах. Вече лъжа себе си. Слагам часовника си десет минути напред. Оставам си все толкова точна в закъсненията. Всеки път. С течение на годините открих колко хлъзгава е идеята за времето. Още преди да стигна до брега на физиката, разбрах, че може да се носиш леко и спокойно и в следващия миг да уцелиш някой водопад и да се окажеш без баба и с електронен часовник, който отгоре на всичко и говори. И все пак ми остана нещо. Не беше точно кражба. По-скоро заем, който давах веднъж годишно и после си получавах пак веднъж годишно. Гледах да не се ядосвам, когато местеха часовника напред, и искрено се радвах, когато го връщаха. Получавах цял час. Юнкер: Ще спрем местенето на стрелките Сега като искат местенето да спре, няма кой да взема от мен, но и никой няма да ми даде. А така, като 60-те минути не са минали алъш-вериш, са някак много обикновени. Спокойно може да ги проспиш някоя сутрин напук на алармата. Все ни упрекват, че си губим времето. В социалните мрежи например. Точно там през месец виждам публикации със заглавия, съобщаващи, че времето ни, прекарано из тях, се равнява на 200 прочетени книги годишно. Чудно как Айнщайн е осъзнал относителността на времето, без да си пусне документален филм за Космоса и в 3 ч. през нощта с изненада да установи, че гледа клипчета на жирафи, които носят вратовръзки... Но и при социалните мрежи важат принципите на отпускането на заем, стига да можеш да ги приложиш. Докато даваш от времето си, можеш да научиш много нови и полезни неща, които после да ти спестят повече от това първоначално дадено време. Всъщност може и просто да гледаш кой къде е бил на море... Идеята за лятното време се ражда на майтап В стремежа си да не сме от страната на губещите се стараем да запълним всяка минута. За по-сигурно с по няколко неща. Накрая не губим време, а само представа какво наистина правим и защо. Не успяваме да останем в момента, защото сме заети да разпределяме следващите или да анализираме предишните. Страх ни е от статичността, дори и моментна, защото не бива да изоставаме, знаем, че макар и различен за всеки, делът, който получаваме, е ограничен и не спираме дори и когато се налага, за да му се насладим. Доверяваме се на реклами, които ни обещават да спрат времето или поне да скрият замалко следите му, и се надбягваме със себе си до пълно изтощение. Просто не успява да се вмести в нашите представи. Ние обаче упорито се опитваме да го дресираме и в някои по-добри случаи да го разберем. Е, до момента не сме успели. Само режем части от него, за да го вкараме  в познати категории. А то, безразлично към терзанията ни, следва хода си. Ние подобно на катаджии проверяваме пияно ли е и го караме да върви в права линия. Продължаваме да спорим как да го си разделим, как да го използваме и как да спечелим от него. Евентуално и да си го обясним. А то продължава да крие своите неизвестности, но колкото и да са те, едно е сигурно – всички искаме още от него. Повече. Въпреки извода на Тери Пратчет: ---- „Генерация Z“ – с подкрепата на „Америка за България“ Идеята за лятното време се ражда на майтап „Генерация Z“ – с подкрепата на „Америка за България“", "date": "2018.09.03", "title": "Наркотикът, без който не можем"}
{"url": "http://clubz.bg/72677-vynshno_nqma_siguren_transport_do_gryckite_ostrovi", "text": "Стачка на гръцки моряци предизвика днес хаос във фериботния трафик между континентална Гърция и островите на страната, съобщи агенция ДПА, цитирана от БТА. Корабите не отплаваха по маршрутите до и от десетки острови, като оставиха хиляди посетители без транспорт. Островите без летища са фактически откъснати. Според всекидневника \"Катимерини\" блокираните на островите и по континенталните пристанища пътници ще са около 300 000 за два дни, като се има предвид статистиката за среднодневния трафик в това време на годината. Според гръцките фериботни компании, цитирани от агенция \"Фокус\", засегнатите от стачката пътници, които вече са купили билети от островите до материка, досега са 180 000.  Българското външно министерство, цитирано от агенция \"Фокус\", предупреди, че стачката ще продължи и във вторник. Очакват се проблеми с плаването до и от всички острови в Гърция, се казва в съобщението. Всички категории кораби ще останат в пристанищата и няма да обслужват редовните линии, предупреждава министерството. То обяви телефони на българското посолство в Атина, на които засегнатите ни сънародници в Гърция могат да потърсят съдействие  при нужда:  . Засега не е ясно колко българи са сред блокираните в южната ни съседка. Летният сезон все още не е приключил, въпреки че в момента повечето туристи са гърци, които трябваше да се върнат, за да се явят на работа в понеделник. Мнозина обаче се върнаха един ден по-рано, защото стачката беше обявена и фериботните компании не продаваха билети за понеделник. Стачката започна веднага след като преговорите между Гръцкия моряшки съюз и корабните компании завършиха без резултат в неделя, за да засегне колкото се може повече хора. Синдикатът настоява за увеличение на заплатите с 5 процента, докато компаниите предлагат увеличение от 1 процент.  ", "date": "2018.09.03", "title": "Външно: Няма сигурен транспорт до гръцките острови"}
{"url": "http://clubz.bg/72687-koalicionen_syvet_siderov_pita_za_smqna_na_simeonov_karakachanov_e_sinq_kaska", "text": "Премиерът Бойко Борисов се прибра от посещението си в Черна гора и малко преди 18 часа членовете на коалиционния съвет на ГЕРБ и \"Обединени патриоти\" започнаха да се събират за разговорите - за министерски оставки, отношенията в управляващата коалиция и евентуално - нови титуляри в министерските кресла.  Конкретният повод - оставките на трима министри - това са регионалният Николай Нанков, транспортният Ивайло Московски и вътрешният Валентин Радев - поискани от Бойко Борисов и подадени в петък - с официален повод трагедията в Своге. Актът обаче повлече последици - вицепремиерът и лидер на НФСБ Валери Симеонов обяви след тридневна сбирка на партията му НФСБ, че Борисов управлява еднолично, несъгласувайки кадровата си политика с партньорите и заплаши, че ако не се промени стила на диалог - може да напусне властта. Но днес на обед не я напусна. НФСБ остава под условие: ако има диалог - има коалиция. Ако не - няма смисъл Другият вицепремиер-патриот Красимир Каракачанов сподели част от позициите на партньора си, но не и начина, по който са представени. И призова за \"възстановяване на диалога без предварителни условия\". На другия полюс е лидерът на \"Атака\" Волен Сидеров, който каза, че \"и без НФСБ продължаваме напред\" и заподозря НФСБ, че се пазарят за постове.  Сидеров към Симеонов: Като не ти харесва - излизай в опозиция, поведи партизанска война Задава ли се основен ремонт на кабинета? Бойко Борисов не е доволен и от други министри  В кулоарите на властта вече текат слухове. Един от тях е, че може да се стигне до искане за смяна на министри като Цецка Цачева (ГЕРБ), Румен Порожанов (ГЕРБ), Нено Димов (Обединени патриоти). Дали правителственият ремонт този път ще е мащабен - предстои да се разбере от разговорите днес и вероятно в следващите дни. Друг слух е, че е обсъждан вариант Николина Ангелкова да напусне туризма и той да отиде при НФСБ, а самата тя - да се върне в транспортното министерство, където бе по време на служебния кабинет с премиер Георги Близнашки (назначен от Росен Плевнелиев - б.р.) За мястото на Московски се върти и друго име - това на инж. Милчо Ламбрев - транспортен специалист. И за регионалното министерство (ако наистина там бъде приета оставката), и за МВР се въртят засега предимно имена на заместници на титулярите, а не на нови лица. Засега е ясно, че новите министри ще са отново от квотата на ГЕРБ, защото и трите министерства с оставки са ресори на ГЕРБ според коалиционното споразумение с \"Обединените патриоти\". Очаква се след края на заседанието на коалиционния съвет да има изявления на представителите на управляващата коалиция ГЕРБ - \"Обединени патриоти\". Сидеров към Симеонов: Като не ти харесва - излизай в опозиция, поведи партизанска война Задава ли се основен ремонт на кабинета? Бойко Борисов не е доволен и от други министри ", "date": "2018.09.03", "title": "Коалиционен съвет: Сидеров пита за смяна на Симеонов, Каракачанов е \"синя каска\""}
{"url": "http://clubz.bg/72685-poziciqta_na_bylgariq_pred_strasburg_oplakvaniqta_na_simeon_sa_nedopustimi_i_neosnovatelni", "text": "Oплaĸвaниятa нa бившия пpимep Cимeoн Caĸcĸoбypггoтcĸи cpeщy Бългapия ca нeдoпycтими и нeocнoвaтeлни. Taзи пoзиция щe зaщитaвa дъpжaвaтa пo дeлoтo пpeд Eвpocъдa пo чoвeшĸитe пpaвa в Cтpacбypг, cтaвa яcнo oт oтгoвop нa Симеон Сакскобургготски: Посегателствата срещу мен няма да останат незабелязани в чужбина Правният сайт нaпoмня, че евpocъдът oтĸлoни жaлбитe нa Cимeoн cpeщy peшeниeтo нa бългapcĸия cъд зa двopeцa \"Kpичим\", oпpeдeляйĸи гo ĸaтo пepфeĸтнo (пo вcичĸи пpaвилa нa юpиcпpyдeнциятa) и пpиe   зapaди твъpдeниятa зa нapyшeнo пpaвo нa coбcтвeнocт, cпpaвeдлив cъд и eфeĸтивни пpaвни cpeдcтвa зa зaщитa пo ĸaзycитe зa нaлoжeния oт пapлaмeнтa пpeз 2009 г. мopaтopиyм въpxy „цapcĸитe имoти“, ĸaĸтo и cъдeбнитe peшeния зa „Cитняĸoвo“ и „Capъгьoл“, вpъщaни нa Caĸcĸoбypггoтcĸи oт пoдчинeния мy oблacтeн yпpaвитeл Oлимпи Kътeв пpи ĸaбинeтa „Caĸcĸoбypггoтcĸи“. Държавата си взима \"Врана\" от Симеон Сакскобургготски Kpaйният cpoĸ зa oтгoвop нa дъpжaвaтa пpeд ECΠЧ e 13 ceптeмвpи. Πoтъpcиxмe oтгoвopи в aвaнc, cлeд ĸaтo тeмaтa зa т.нap. цapcĸи имoти oтнoвo излeзe нa днeвeн peд cлeд peшeниeтo нa Coфийcĸия гpaдcĸи cъд зa двopeцa „Bpaнa“ – пoдoбнo нa ocтaнaлитe ĸaзycи и в тoзи бeзcпopнo бe пpиeтo – имoтът винaги e бил coбcтвeнocт нa дъpжaвaтa, a нe чacтeн нa мoнapcитe ĸaтo пepcoни. Зa „Bpaнa“ oтĸaтът бe жecтoĸ – нacлyшaxмe ce нa жaлби зa oтнeмaнe нa дoмa нa „eдин бългapcĸи гpaждaнин“, дpacтичнo нapyшaвaнe нa пpaвoтo нa чacтнa coбcтвeнocт, зa пoвтopнo „изгнaниe“ и „нaциoнaлизaция“, припомня \"Де факто\". Дoтaм, чe, в oбpъщeниe, paзпpocтpaнeнo днec, г-н Caĸcĸoбypггoтcĸи oбявявa „нaдeждa“, чe „пoceгaтeлcтвaтa нaд мeн нямa дa ocтaнaт нeзaбeлязaни в чyжбинa, ĸъдeтo чacтнaтa coбcтвeнocт e нeпpиĸocнoвeнa“. Дa, aĸo e имaлo чacтнa coбcтвeнocт, г-н пpeмиep! (Извън ocтaнaлитe и дo бoлĸa извecтни apгyмeнти, в peшeниятa нa cъдa, любoпитнa пoдpoбнocт cъoбщи нeoтдaвнa няĸoгaшният шeф нa ĸoмиcиятa пo „цapcĸитe имoти“ в пapлaмeнтa пo вpeмeтo нa „тpoйнaтa ĸoaлиция“, тoгaвa дeпyтaт oт БCΠ Πлaмeн Paнчeв пpeд „Kaпитaл“. A имeннo – cпopeд cвeдeниятa нa мнoзинa, oщe пpeз 1947 г. Peпyблиĸa Бългapия ce e зaдължилa дa ĸoмпeнcиpa бившия цap c милиoни, нo – пo тaйни cмeтĸи нa MФ, и гo e нaпpaвилa. Фaĸт, явнo нeдoĸaзyeм дoĸyмeнтaлнo в мoмeнтa. Ho – нимa нe e гoвopящ!) Затова от правния сайт са попитали Mиниcтepcтвoтo нa пpaвocъдиeтo: Oтгoвopитe нa MΠ: Държавата си взима \"Врана\" от Симеон Сакскобургготски", "date": "2018.09.03", "title": "Позицията на България пред Страсбург: Оплакванията на Симеон са недопустими и неоснователни!"}
{"url": "http://clubz.bg/72686-prezidentyt_alternativa_na_upravlenieto_nqma_no_takava_moje_da_dojde", "text": "Парламентарни избори в този момент няма да доведат до нов резултат по отношение на състава на парламента, но ако политическата класа не се поправи, българите ще бъдат принудени да потърсят алтернатива. Тя може да дойде само от опозицията - вътре и вън от Народното събрание. България се управлява повече през телевизиите, отколкото през институциите. Страната се нуждае от идеи, а се къпе в скандали. И в скалъпени интриги.  Това са част от от акцентите на краткото обръщение на президента Румен Радев, което той направи по повод старта на новия политически сезон.  Очаквано Радев повтори някои свои стари тези, адресирани към настоящите изпълнителна и законодателна власт - като това, че държавата се управлява авторитарно, визирайки ролята на премиера и лидер на ГЕРБ Бойко Борисов, както и че два от най-големите проблеми пред държавата са корупцията и несправедливостта. Припомни и някои от греховете на изминалия политически сезон: лобистките изменения в закона за приватизацията, сривът на Търговския регистър, фалитът на застрахователна компания \"Олимп\", сривът на чуждестранните инвестиции през изминалите 10 години. В заключение Радев посочи, че като държавен глава ще работи за \"извеждането на страната на нова перспектива за развитие\". Тези му думи дойдоха непосредствено след заявлението, че българите рано или късно ще бъдат принудени да потърсят нова политическа алтернатива. Ето и пълния текст на обръщението на Румен Радев:", "date": "2018.09.03", "title": "Президентът: Алтернатива на управлението няма. Но такава може да дойде"}
{"url": "http://clubz.bg/72684-fenovete_na_dunav_kato_qponcite_i_senegalcite_pochistiha_stadion", "text": "Една от най-коментираните теми по време на Световното в Русия беше как феновете на Япония и Сенегал чистеха стадионите след мачовете на техните отбори. Те събираха отпадъците си и ги изнасяха в големи чували. Футболистите на \"самураите\" пък почистиха съблекалня, с което се сдобиха със слава, почти колкото хърватите. Как японците оставиха съблекалнята си в Ростов Как празнуват феновете на Сенегал? Като почистват стадиона (ВИДЕО, СНИМКИ) Същото са сторили - може би за първи път в България, запалянковци на \"Дунав\" (Русе) след двубоя с \"Лудогорец\" снощи в Разград (3:1 за \"орлите\"). Това стана ясно от информация, публикувана на официалния сайт на \"Дунав\", в която пише следното: Как празнуват феновете на Сенегал? Като почистват стадиона (ВИДЕО, СНИМКИ)", "date": "2018.09.03", "title": "Феновете на \"Дунав\" като японците и сенегалците - почистиха стадион"}
{"url": "http://clubz.bg/72664-bylgariq_i_rumyniq_lideri_po_poskypvane_v_tozi_vek_v_es", "text": "Двете най-бедни страни-членки на Европейския съюз - България и Румъния, са ударени от най-голямо поскъпване на цените на стоките и услугите през този век.  Цените в България са се увеличили с 84.6% в годините от XXI век - 2000 - 2017 година, докато средното им повишение в рамките на целия Европейски съюз е 36 на сто. Това показват данните от  на Европейската статистическа служба (ЕВРОСТАТ), оповестено днес. По толкова голямо средно повишение на цени преди България е само Румъния (с ценови скок от 257%), Унгария (с 98%) и Латвия (повишение с 86.7%). Шефът на КЕВР ни подготвя за здраво поскъпване на газа В рамките на този ръст, безспорен лидер по поскъпване са алкохолът и тютюневите изделия - и в ЕС, и в България. В Общността тяхното поскъпване е средно с 92.1%, но в България е четирикратно по-голямо - цели 408.8%, показван данните на европейската статистика. За изследвания период значително са се повишили и цените за хотелиерски и ресторантьорски услуги - с 122.8%, както и на комуналните услуги, включващи цените за вода, електричество, природна газ и за жилищни наеми, където ръстът е с 130.6%.  Скок с 214.5% през годините от началото на новото хилядолетие отбелязват и цените за образование в България, което й отрежда трета позиция в рамките на ЕС след Румъния (повишение с 297.3%) и Обединеното кралство (с 256.4%). Министър Нанков: Поскъпването на водата е неизбежно Цените за здравеопазване в България са се повишили със 154.7%, като по-голям скок е отчетен единствено в Унгария - от 156.8%. Най-скромно е отчетеното от ЕВРОСТАТ повишение на мебелите у нас - 13.7%, на комуникационно услуги - 9.7%, за култура - 17.4% и при дрехите и обувките - от 26.7%. Министър Нанков: Поскъпването на водата е неизбежно", "date": "2018.09.03", "title": "България и Румъния лидери по поскъпване в този век в ЕС "}
{"url": "http://clubz.bg/72672-bileti_po_20_leva_za_macha_kubrat_pulev_hyui_fyuri_snimki", "text": "Най-евтините билети за мача от тежка категория на професионалния бокс между Кубрат Пулев и Хюи Фюри на 27 октомври в зала \"Арена Армеец\" ще са по 20 лева, обяви промоутърът на Кобрата Ивайло Гоцев на пресконференция с участието на двамата претенденти за титлата на IBF. Цената на най-скъпите е по 300 лв. - около ринга. Победителят от срещата ще се противопостави на световния шампион Антъни Джошуа или на Александър Поветкин - двамата ще се бият на 22 септември на стадион \"Уембли\". И двамата имат по една загуба като професионалисти. Мачът им е основният в галавечер, в която ще участват и други българи. Тервел Пулев ще излезе срещу аржентинеца с италиански паспорт Леонардо Брусезе. Двубоят е за европейската титла. За първи път в кариерата си като професионалист по-малкият брат ще се бие в 12 рунда.  Фюри е все още млад за тежката категория, но не счита това за проблем. Той загуби единствено от Джоузеф Паркър по точки на 23 септември миналата година в Манчестър. Неговия баща Питър и мениджърът му Мик Хенеси определиха решението на съдиите в този двубой като \"политическо\". Балансът на Фюри е 22:1. По време на брифинга Кубрат обаче наблегна именно на по-големия си опит, като провокира своя опонент да каже каква е аматьорската му кариера и какви постижения има в нея. Питър Фюри, бащата на Хюи, който беше треньор на Тайсън Фюри при победата му над Владимир Кличко и спечелената през 2015 г. световна титла добави: Кубрат Пулев изрази увереност в победата си, няколко пъти повтори, че е отлично подготвен и няма търпение до началото на мача. Ули Вегнер няколко пъти взе думата - в два случая и когато въпросите не бяха отправени към него. Германският треньор похвали Кобрата за старанието и работната му етика. Питър Фюри и Мик Хенеси дадоха предимство на Антъни Джошуа срещу Поветкин. Както и Кубрат Пулев. Фюри пък си припомни, че като дете е идвал в България със семейството си - на гости на техни български приятели. Той се пошегува, че по тази причина можел да има повече фенове в страната ни, отколкото Кобрата. Питър Фюри вече не работи с племенника си Тайсън, който се завърна на ринга след скандал с дрога. Все пак той похвали както него така и своя син:", "date": "2018.09.03", "title": "Билети по 20 лева за мача Кубрат Пулев - Хюи Фюри (СНИМКИ)"}
{"url": "http://clubz.bg/72654-pojar_opustoshi_nacionalniq_muzej_na_braziliq", "text": "Огромен пожар опустоши в неделя Националния музей в Рио де Жанейро и макар да не взе жертви, унищожи безценни експонати и бе наречен \"трагедия за културата\", предаде АФП. Огънят, чийто произход засега е неизвестен се е разразил в 19 и 30 часа местно време (1 и 30 часа днес сутринта българско), докато музеят е бил затворен за посетители и е превърнал в пепел архиви с огромна стойност. Телевизионни кадри показват величествената постройко с площ 13 000 квадратни метра, обхваната от огромни пламъци в продължение на часове. Въпреки спешното пристигане на пожарникарите, огънят е обзел стотици зали на музея, унищожавайки всичко по пътя си. След три часа и половина борба с него огнеборците все още не успявали да го овладеят. Създаден от крал Жуау VI открит през 1818 година, Националният музей е сред най-старите и престижни музеи в Бразилия. Той притежава 20 милиона експоната. Сред унищожените ценности са  първите човешки останки, открити на американските континенти, артефакти от Древен Египет и Древна Гърция, кости на динозаври и ключови за историята на страната документи. Сегашният директор на институцията Луис Фернандо Диас Дуарте съобщи, че всички исторически архиви, които са били във вътрешен сектор на сградата, са били изцяло унищожени. Той обвини властите в \"липса на внимание\" и подчерта, че никога не е имал \"ефикасна и спешна подкрепа\" за приспособяването на бившата кралска резиденция към изискванията на един музей. Министърът на културата Сержу Са Лейтау припомни, че при предишната президентка Дилма Русеф музеят е бил затварян заради липса на ресурси за поддръжката му и че е пострадал от бюджетни съкращения.  ", "date": "2018.09.03", "title": "Пожар опустоши националния музей на Бразилия"}
{"url": "http://clubz.bg/72678-naj_bogatiqt_rusnak_e_leonid_mihelson", "text": "Общият капитал на 23 руски доларови милиардери се е увеличил с 8,735 млрд. долара от началото на годината до 2 септември. Това сочи публикуваният всекидневно Индекс на милиардерите на агенция Блумбърг, цитирана от БТА.  Ръководителят на Новатек Леонид Михелсон, който е лидер сред руските милиардери и 43-ти в общата класация с богатство от 20,3 млрд. долара, е увеличил капитала си с 3,63 млрд. долара за осемте месеца.  Вторият в руската класация Алексей Мордашов (47-мо място в целия индекс), основен акционер на Северстал, е прибавил към състоянието си 108 млн. долара от началото на годината, натрупвайки общо 19,8 млрд. долара.  Трети сред руснаците и 50-ти в общата класация е Владимир Лисин, председател на съвета на директорите на Новолипецкия металургичен комбинат (НЛМК). Неговият капитал е скочил с 1,33 млрд. долара до 19,4 млрд. долара. На четвърто място е Владимир Потанин, президент на Интерроса и председател на управителния съвет на Норилск никел, с 18,3 млрд. долара (увеличение с 608 млн. долара от началото на годината). Пети е основният акционер на Еврохим Андрей Мелниченко с 15,9 млрд. долара, който тази година е добавил към богатството си 2,06 млрд. долара", "date": "2018.09.03", "title": "Най-богатият руснак е Леонид Михелсон"}
{"url": "http://clubz.bg/72671-s_deca_v_burgas_tazi_sybota_stara_hartiq_za_nova_kniga_vi_ochakva", "text": "С Бургас стартира тазгодишното издание на националната инициатива „Стара хартия за нова книга“. За втора поредна година градът е домакин на каузата, която учи децата да се грижат за природата и ги мотивира да четат. Кампанията е организирана от „ЕКОПАК България“ АД и Книжен център „Гринуич“ и се провежда с подкрепата на Община Бургас и Регионалната библиотека „П. К. Яворов“. И през 2018 г. Клуб Z e медиен партньор на празника на детското четене и опазването на природата. Регламентът на „Стара хартия за нова книга“ гласи, че всяко дете, което доведе възрастен придружител с поне 5 кг стара хартия за рециклиране, ще получи нова детска книга по избор, както и подаръци от партньорите на празника. А тези, които предадат допълнителни 5 кг хартия, ще бъдат възнаградени с втора книжка на екотематика – новото специално издание на „ЕКОПАК България“ АД „Грийн тийн“. Това значи, че независимо от количеството предадена хартия децата могат да получат максимален брой две книги. Както всяка година кампанията има литературна тематика, вдъхновена от популярно детско заглавие. В настоящото издание малчуганите ще имат възможност да влязат в „дрешника“ на приказния свят на Нарния, където ги очакват нови предизвикателства и награди. Книгите от поредицата „Хрониките на Нарния“ на Клайв С. Луис са осигурени за празника от издателство „Труд“, основен партньор на инициативата. А дори повече награди малките екоактивист могат да спечелят в специална викторина, която ще провери колко знаят за опазването на природата и разделното събиране на отпадъците. Всички участници в събитието ще се насладят на спектакъла „Цирк“ от „Театъра на приказките – София“. Постановката е носител на награда, връчвана от посланика на Холандия в България, и е представяна пред международно жури на престижни фестивали за куклено изкуство в Италия, Швейцария, Холандия, Португалия, Франция, Испания и др. За настроението на присъстващите ще се погрижат още детски и тийнейджърски групи и танцови състави, сред които клуб по спортни танци „Бургас 75“, „The next crew“ от брейк клуб „Бляк стайл“, детска фолклорна формация „Тракийче“ към Народно читалище „Любен Каравлов“, талантите от Народно читалище „Пробуда“, вокална група „Слънчеви капки“, музикален клуб „Чародейци“ и модерен балет „Фрея“ към Народно читалище „Фар“, Вокална група „Сезони“, детска фолклорна формация „Шарени гайтани“, детска фолклорна танцова формация „Радост“, театрална школа „Детско царство“ и танцова школа „Калиопе Денс“ от Центъра за подкрепа на личностното развитие – Бургас. През 2017 г. кампанията се проведе за първи път в Община Бургас. Тогава общо 1100 деца от Бургас предадоха 6 тона стара хартия за рециклиране и така спасиха от изсичане 78 дървета. В замяна малките екоактивисти получиха повече от 1500 нови книги. След Бургас националната екоинициатива „Стара хартия за нова книга“ ще посети още Хасково на 9 септември, София на 16 септември, Русе на 23 септември, Плевен на 24 септември и Пловдив на 29 септември. \"Стара хартия за нова книга\" - този септември в 6 града Средствата от събраната стара хартия в Бургас и в другите пет града ще бъдат използвани за публикуване на специалното издание на кампанията „Грийн тийн“, предварително осигурено от „ЕКОПАК България“ АД.", "date": "2018.09.03", "title": "С деца в Бургас тази събота? \"Стара хартия за нова книга\" ви очаква"}
{"url": "http://clubz.bg/72676-i_korejci_se_qviha_sred_iztochnite_nadejdi_za_aec_belene", "text": "И от Южна Корея са проявили интерес към АЕЦ \"Белене\", наред с известните до момента китайска ядрена корпорация и руската \"Росатом\", но потенциалните инвеститори се притесняват повече от политическия риск, отколкото от липсата на държавни гаранции за проекта. Това стана ясно от интервю по БНР днес на изпълнителния директор на НЕК Петър Илиев. Интересът е само от държавни компании - Корейската държавна асоциация, Китайската национална ядрена корпорация и \"Росатом\", с \"източен\" произход. БУЛАТОМ: Без държавна гаранция, АЕЦ \"Белене\" няма да го има АЕЦ \"Белене\" - геополитически курс към Русия Илиев изрази надежда, че когато бъде обявена процедурата за АЕЦ \"Белене\", \"тогава вече сигурно ще дойдат повече“ инвеститори. Към момента разходите на НЕК по консервирането на реакторите за АЕЦ \"Белене\" - около милион на година, не са признати в цената на електроенергията и грижата за проекта става за сметка на част от печалбата на НЕК. До края на октомври трябва да има изготвена процедура по избор на стратегически инвеститор за АЕЦ \"Белене\", както и структура на проекта. Парламентът извади АЕЦ \"Белене\" от гьола Енергията, която се произвежда от въглищни централи, става все по-непродаваема заради покачващите се цени на въглеродните емисии, каза оше шефът на НЕК.  Американските централи искат 3 месеца да се запознаят с условията за разваляне на договорите им Въглищните централи произвеждат около 42% от електроенергията в България. Вместо АЕЦ \"Белене\" по-добре да отворим Царичинската дупка АЕЦ \"Белене\" - геополитически курс към Русия Парламентът извади АЕЦ \"Белене\" от гьола Американските централи искат 3 месеца да се запознаят с условията за разваляне на договорите им Вместо АЕЦ \"Белене\" по-добре да отворим Царичинската дупка", "date": "2018.09.03", "title": "И корейци се явиха сред източните надежди за АЕЦ \"Белене\""}
{"url": "http://clubz.bg/72665-borisov_s_nova_ideq_ednakvi_tol_taksi_na_balkanite", "text": "Част от изплащането на кредитите, които международните финансови институции биха могли да отпуснат за свързаността на Балканите, да става чрез въвеждането на тол системи и таксите за ползване на пътищата в региона да бъдат уеднаквени. Такова предложение направи днес премиерът Бойко Борисов в Подгорица по време на съвместната пресконференция с премиера на Черна гора Душко Маркович, съобщават от правителствения пресцентър. Борисов е на еднодневно официално посещение.   Пътищата с тол такси ясни до август   По думите на Борисов ако идеята му за тол таксите се прeтвори в реалност, Балканите могат да станат \"мощна икономическа зона\". В самата България се очаква въвеждане на тол система от следващата година.  Борисов заяви и че ще бъде създадено смесено дружество между двете страни за пренос на електроенергия. По думите му това ще е един балкански проект с участие на всички държави, които имат интерес.  Екатерина Захариева: Бежанците не искат да остават в България По отношение на миграцията българският премиер отново подчерта, че всяка държава на външна граница, трябва да полага усилия за справяне с миграционната вълна. Маркович благодари за усилията на страната ни за поставянето на европейската перспектива за страните от Западните Балкани във фокуса на обсъжданията в Европейския съюз. Той оцени положително резултатите от проведените срещи по време на Българското председателството на Съвета на ЕС, както и подписаната от всички европейски лидери в София декларация за интеграцията на страните от региона. Екатерина Захариева: Бежанците не искат да остават в България", "date": "2018.09.03", "title": "Борисов с нова идея: еднакви тол такси на Балканите"}
{"url": "http://clubz.bg/72666-mesec_na_tehnologichnite_techove_nov_canon_nov_gopro_nov_pixel", "text": "Септември видно ще е месецът на технологичните течове - още в първите дни Мрежата се изпълни с информация за новия смартфон на Google и новите камери на Canon и GoPro. Традиционно тяхното представяне идва съвсем скоро, но активните в технологичните среди не чакат. Производителят на екшън-камери готви нов модел на популярната си линия -  . Това стана ясно от снимка на рекламно пано, публикувано в мултифорума Reddit. Очаква се новата камера да излезе до края на месеца, разказва Gizmodo. Тя ще издържа на потапяне във вода до 10 метра, ще се предлага в три цвята - бяло, сребърно и черно, и ще има подобрена стабилизация на изображението. Какви обаче ще са другите ключови разлики в хардуера, засега не е ясно. Голяма версия на новия   на Google пък бе забравенa в кола на Lyft, американска услуга, конкурент на Uber. Шофьорът бил собственик на настоящия Pixel 2 XL и забелязал веднага приликите и разликите. Новият флагман на Google ще е с познатия от iPhone X издатък върху екрана, голям дисплей с много пиксели (2160x1080), солидна батерия, най-новият Snapdragon процесор, 4 гигабайта оперативна памет и естествено, две камери на гърба. Canon пък изпуснаха изображения на новия си безогледален  , който ще конкурира серията Nikon Z и Sony A7 III, разказва Engadget. Досега класическият производител се бореше със зъби и нокти срещу конкуренцията по отношение на компактните камери и пълноразмерните DSLR - дигиталните огледално-рефлексни фотоапарати. В последните години обаче много популярен стана междинния клас - безогледалните камери, с матрица на професионален апарат и възможност за сменяеми обективи, но в далеч по-компактно, леко и издръжливо тяло. EOS R ще е с хоризонтално отварящ се тъчскрийн, 30-мегапикселов сензор, сменяема оптика и възможност за ползване на адаптори. Новата камера поддържа и 4К видео, но само до минималните 30 кадъра в секунда. На забавен каданс до 120 кадъра в секунда можете да снимате на 720p резолюция. Новата камера също трябва да излезе до края на месеца.", "date": "2018.09.03", "title": "Месец на технологичните течове - нов Canon, нов GoPro, нов Pixel"}
{"url": "http://clubz.bg/72660-toj_obicha_decata_toj_obicha_horata_tolkova_e_chovechen_novo_sedmichno_predavane_po_rossiq_1_za", "text": "Държавният руски тв канал \"Россия -1\" вече има и предаване \"Москва. Кремъл. Путин\", съобщава Би Би Си. То, разбира се, е посветено на делата и личността на президента Владимир Путин. В първото предаване, което беше излъчено в неделя, на 2 септември, Путин беше възхвален за добрата си физическа форма, напрегнатия график, разказаха за любовта му към децата и как мъдро е облекчил пенсионната реформа. Според експерти появата на такова предаване се обяснява със сериозния спад в рейтинга на господаря на Кремъл, след обявяването на неодобряваната от руснаците пенсионна реформа. Преди излъчването на първия епизод на \"Москва. Кремъл. Путин\" липсваше информация какво ще съдържа той и въобще какво ще представлява предаването. Оказва се, че според замисъла му всяка седмица водещият Владимир Соловьов  ) и неговите гости ще разказват за работата на Путин. Прессекретарят Дмитрий Песков се появи в първото предаване. В първото издание имаше четири теми, разказват от Би Би Си - работното посещение на руския президент в Сибир, изявлението му, с което обяви, че се смекчава пенсионната реформа, посещението му в центъра \"Сируис\" и почивката му в Тува. Руската редакция на Би Би Си разказва какво чуха и научиха зрителите от предаването. Къде отдъхва Путин? В Сибир (СНИМКИ) В материала на Зарубин е отделено време и на общуване на президента с жители на Омск. След това натовареният график е тема за обсъждане и с прессекретаря на Путин Песков. Той обяснява как президентът реагира мигновено на неочаквани събития и дава примери от седмицата - смъртта на певеца и депутата Йосиф Кобзон, както и на главата на самопровъзгласилата се Донецка република Александър Захарченко, когото Песков определя като \"смел човек\". Почина Йосиф Кобзон (ВИДЕО) Тук водещия пита Песков тежко ли приема такива трагични случаи Путин. \"Следващата седмица на президента ще бъде не по-малко активна, със сериозни срещи и дълги полети\", обещава водещият. Цитатите са по повод изявлението на Путин от миналата седмица, с което той обяви, че пенсионната реформа ще бъде смекчена. Изказването на Путин е повторно излъчено в предаването. Путин за убийството на Захарченко: Искат да поставят Донбас на колене Путин отстъпи за пенсиите Въпреки че повечето медии писаха, че промените са решени по-рано, Песков твърди в студиото, че решението е взето моментално.  В студиото е поканен и председателят на комисията по бюджета на Думата Андрей Макаров за допълнителни разяснения. \"Путин не се побоя да поеме политическия риск\", коментира с възхищение водещият Соловьов. За реакциите на опозиционните политици и протестите срещу повишаването на пенсионната възраст Макаров и Соловьов не обелват и дума. Президентът е предвидил, че опозицията ще се опитва да използва пенсионната тема, напомня водещият. \"Володя, хайде да оставим тази тема и да се ограничим в това, което казва президентът\", предлага Макаров демократично. Следващата тема е посещението на Путин в образователния център \"Сириус\" в Сочи. \"Вижда се как пламтят очите на децата, на преподавателите. Особено място\", така кореспондентът Зарубин хвали пред водещия центъра. В репортажа му на няколко пъти се подчертава, че това е личен проект на президента. \"Сириус\" е образователен център в Сочи, създаден по инициатива на Путин като се използва олимпийската инфраструктура от 2014 г. Създаден е от фондация \"Талант и успех\". Негов учредител е близкият приятел на президента цигуларят Сергей Ролдугин. Директор на фондацията е Елена Шмелева, която през 2018 г. е съпредседател на предизборния щаб на Путин, напомня Би Би Си. Путин най-влиятелен в Русия. Автоматично В репортажа се отделя доста време на срещата на Путин с децата. Ето и един диалог. Друг диалог. След това Соловьов обсъжда с Песков темата \"Путин и децата\". За почивката на Путин в компанията на военния министър Сергей Шойгу и директора на ФСБ Александър Бортников руските медии разказаха миналата седмица. От \"Россия-1\" обаче са приготвили специален репортаж с ексклузивни кадри. Обсъждането в студиото е с акцент колко трудни са подобни планински преходи, какво физическо натоварване изискват и в колко добра форма е президентът Путин. А Песков вкарва още един героичен момент - отбелязва, че от Путин не са се уплашили дори дивите животни. Тук Соловьов пита сериозно дали президентът е в сигурни ръце и дали не го грози опасност - например от мечки. \"Мечките да не са глупави, а?\", шегува се Песков в отговор. И все в този дух. Рейтингът на Путин се срина след като бяха обявени плановете за повишаване на пенсионната възраст. Спрямо юни той намяла с 15 на сто според данни на ВЦИОМ. Така рейтингът на президента достигна най-ниските си стойности от 2011 г. насам. Това наложи спешни ответни мерки - Путин направи извънредно обръщение, в което обяви, че ще има преразглеждане на първоначалните предложения за увеличаването на пенсионната възраст. Според политолога Абас Галямов появата на този нов тв формат е свързана именно със спада на рейтинга на президента. Тв програми за постиженията на държавния глава или с неговото участие са любим формат в държави, където един човек е на власт в продължение на много години и има автократично управление. Починалият президент на Венецуела Уго Чавес, който беше на власт 14 години, всяка неделя от 1999 г. до 2012 г. се появяваше по телевизията в програмата  Държавната телевизия на Туркменистан редовно пуска сюжети с участието на президента Гурбангул Бердимухамедов, който е на власт от 2006 г. В тях той се представя като съвременен и енергичен лидер. 61-годишният Бердимухамедов активно се занимава във фитнеса, стреля с автомат, катери върхове и т.н. Кой се бърше с лика на президента на Туркменистан? За вожда на Казахстан Нурсултан Назарбаев, на власт от 1990 г., беше заснет и цикъл от документални филми, излъчвани всяка седмица. В Деня на първия президент, посветен на Назарбаев, в центъра \"Назарбаев\" се излъчваха филми, посветени на различни етапи от живота на действащия държавен глава. Казахстан: Кой е следващият след Назарбаев В Казахстан култът към личността на Назарбаев е законодателно утвърден - той има титлата \"глава на нацията\" като е освободен пожизнено - той и семейството му - от съдебна отговорност. Почина Йосиф Кобзон (ВИДЕО) Путин за убийството на Захарченко: Искат да поставят Донбас на колене Путин отстъпи за пенсиите Путин най-влиятелен в Русия. Автоматично Кой се бърше с лика на президента на Туркменистан? Казахстан: Кой е следващият след Назарбаев", "date": "2018.09.03", "title": "\"Той обича децата.\" \"Той обича хората, толкова е човечен\". Ново седмично предаване по \"Россия-1\" за Путин"}
{"url": "http://clubz.bg/72668-simeon_sakskoburggotski_posegatelstvata_sreshtu_men_nqma_da_ostanat_nezabelqzani_v_chujbina", "text": "Това се казва в официална позиция на Симеон Сакскобургготски, публикувана на официалния му сайта kingsimeon.bg. Поводът е решението на СГС дворецът \"Врана\" да се върне на държавата. Държавата си взима \"Врана\" от Симеон Сакскобургготски Сакскобургготски: Грозно е да ме принудят към второ изгнание Комплексът \"Врана\", в който влиза централна сграда на двореца с площ от 2013 кв.м, още над 20 постройки, оранжерии, е почти 1000 дка. Решението на СГС не е окончателно и може да бъде обжалвано пред Софийския апелативен съд. Олимпи Кътев: Не може само Царя да няма собственост в България Симеон Сакскобургготски благодари в изявлението си за подкрепата, която е получил в последно време. \"Последните няколко дни получих стотици обаждания и мейли от страната и чужбина. Прочетох много статии, интервюта и позиции в социалните мрежи на хора, възмутени от откровените лъжи, които се тиражират за нас. Това искрено трогна мен и Царицата! Много от тях бяха от сънародници, които не познавам лично. В този мъчителен за нашето семейство момент, когато след 75 години може в една свободна и демократична България да бъда принуден към второ изгнание, тази подкрепа е особено ценна!\", заявява още той. Досега съдът е признал окончателно собствеността на държавата върху дворците \"Кричим\", \"Саръгьол\" и \"Ситняково\". Държавата печели и делата \"Царска Бистрица\" и двореца \"Врана\", но решенията не са окончателни. Съдът не се е произнесъл само за делото за 16 500 дка гори в Рила. Сакскобургготски: Грозно е да ме принудят към второ изгнание Олимпи Кътев: Не може само Царя да няма собственост в България", "date": "2018.09.03", "title": "Симеон Сакскобургготски: Посегателствата срещу мен няма да останат незабелязани в чужбина"}
{"url": "http://clubz.bg/72681-bez_mobilni_telefoni_vyv_frenskite_nachalni_uchilishta_i_progimnazii", "text": "Във Франция над 12 милиона ученици започват днес новата учебна година. Но началото й е белязано от една новост - забрана на мобилните телефони в някои училища, предаде Франс прес. Забраната касае началните училища и прогимназиите (в тях според френската образователна система учат деца до 14-15 години). Забраната не касае гимназиите (в тях според френската образователна система учат деца на възраст 15-18 години).  С въвеждането на забраната се изпълнява едно от предизборните обещания на президента Еманюел Макрон. Тя бе приета от парламента в края на юли и касае всички свързани мрежово предмети (мобилни телефони, таблети, смарт часовници).  На гимназиите е оставена възможността, но не и задължението също да забранят изцяло или напълно мобилните телефони и други свързани мрежово предмети. Мярката породи доста дебати във Франция. Защитниците й подчертават, че използването на мобилни телефони нарушава вниманието на учениците и като цяло целия училищен климат и води до намаляване на физическата активност по време на междучасията. Защитниците на мярката припомнят, че мобилните телефони освен това излагат учениците на риск да попаднат в интернет на порнографски материали или на материали, свързани с насилие. Критиците на забраната твърдят, че това е само опит за \"политическо изтъкване\" от страна на управляващите, че са изпълнили предизборните си обещания. Те казват, че мярката няма нищо да промени и че ще е трудна за прилагане в училищата, в които често пъти има недостиг на персонал и средства. Правителството препоръчва телефоните и другите предмети да се заключват в шкафчетата в училищата, но в някои училища шкафчета изобщо няма. Така сега учебните заведения ще трябва да решават сами как да прилагат забраната. Законът обаче прави възможно конфискуване на телефоните и другите подобни предмети. Досега учителите нямаха правото да го правят.", "date": "2018.09.03", "title": "Без мобилни телефони във френските начални училища и  прогимназии"}
{"url": "http://clubz.bg/72669-kitaj_izliva_60_miliarda_v_afrika", "text": "Пет години, след като обеща $60 милиарда на Африка в безлихвени заеми, стипендии и обучения за хиляди африканци, президентът на Китай Си Дзинпин обеща пак 60 милиарда за развитието на Черния континент.  Китай ни купува Помощта ще бъде предоставена под формата на държавна помощ, инвестиции и кредити, посочи китайският лидер в реч, излъчвана пряко по държавната телевизия. Освен това Китай ще увеличи вноса си от Африка, по-специално суровинни продукти и ще улеснява издаването на облигации от африкански финансови институции в Китай. Около 1 милиард юана (146 милиона долара) във вид на стоки ще отпусне Пекин за развитието на селското стопанство на африканския континент, изтъкна Си Дзинпин. Китай ще изпрати 500 висококвалифицирани специалисти по селско стопанство, за да помогнат за развитието на земеделския сектор. В периода 2000-2014 г. $86 милиарда под формата на заеми са предоставени от Китай за инфраструктурни проекти в африкански страни.  През май т.г. на среща, посветена на китайската инициатива \"Един пояс, един път\" експерти предупредиха, че китайските пари увеличават задлъжнялостта на Африка и правят континента изцяло зависим от Китай. Из цяла Африка Пекин засилва влиянието си и отправя предизвикателство към Запада. Със стокообмен от $170 милиарда за 2017 г. Китай изпреварва както САЩ, така и бившата колониална сила Франция като основен търговски партньор на континента. И Мей все така си танцува из Африка (ВИДЕО) Мястото на Африка в китайската търговия, вложения и планове в сферата на сигурността ще бъде изтъкнато на започналия днес Форум за китайско-африканското сътрудничество, за участие в който днес в Пекин пристигат много африкански лидери. Връзките на Китай с Африка вече не опират само до осигуряването на суровини. Китайските компании местят част от производството си натам заради повишаващата се цена на труда в страната им.  Пекин ще използва срещата на върха, за да популяризира инициативата си \"Един пояс, един път\", чиято цел е да се създаде трансконтинентална търговска и инфраструктурна мрежа, включително големи проекти в Африка. Русия отново стъпва в Африка Китайските мегапроекти вече започнаха да променят континента. В Кения, Нигерия, Етиопия, Танзания, Ангола и Мароко китайците построиха важни железопътни линии, изградиха хиляди километри пътища, построиха болници и правителствени сгради. Китайски инвеститори дори финансират цели градове като например разположения на площ от 9 кв. км Нова Сидаде де Киламба в Ангола. Наред с търговските връзки Китай има и военни интереси в Африка. През юли Пекин беше домакин на форум по сигурността с участието на африкански страни, който беше подготовка за започващия днес Форум за китайско-африканското сътрудничество. Според експерти чрез военното си сътрудничество с Африка Китай иска да гарантира икономическите си интереси на континента и морските си пътища. Миналата година Китай откри първата си военноморска база в чужбина в района на Африканския рог, в Джибути, откъдето оказва поддръжка на мироопазващите си операции по линия на ООН. Пекин обаче иска и да увеличи оръжейните продажби за африканските държави. Тръмп пита за \"конфискацията на земи\" и \"убийства на фермери\" в Южна Африка Макар че според мнозина африканци китайските капиталовложения помагат за развитието наконтинента, други ги определят като \"неоколониален завоевателски поход\" на Пекин в Африка. Пекин с удоволствие работи с автократични африкански страни като Судан, Ангола и Зимбабве, стига да гарантират достъп до природните ресурси на Африка, каза икономистът и политолог от Южна Африка Уилям Гумеде. И Мей все така си танцува из Африка (ВИДЕО) Русия отново стъпва в Африка Тръмп пита за \"конфискацията на земи\" и \"убийства на фермери\" в Южна Африка", "date": "2018.09.03", "title": "Китай излива $60 милиарда в Африка"}
{"url": "http://clubz.bg/72682-rusiq_unishtojila_26_tona_produkti_zaradi_kontrasankciite", "text": "За три години в Русия са унищожени 26 тона продукти, които влизат в списъка със санкции, съобщава Нюз.ру. Най-често в страната са влизали забранени млечни продукти, турски домати и полски ябълки. Москва наказва с контрасанкции САЩ и други \"неприятелски\" страни По данни на Росселхознадзор основният канал за влизането на такива продукти е бил от Беларус. Има случаи и за забранен внос от Казахстан. Контрасанкциите на Русия вредят единствено на гражданите ѝ Забраната за внос на чуждестранни продукти засега е удължено до края на 2019 г. Правилният начин  за санкции срещу  Путинова Русия  Действието на санкциите беше удължено от премиера Дмитрий Медведев. На унищожаване подлежат продукти, които са произведени от държавите членки на ЕС, Норвегия, Албания, Черна гора, Исландия, Лихтенщайн, САЩ, Канада, Австралия и Украйна. Това са контрамерките на Русия, приети в отговор на санкциите, наложени на Москва от ЕС, САЩ и други държави след анексирането на Крим. Контрасанкциите на Русия вредят единствено на гражданите ѝ Правилният начин  за санкции срещу  Путинова Русия ", "date": "2018.09.03", "title": "Русия унищожила 26 тона продукти заради контрасанкциите"}
{"url": "http://clubz.bg/72655-makkartni_se_sreshtal_s_gospod", "text": "Бившият член на Бийтълс Пол Маккартни довери пред британски вестник, че се бил срещнал с Бога по време на едно от своите психеделични видения, предава Асошиейтед прес. Сър Пол сънувал, че бийтълсите се събират, но публиката вече не ги иска Седемдесет и шест годишният сър Пол призна пред \"Сънди Таймс\", че това преживяване предизвикало у него \"смирение\". Музиката на \"Бийтълс\" беше силно повлияна от психеделичните дроги през последните години на бандата. Сър Пол е убеден също, че близките, които е изгубил, включително и покойната му съпруга Линда, го \"наблюдават от небето\". Маккартни в момента прави промоцията на новия албум и на турнето си. Той е един от най-популярните концертиращи музиканти, припомня агенцията, пише БТА.", "date": "2018.09.03", "title": "Маккартни се срещал с Господ"}
{"url": "http://clubz.bg/72662-kfn_poiska_ot_zk_olimpik_da_si_plati", "text": "Комисията за финансов надзор (КФН) e уведомила фалиралата \"Застрахователна компания Олимпик - клон България\" да плати на служителите си, на доставчиците и на консултантите си. Как се стигна до тази \"Олимпийска\" измама Решението на финансовия регулатор ЗК \"Олимпик\" да се разплати с контрагентите си за периода юни-юли 2018 г. е публикувано  . Регистрираната в Кипър ЗК \"Олимпик\", която действа в България от 2009 г., фалира, а над 250 000 автомобила се оказаха без здължителната застраховка \"Гражданска отговорност\" и собствениците им трябваше да сключват повторно нова. Заради случая с \"Олимпик\" оставка подаде заместник-председателят на КФН Ралица Агайн. Българският клон на \"Олимпик\" не е правил вноски в Гаранционния фонд в Кипър Клиентите на \"Олимпик\" могат да подадат заявление за изплащане на предварително прекратените полици по пощата. В   са публикувани заявленията, които се попълват и изпращат до седалището на компанията у нас - гр. София, бул. \"Гоце Делчев\" № 142 -142А. Друг начин да се предяви искането е в петте ликвидационни центъра - в София, Варна, Бургас, Пловдив и Стара Загора. Връщането на средствата ще стане след обявяване на дружеството в несъстоятелност от кипърския съд, като делото е насрочено за средата на септември. Кипърският надзор е спазил всички процедури при фалита на \"Олимпик\" След това започва да се изготвя списък на кредиторите на дружеството, в които влизат и българските граждани, на които компанията дължи общо 9.3 млн. лева по прекратените полици.  Българският клон на \"Олимпик\" не е правил вноски в Гаранционния фонд в Кипър Кипърският надзор е спазил всички процедури при фалита на \"Олимпик\"", "date": "2018.09.03", "title": "КФН поиска от ЗК \"Олимпик\" да си плати"}
{"url": "http://clubz.bg/72659-levada_vseki_vtori_rusnak_gotov_za_protest_sreshtu_pensionnata_reforma", "text": "Всеки втори руснак е гневен на пенсионната реформа. Според проучване на авторитетния Левада център 53% от руснаците са готови да се присъединят към протестите срещу повишаване на възрастта за пенсиониране. Други 37% от анкетираните няма да участват в акциите. Протестите срещу пенсионната реформа на Путин обединяват леви и десни Проучването е проведено в края на август - преди руският президент Владимир Путин да обяви смекчаване на реформата. Миналия месец 37% от руснаците бяха готови да участват в протестите - според друга анкета на Левада център, а по-скоро не бяха готови за това 53% от запитаните. Броят на тези, които не са взели решение, е намалял от 9% на 5%. Сред пенсионерите, които вече не са засегнати от увеличаването на възрастта за пенсиониране, само 44% са готови да участват в акциите, а 58% от тези, които все още не са се пенсионирали, изразяват готовност. Руснаците си харесват Путин. Но не и пенсионната реформа На евентуален референдум за пенсионната реформа 77% от респондентите ще гласуват за запазване на настоящата пенсионна възраст - срещу 10%, които са съгласни. 7% няма да участват в референдума, 1% - ще пуснат невалидна бюлетина. Друг 1% биха гласували, макар да не са направили своя избор. Изследването е проведено на 23-30 август сред градското и селското население. В него участват над 1600 души на възраст над 18 години от 136 населени места в 52 региона в Руската федерация. 1,5 млн. руснаци се подписаха срещу пенсионната реформа На 2 септември в Москва, Санкт Петербург и други градове в Русия се проведоха протестни демонстрации срещу повишаване на възрастта за пенсиониране. Най-многобройни бяха в Москва: между 6000 и 9000 човека се събраха на алея \"Сахаров\". В митинг, организиран от \"Справедлива Русия\" на площад \"Суворов\", според полицията, са участвали около 1500 души. Напрежението заради готвената пенсионна реформа наложи на 29 август президентът Путин да излезе с телевизионно обръщение, в което обясни необходимостта от реформите заради демографската криза и предложи да я омекоти. Така възрастта за пенсиониране на руските жени ще бъде увеличена на 60 години вместо първоначалните 63, а за мъжете - 65 години. Увеличението на пенсионната възраст ще започне на 1 януари 2019 г. и ще бъде постепенно. Руснаците си харесват Путин. Но не и пенсионната реформа Руснаците си харесват Путин. Но не и пенсионната реформа 1,5 млн. руснаци се подписаха срещу пенсионната реформа Руснаците си харесват Путин. Но не и пенсионната реформа", "date": "2018.09.03", "title": "\"Левада\": Всеки втори руснак готов за протест срещу пенсионната реформа"}
{"url": "http://clubz.bg/72661-nfsb_ostava_pod_uslovie_ako_ima_dialog_ima_koaliciq_ako_ne_nqma_smisyl", "text": "НФСБ на Валери Симеонов засега (очаквано) остава в управлението и в \"Обединени патриоти\", но под условие. В резюме то звучи така:  Думите са лично на Симеонов, който прочете декларацията, приета от Националния изпълнителен комитет след тридневно заседание. В края й директно се казва, че в случай, че предложенията на НФСБ за нов начин на диалог и работа и в управленската коалиция с ГЕРБ, и в \"Обединените патриоти\", както и ако продължи \"бойкотът\" срещу законодателните инициативи на партията, то тя ще свика висшия си политически орган и ще обсъди въпроса за напускане на властта и на \"Обединени патриоти\".  След оставките: НФСБ на Валери Симеонов решава остава ли във властта В декларацията \"НФСБ изисква\": Ето и условията на партията под формата на решения на ръководството й:  НИК на НФСБ реши: Валери Симеонов препотвърди и, че депутатите му ще гласуват против оставките на тримата министри след трагедията в Своге. Той отново се обяви против работата на Николина Ангелкова, каза, че тя не би била полезна за никой бранш и \"по принцип\" министерството на туризма трябвало да е сред ресорите на НФСБ. Той припомни, че е искал оставката й преди Европредседателството, но по време на самото председателство е престанал - за да не се руши имиджа на държавата.  В декларацията на НФСБ има остри критики и по отношение на темпото, с което се случва изпълнението на управленската програма на правителството.  пише още в решенията на НФСБ.  Затова от партията ще поискат промяна в начина на управление на парламентарната група. В момента неин председател е лидерът на \"Атака\" Волен Сидеров. Симеонов, който отдавна е в конфликт със Сидеров през медиите, заяви, че е поискал парламентарна справка за отсъствията и гласуванията на депутатите от \"Обединени патриоти\". Според запознати в вътрешните отношения в групата Сидеров има множество отсъствия, а нормални заседания на групата не е имало от месеци.  Ще бъде предложено ПГ да се управлява от трима съпредседатели - по един от \"Атака\", ВМРО и НФСБ. Така е било записано първоначално в коалиционното споразумение, но после е направен \"реверанс\" към Сидеров.  Симеонов се възмути и от бойкота в рамките на \"Обединени патриоти\" на законодателни инициативи на НФСБ. И обяви как атаките на Сидеров срещу него заради закона за шума са интересни, при положение, че за шумни заведения в центъра на София, които са били подложени на проверки, лично лидерът на \"Атака\" е подавал сигнали. Едно от заведенията е центъра на София срещу кооперацията, в която живее самият Сидеров със семейството си.  Валери Симеонов не даде срокове, в които иска условията му да бъдат изпълнени. По думите му обаче бързо ще се види дали диалог има или не. По отношение на това, че при подаване на 12 оставки до момента никога не е било изпълнявано условието за консултации в Коалиционния съвет, вицепремиерът подчерта, че ако ГЕРБ си спечелят изборите и си управляват сами - никой няма да има претенции. Това обаче не е факт. Симеонов бе заплашил да напусне коалицията заради поисканите от премиера Бойко Борисов три министерски оставки - на Николай Нанков (строителство), Ивайло Московски (транспорт) и Валентин Радев (вътрешни работи). Сидеров към Симеонов: Като не ти харесва - излизай в опозиция, поведи партизанска война Днес от 18 ч ще се проведе заседание на коалиционния съвет във формат ГЕРБ-ОП. Възможно е на него да бъдат обсъдени още рокади в правителството, след като Бойко Борисов намекна в събота, че може да се раздели с още министри. Слуховете обаче вече \"вадят\" от Министерството на правосъдието титулярката Цецка Цачева, но не заради гафа с Търговския регистър. Всъщност отдавна се говори, че тя се стяга за място в Конституционния съд или за дипломатическа работа. Спекулациите засягат и министъра на туризма Николина Ангелкова, с която Валери Симеонов води война до такава степен, че чак я даде на прокуратурата. Симеонов е ресорен за туризма вицепремиер и оставка на Ангелкова би го \"умилостивила\". Слухът е, че Ангелкова ще се върне в Министерството на транспорта, където за последно бе служебен министър. За третия \"нарочен\" министър се сочи Румен Порожанов заради начина, по който подопечната му БАБХ действаше при чумата по дребните преживни животни. Тази оставка обаче щяла да зависи от това как сега Порожанов ще се справи с чумата по свинете. Сидеров към Симеонов: Като не ти харесва - излизай в опозиция, поведи партизанска война", "date": "2018.09.03", "title": "НФСБ остава под условие: ако има диалог - има коалиция. Ако не - няма смисъл"}
{"url": "http://clubz.bg/72663-imigrant_ubiec_shte_leji_8_godini_i_polovina_v_germanski_zatvor", "text": "Афганистанецът Абдул Д., убил германската си приятелка Миа, ще лежи 8 години и половина. Присъдата беше произнесена днес от окръжния съд в град Ландау, в западната федерална провинция Ренания-Пфалц. Обвинението пледираше за 10 години лишаване от свобода. Защитата поиска 7 години и половина затвор заради непредумишлено убийство. Сравнително меката присъда е поради възрастта на престъпника – 20 години. Според германския наказателен закон най-суровите присъди – над 10 години или доживот се налагат на извършител на престъпление, който в момента на деянието е навършил 21 години. Зверското престъпление беше извършено непосредствено след Коледа - на 27 декември 2017 г. в град Кандел, също във федерална провинция Ренания-Пфалц.  Обхванат от ревност, в супермаркт Абдул намушка смъртоносно с нож 15-годишната Миа. Според обвинителния акт Абдул Д. е искал да си отмъсти на Миа, която няколко седмици преди убийството се е разделила с него. 12 дни преди трагедията момичето е подало жалба в полицията срещу бившия си приятел, посочвайки, че той я тероризирал, обиждал, изнудвал и заплашвал с физическа разправа. Два дни по-късно жалба подава и бащата на Миа. След убийството цяла Германия беше потресена, надигна се дори вълна срещу бежанци и имитранти. Случаят отприщи и дискусия. За дяснопопулиски групировки убийството беше използвано като повод да организират поредица от шествия в Кандел с искане правителството на Меркел да преразгледа политиката си спрямо бежанците. Абдул Д. е пристигнал в Германия сам. Той е бил без редовни документи и е твърдял, че е на 15 години. Като непълнолетен незабавно е бил настанен в общежитие със специални грижи. Малко по-късно се запознава с Миа, двамата се сприятеляват. След кратка връзка момичето се разделя с Абдул заради неговата грубост. След убийството афганистанецът продължава да твърди, че е на 15 години. Прокуратурата изразява съмнение и разпорежда съдебна експертиза. Заключението е, че възрастта му е между 17 години и половина и 20 години. Тъй като все пак според експертите е под 21 години, процесът беше воден по силата на наказателно право за младежи, т. е. ненавършили 21 години. Поради тази причина процесът се водеше при закрити врати.", "date": "2018.09.03", "title": "Имигрант убиец ще лежи 8 години и половина в германски затвор"}
{"url": "http://clubz.bg/72657-nankov_ne_ne_moga_da_tvyrdq_che_ima_korupciq_v_stroitelstvoto_otkroven_sym", "text": "Строителният министър в оставка Николай Нанков отказа да говори за вина и отговорност при днешното си участие по бТВ. Той обяви и че не може да твърди, че има корупция в стрителството. \"Да не коментираме вини, отговорности, излизаме от коректността, ако започна да говоря за вина и отговорност\", каза той. Нанков заедно с Валентин Радев и Ивайло Московски подаде оставка в петък след тежката катастрофа край Своге, отнела живота на 17 души. Той допусна, че \"може би координацията, комуникацията и контролът на подопечните ми структури е трябвало да бъде по-добра. Политиката по пътна безопасност е надведомствена, отбеляза той. Има какво да се подобри, но понастоящем се води следствие\".  Нанков твърди, че не е имало натиск да си подаде оставката. \"Нито един министър, да не говоря от името на всички, нито страх, нито друга форма на натиск има\" - така министърът в оставка коментира думите на Валери Симеонов, че премиерът действа еднолично и всеки член на кабинета е в постоянен страх. Той отхвърли и искането за оставка на целия кабинет, което излезе от БСП. \"Това е абсурд. Кабинетът изпълнява управленската програма по отговорен начин\", аргументира се той. Борисов поиска оставките на трима министри. Заради катастрофата край Своге Министърът добави, че е критичен в оценката на работата на АПИ. Няма практика при приемането на пътя да се взима т. нар. „ядка” – част от пътното платно, за анализ. „Има документи от акредитирана лаборатория. Институтът за пътища и мостове дава предписания и рецепти и лабораторни анализи за всички пътища”, уточни той. Нанков: В асфалта край Своге е използван недопустим материал Гаранцията за отстраняването на дефектите по пътя е до декември месец тази година. Нанков добави, че за строителство на подобен тип обекти са вече увеличени гаранционните срокове. За магистрала например от пет години срокът вече става седем. Министър Нанков за пътя към Своге: Държавата ще съди \"Трейс\" Преди ден от \"Трейс\" съобщиха, че започват ремонт на пътя Своге-София. „Не, не мога да твърдя, че има корупция в строителството, откровен съм\", каза Нанков.  \"Обществената поръчка на \"Трейс\" е по реда на Европейската банка за възстановяване и развитие. Неустойки не са плащани, не са искани. Искат се, ако има причини за удължаване на строителството”, посочи той.   Нанков: В асфалта край Своге е използван недопустим материал Министър Нанков за пътя към Своге: Държавата ще съди \"Трейс\"", "date": "2018.09.03", "title": "Нанков: Не, не мога да твърдя, че има корупция в строителството. Откровен съм"}
{"url": "http://clubz.bg/72656-erdogan_dolaryt_prechi_na_svetovnata_tyrgoviq", "text": "Използването на долара в търговски операции от различни страни е препятствие пред развитието на търговския оборот, заяви в понеделник президентът на Турция Реджеп Таийп Ердоган на срещата на върха на Съвета за сътрудничество на тюркоезичните държави (ССТД) в киргизкия град Чолпон-Ата, съобщава \"Хюриет дейли\". И добави: Ердоган: Обменете доларите под дюшека за лири В шестото заседание на ССТД в Чолпон-Ата участват президентите на Азербайджан, Казахстан, Киргизстан, Турция и Узбекистан, както и премиерът на Унгария.  Ердоган vs САЩ: заради руските ракети и долара Турската инфлация през август достигна 17,9% спрямо предходния месец, съобщи днес в. \"Катимерини\", позовавайки се на последни статиститчески данни. За последен път толкова висока инфлация Турция е отбелязвала през 2003 година. От началото на годината турската лира се срина с 45 на сто спрямо долара. Сега един долар е равен на 7 лири. Ердоган vs САЩ: заради руските ракети и долара", "date": "2018.09.03", "title": "Ердоган: Доларът пречи на световната търговия"}
{"url": "http://clubz.bg/72653-karakachanov_prigotvil_sinqta_kaska_za_koalicionnite_partnori", "text": "Вицепремиерът, министър на отбраната и лидер на ВМРО Красимир Каракачанов за пореден път влезе в ролята на миротвореца в коалицията \"Обединени патриоти\" (ОП). Той \"извести\", че НФСБ едва ли ще напусне управлението, а партията му ще гласува в парламента поисканите заради трагедията край Своге три министерски оставки. Днес следобед се събира коалиционният съвет ГЕРБ - ОП. Лидерът на НФСБ и вицепремиер Валери Симеонов се обяви \"против\" гласуването на оставките на министрите на регионалното развитие и благоустройството, на транспорта и на вътрешните работи Николай Нанков, Ивайло Московски и Валентин Радев. Те не били съгласуани вътре в голямата коалиция и защото били продиктувани от обществения натиск - някой да поеме отговорността за смъртта на 17-те души. Оставките бяха поискани от премиера Бойко Борисов дни след трагедията. След оставките: НФСБ на Валери Симеонов решава остава ли във властта От думите на Каракачанов днес стана ясно, че той споделя мнението на Симеонов. Не можело Но депутатите на ВМРО нямало да се противопоставят на премиерската воля. За разлика от третия партньор в ОП - Волен Сидеров (\"Атака\"), Каракачанов не смята, че коалицията може с лека ръка да се лиши от Симеонов и партията му: Сидеров към Симеонов: Като не ти харесва - излизай в опозиция, поведи партизанска война Каракачанов обаче не можа да отговори на въпросите ще има ли още рокади в правителството, след като Бойко Борисов намекна, че може да се раздели с още трима министри. По думите му тази тема можело изобщо да не се дискутира на предстоящия днес в късния следобед коалиционен съвет.  Днес: коалиционни преговори за министри ГЕРБ - \"Обединени патриоти\" Слуховете обаче вече извадиха от Министерството на правосъдието титулярката Цецка Цачева, но не заради гафа с Търговския регистър. Всъщност отдавна се говори, че тя се стяга за място в Конституционния съд. Спекулациите засягат и министъра на туризма Николина Ангелкова, с която Валери Симеонов води война до такава степен, че чак я даде на прокуратурата. Симеонов е ресорен за туризма вицепремиер и оставка на Ангелкова би го \"умилостивила\". Слухът е, че Ангелкова ще се върне в Министерството на транспорта, където за последно бе служебен министър. За третия \"нарочен\" министър се сочи Румен Порожанов заради начина, по който подопечната му БАБХ действаше при чумата по дребните преживни животни. Тази оставка обаче щяла да зависи от това как сега Порожанов ще се справи с чумата по свинете. Сидеров към Симеонов: Като не ти харесва - излизай в опозиция, поведи партизанска война Днес: коалиционни преговори за министри ГЕРБ - \"Обединени патриоти\"", "date": "2018.09.03", "title": "Каракачанов приготвил синята каска за коалиционните партньори"}
{"url": "http://clubz.bg/72658-ford_spira_proizvodstvoto_na_mondeo", "text": "Форд мотър (Ford Motor) ще спре производството на някои модели в рамката на вече обявената от американския автомобилостроител реорганизация, съобщи Ройтерс, позовавайки се на в. \"Таймс\". \n\tСпоред британското издание, което се позовава на източници, Форд ще престане да произвежда моделите Мондео (Mondeo), Галакси (Galaxy) и Ес-Макс (S-Max) и ще се съсредоточи към по-печелившия бизнес с високопроходими коли. Групата иска освен това да намали броя на концесионерите си. Тест драйв: Ford Mondeo, нека бъде светлина През юли президентът и главен изпълнителен директор на компанията Джим Хакет обяви, че Форд планира да отдели около 11 милиарда долара (9,47 милиарда евро) за преструктуриране на дейностите си в Европа. Автомобилостроителят понесе загуба от 73 милиона долара на европейския пазар между април и юни и е изправен пред допълнителни предизвикателства, свързани с излизането на Великобритания от Европейския съюз, уточнява вестникът.  Анализатори на Морган Стенли (Morgan Stanley) прогнозират, че е възможно Форд да съкрати до 12 процента от своите над 200 000 служители и че свиването на щата ще засегне главно Европа. Според \"Таймс\" възможно е преговорите за преструктурирането да продължат още няколко месеца и накрая компанията да реши да обедини европейските си дейности в съвместно дружество с някой от конкурентите си", "date": "2018.09.03", "title": "Форд спира производството на Мондео"}
{"url": "http://clubz.bg/72646-siderov_kym_simeonov_kato_ne_ti_haresva_izlizaj_v_opoziciq_povedi_partizanska_vojna", "text": "Това заяви тази сутрин водачът на депутатите от \"Обединени патриоти\" Волен Сидеров пред бТВ. И за пореден път застана срещу партньора си в обединението и вицепремиер Валери Симеонов. Неговата партия вчера обяви, че е против \"едноличното управление на Бойко Борисов по отношение на кадрите\", изразявайки несъгласие с оставката на тримата министри Николай Нанков, Ивайло Московски и Валентин Радев. Според НФСБ има нарушение на управленското споразумение, защото смяната на министри не е била консултирана в коалиционния съвет.  Депутатите на Симеонов ще гласуват против тези оставки. НФСБ \"против\" трите оставки и \"едноличния стил на управление на Борисов\"", "date": "2018.09.03", "title": "Сидеров към Симеонов: Като не ти харесва - излизай в опозиция, поведи партизанска война"}
{"url": "http://clubz.bg/72647-radev_gerb_ne_razshirqva_a_sviva_symneniqta_za_korupciq", "text": "ГЕРБ трябва да погледне в коя посока върви - свива ли съмненията за корупция, или те \"се разширяват\". Валентин Радев счита, че се свиват. Това каза подалият оставка вътрешен министър тази сутрин в Нова тв в отговор на въпроса ще се обследват ли и други пътища, \"откривани с фанфари\", а не само този край Своге. Ремонт на пътя с катастрофата край Своге - когато разреши следствието \"Защото у обществото има съмнения, че някой се обогатява от пътища с обществен ресурс\", каза му Виктор Николаев. Според министъра важният атестат за пребиваването му в МВР е не какво се говори, а какви са резултатите: Радев каза, че присъствал всяка сряда на прословутите оперативки на сектор \"Сигурност\" преди заседанията на МС и  , визирайки министър-председателя Борисов. Натискът бил много силен срещу корупцията, като \"там говорим и за цигари, и за други\", описа ситуацията министърът в оставка. Той отговори със сложна \"влакова\" конструкция на въпроса на водещия . „Решихме да подадем оставки, защото така се прави. Това е политическата отговорност. Хората очакват нещо да се случи. Направихме много, но въпреки това стана тази трагедия. Винаги си мисля обаче колко спасихме и какво направихме, за да не се случва това. Да, но се случи”, заяви още Радев. Той добави, че не знае дали и други министри ще подадат оставки след него, Ивайло Московски и Николай Нанков. Нанков: В асфалта край Своге е използван недопустим материал Той не коментира кой ще наследи мястото му в министерството. „Много неща останаха зад кадър, но те са устойчиви и е хубаво да бъдат продължени”, допълни Валентин Радев. Нанков: В асфалта край Своге е използван недопустим материал", "date": "2018.09.03", "title": "Радев: ГЕРБ не разширява, а свива съмненията за корупция"}
{"url": "http://clubz.bg/72638-dnes_koalicionni_pregovori_za_ministri_gerb_obedineni_patrioti", "text": "Коалиционна среща ГЕРБ - \"Обединени патриоти\" се очаква в понеделник следобед, след като премиерът Бойко Борисов се върне от посещението си в Черна гора. На срещата се очаква да се проведат консултации след оставките на трима министри от квотата на ГЕРБ в петък. Премиерът поиска и получи оттеглянето на министрите Николай Нанков, Валентин Радев и Ивайло Московски. Официалният мотив - катастрофата край Своге, в която загинаха 17 души.  Засега не е ясно дали министър-председателят ще поиска и още оставки. Той сам намекна в събота, че извън тримата напускащи има и други, към чиято работа има претенции.  Задава ли се основен ремонт на кабинета? Бойко Борисов не е доволен и от други министри  Оставките обаче предизвикаха нов трус в управлението. Вицепремиерът Валери Симеонов обвини Борисов в \"еднолично управление\" и заяви, че системно се нарушава коалиционно споразумение за управление - защото кадровите рокади трябвало да се обсъждат предварително, а това не се случва. Депутатите от НФСБ ще гласуват \"против\" въпросните три оставки. Критиките на Симеонов само дадоха повод на водача на \"Атака\" и председател на \"патриотичните\" депутати Волен Сидеров да нападне отново Симеонов и да обяви, че  Сидеров към Симеонов: Като не ти харесва - излизай в опозиция, поведи партизанска война Сидеров  е единствен в \"Обединени патриоти\", който твърди, че комуникацията е добра. Вицепремиерът Красимир Каракачанов - макар в доста по-мек вариант, също изрази учудване от смяната на министри без консултации в рамките на управляващата коалиция.  НФСБ заседава в събота и неделя, сбирката продължи до късно снощи, а крайното решение остава ли формацията на Симеонов във властта се очаква на обед в понеделник. Дали партията е решила да напуска властта, както се закани вицепремиерът, или не - ще стане ясно в 12 ч.  Засега не се чуват имена на титуляри в трите овакантени министерски ресора. Номинациите обаче ще се правят от ГЕРБ - защото и трите министерства са от тяхната коалицонна квота. Новите кандидат-министри обаче вероятно няма да бъдат ясни още в понеделник.  Досега от началото на управлението на кабинета \"Борисов 3\" смяна имаше на един министър - ген. Николай Петров в здравеопазването. Имаше и други две оставки - на енергийната министърка Теменужка Петкова и на министъра на социалната политика Бисер Петков. Първият случай бе заради сделката между ЧЕЗ и \"Инерком\" на Гинка Върбакова, а вторият - заради протестите на майките на деца с увреждания. Тези оставки обаче - макар и първоначално поискани от Бойко Борисов, не бяха приети и двамата министри още са на постовете си.    Сидеров към Симеонов: Като не ти харесва - излизай в опозиция, поведи партизанска война", "date": "2018.09.03", "title": "Днес: коалиционни преговори за министри ГЕРБ - \"Обединени патриоти\""}
{"url": "http://clubz.bg/72650-georgi_gospodinov_za_poslednata_si_kniga_sled_neq_trqbva_da_se_mylchi", "text": "Писателят Георги Господинов определи последната си книга „Всичките наши тела” като книга, след която да се мълчи. В Художествената галерия в Созопол Георги Господинов вече представи сборника със свръхкратки разкази „Всичките наши тела”. В книгата са събрани 103 свръхкратки истории, както ги нарича авторът. Аполония 2018: ФСБ, Георги Господинов, Захари Бахаров... , обясни пред бТВ Георги Господинов. По думите му по-човешко е да има пауза след всичките ни приказки, пауза, в която да се съберем и малко да се върнем към себе си. Последната книга на автора е завършена през януари в Ню Йорк, където той печели една от най-престижните писателски стипендии в света - стипендията на Нюйоркската обществена библиотека. Свръхкратките истории на Господинов са смешни и абсурдни, меланхолни и иронични едновременно - стил, който разпознаваме безпогрешно от „Сляпата Вайша”, „Естествен роман”, „Физика на тъгата”. Георги Господинов е носител на наградата \"Аполон Токсофорос 2005\".  ", "date": "2018.09.03", "title": "Георги Господинов за последната си книга: След нея трябва да се мълчи"}
{"url": "http://clubz.bg/72643-chovekyt_kojto_shte_povede_evropa", "text": "Макрон е лидерът на онези, които \"подкрепят миграцията\", обяви наскоро унгарският премиер Виктор Орбан. Той самият и Матео Салвини пък искали да \"сложат край на нелегалната миграция\". Подобни приказки несъмнено са чиста глупост, защото Франция също иска да спре нелегалната миграция, а Макрон в никакъв случай не може да бъде обявен за неин поддръжник, особено като се има предвид неговото често критикувано отношение към мигрантите във Франция. Но сега поне фронтовете са ясни. Вероятно предстои последната битка по тази доминираща нашето време тема. Да се надяваме! От една страна, явно са \"хората, които искат да спрат нелегалната миграция\" - с други думи - десните популисти, които се опитват да създават нелиберални демокрации в своите страни. От друга страна, са онези, които подкрепят миграцията и демокрацията, онези, които са разбрали, че са необходими компромиси за напредъка на ЕС. А гръмките фрази навярно помагат да се ловят избиратели, но рядко решават проблемите. Фактът, че Орбан и Салвини се представят за спасители на Запада, би бил много смешен, ако не беше толкова тъжен. Тях ги обединява единствено безкомпромисният, брутален и изпълнен с омраза маниер на действия. Макрон: Путин мечтае да демонтира ЕС По същество обаче двамата са коренно различни. Салвини иска другите страни членки на ЕС да приемат мигранти от Италия и в това отношение е по-близко до Ангела Меркел, отколкото унгарския премиер. Орбан не иска в никакъв случай да приема мигранти, а желае те да бъдат връщани в родните им страни. Френският президент вероятно тайно се надява, че тези различия ще взривят новия унгарско-италиански съюз. За да стане това обаче, някой трябва да постави популистите под натиск. Засега останалата част от ЕС обаче допуска да бъде притискана от партии като италианската „Северна лига“, „Алтернатива за Германия“, унгарската „Фидес“ и други подобни. А някои от утвърдените народни партии в Европа дори започнаха да копират стила на тези популистки партии, страхувайки се от техния успех. Това е грешният път! Правилният курс е този, който сега провежда Макрон. Той посреща твърдостта с твърдост, не се отмята от думите си и не се извинява за проевропейските си позиции. Тъкмо с тази тактика младият френски президент вече нанесе едно съкрушително поражение на деснопопулистката си противничка Марин льо Пен. Огромното и засега предимно мълчаливо мнозинство на европейците се нуждае от човек, който да ги поведе. Човек, който да се бори за онези ценности, които донесоха благосъстояние и свобода в ЕС. Човек, който не се страхува открито да казва мнението си в словесните двубои. Този човек е Еманюел Макрон - независимо от всички трудности, пред които е изправен сега във вътрешната си политика. Убеждения, поднесени по толкова категоричен и безстрашен начин, имат потенциала да обединяват хората и да изразяват тяхното мнение. Те имат силата да изкарат наяве прикриваните различия между отделните популисти и да покажат на европейците, че Салвини и сие не могат да им предложат нищо. Те изобщо не знаят какво означава да се управлява конструктивно – това се видя през първите три месеца от управлението на новата коалиция в Италия. Тези хора не знаят и как да се борят срещу истинските проблеми като безработицата, климатичните промени и бедността. Идната година предстоят европейски избори. Макрон е наясно, че бъдещето на ЕС зависи от това дали мнозинството европейци ще успее ясно да забележи колко некомпетентни и изпокарани помежду си са десните популисти. И Макрон е готов за тази решителна битка.", "date": "2018.09.03", "title": "Човекът, който ще поведе Европа"}
{"url": "http://clubz.bg/72642-makron_putin_mechtae_da_demontira_es", "text": "Президентът на Франция Еманюел Макрон, анализирайки по време на интервю за шведския телевизионен канал „SVT“ европейските ценности и различията между Франция и Русия заяви, че дискусиите с Москва са нужни и че уважава руския президент Владимир Путин, който, обаче,  , предаде РИА Новости. Един от поводите за тези думи стана избирателната кампания в Швеция, която се провежда във връзка с парламентарните избори насрочени за 9 септември. Лидериът на антиимигрантската в Швеция популистка социалконсервативна партия, „Демократи на Швеция“ Йими Окесон беше запитан кого предпочита – президента на Франция Еманюел Макрон или президента на Русия Владимир Путин. Окесон отказа да отговори на въпроса, заявявайки че не желае да прави избор. Човекът, който ще поведе Европа Макрон коментира, че Франция уважава правата на човека и че Швеция се „явява като една от страните със значителна демокрация“ и членка на ЕС.", "date": "2018.09.03", "title": "Макрон: Путин мечтае да демонтира ЕС"}
{"url": "http://clubz.bg/72648-zapochna_remontyt_na_cherniq_pyt_kym_svoge", "text": "Ремонтът на отсечката от пътя през Искърското дефиле край Своге започна днес. Става дума за участъка, където на 25 август загинаха 17 души в катастрофа с автобус.  Местните граждани протестират от дни след трагедията с искане пътят да се поправи, припомняйки, че е имало множество сигнали за произшествия точно в тази му част. Те се обявяват и в защита на шофьора на автобуса от катастрофата Григор Григоров, който към момента е единственият обвинен за инцидента.  Досега ремонтът не можеше да започне заради процесуално-следствени действия по разследването на причините за катастрофата. Беше взета и проба от асфалта, след като министърът в оставка Николай Нанков заяви, че има съмнения, че в него е вложен варовик, което е недопустимо. От изпълнителя на рехабилитацията на пътя \"Трейс\" излязоха с позиция, че асфалтът е \"по европейски стандарти\".  \"Трейс\": Асфалтът се прави по европейски стандарти  Отсечката първо ще се фрезова, а след това ще се преасфалтира. В останалите участъци сдружение \"Трейс Своге\" вече е извършило ремонтни дейности като закърпване на дупки и ремонт на две пропадания на пътя. От Пътната агенция уточняват още, че е направен оглед на всички пътни знаци и където е било необходимо, е премахната избуялата растителност.", "date": "2018.09.03", "title": "Започна ремонтът на \"черния\" път към Своге"}
{"url": "http://clubz.bg/72645-bono_si_vryshta_glasa", "text": "Фронтменът на ирландската група U2 Боно каза, че ще си върне напълно гласа за останалата част от турнето из Европа, след като в събота загуби гласа си и прекъсна концерта в залата \"Мерцедес-Бенц Арена\" в Берлин, предаде ДПА. И добавя: Боно загуби глас, прекъсна концерт в Берлин Според програмата на турнето   следващият концерт е на 4 септември в Кьолн.", "date": "2018.09.03", "title": "Боно си връща гласа"}
{"url": "http://clubz.bg/72641-poslednoto_poslanie_na_makkejn_do_putin", "text": "Бившият постоянен представител на САЩ в ООН Саманта Пауър заяви, че наскоро починалият Джон Маккейн, който приживе сам детайлно е планирал погребението си, е отправил прощално послание на церемонията си към президента на Русия Владимир Путин, пишат американските вестници.     По думите ѝ Маккейн „неслучайно“ е поканил президента на Украйна Петро Порошенко и го е поставил редом до генералния секретар на НАТО Йенс Столтенберг. Това е знак, че Украйна час по-скоро трябва да бъде приета в НАТО, добавя Пауър. Последният удар на Маккейн срещу Путин На 24 август по време на военен парад по случай Деня на независимостта на Украйна Порошенко заяви, че до 4 септември ще бъде регистриран проектозакон за укрепване курса на страната за присъединяване към ЕС и НАТО. От своя страна съветникът по национална сигурност на САЩ Джон Болтън, който в онзи момент се намираше в Киев, отбеляза, че перспективите на Украйна за влизане в Алианса зависят от изпълнението на политическите и военните условия от страна на държавата. Тленните останки на сенатора републиканец Джон Маккейн бяха погребани с военни почести на частна церемония в присъствието на семейството и на приятели във Военноморската академия в Анаполис, в щата Мериленд. \n\tДжон Маккейн почина на 81 години в дома си в щата Аризона след едногодишна борба с тумор в мозъка. Той бе пожелал да бъде погребан в гробището на Военноморската академия близо до Вашингтон, където като пилот от ВМС е получил офицерско звание през 1958 г. \n\tНеколкостотин души, някои с американски знамена, присъстваха на преминаването на траурното шествие с ковчега на Маккейн от Вашингтон до Анаполис, столицата на Мериленд. Маккейн: Путин е най-голямата заплаха за сигурността, по-голяма от \"Даеш\" (ВИДЕО) С погребението приключиха едноседмичните церемонии в почит на героя на Америка, пленник във Виетнамската война и един от най-изявените критици на президента Доналд Тръмп в Републиканската партия. \n\tНа траурната церемония във Вашингтон в събота похвални слова за покойния сенатор произнесоха бившите президенти, републиканецът Джордж Буш-син и Барак Обама. Преди смъртта си Маккейн бе пожелал сегашният президент републиканец Доналд Тръмп да не бъде поканен на погребението му.  Последно сбогом със сенатор Джон Маккейн (ВИДЕО+СНИМКИ) Маккейн: Путин е най-голямата заплаха за сигурността, по-голяма от \"Даеш\" (ВИДЕО) Последно сбогом със сенатор Джон Маккейн (ВИДЕО+СНИМКИ)", "date": "2018.09.03", "title": "Последното послание на Маккейн до Путин"}
{"url": "http://clubz.bg/72649-nova_versiq_vetko_i_marinela_ne_sa_na_pochivka_ukrivat_se", "text": "Ветко и Маринела Арабаджиеви не са на почивка, а се укриват. Такова мнение изрази в ефира на Нова тв заместник главният прокурор и доскорошен шеф на спецобвинителите Иван Гешев. Гешев уточни, че прокуратурата не е искала мярката за неотклонение на Вълчо Арабаджиев да се гледа при закрити врата, това е било искане на адвокатите. , заяви Гешев по повод снощната мярка на Вълчо, която ядоса репортерите с това, че бе \"засекретена\" от съдията. 20 000 лв. гаранция за свободата на Вълчо Арабаджиев По думите му фамилията е разработвана от месеци. Относно откритите при акцията 10 милиона лева Гешев обясни, че те са изтеглени от клонове на банките извън София. Това е станало 20 дни преди акцията.  „Това са изпрани пари, това е приел и съдът вчера”, заяви Гешев. Той заяви още, че ", "date": "2018.09.03", "title": "Нова версия: Ветко и Маринела не са на почивка - укриват се"}
{"url": "http://clubz.bg/72644-djonsyn_velikobritaniq_shte_byde_prosnata_na_poda_ot_es", "text": "Експертът по търговско право професор Дейвид Колинс заяви, че някои привърженици на оставането на Великобритания в Европейския съюз правят подвеждащи твърдения, за да всяват страх от провала в постигането на споразумение с ЕС и да натрупат пари от паниката на пазара. Колинс твърди, че предположенията, че стоките ще спрат на границата, ако няма споразумение, са грешни, пише британският евроскептичен ежедневник The Daily Express. Великобритания просто ще приеме правилата за търговия на Световната търговска организация (СТО), успокоява професорът, цитиран от \"Фокус\"- Икономисти като професор Патрик Минфърд твърдят, че този сценарий ще повиши брутния вътрешен продукт на Великобритания с около 600 милиарда паунда, в същото време оставяйки ЕС с дупка от 500 милиарда паунда. Брекзит без сделка ще зарадва само Путин, казва британският външен министър Пишейки за консултативната група „Адвокати за Великобритания“, професор Колинс от градския университет в Лондон, отхвърли твърденията, че стоките ще бъдат спрени на границата. Той заяви: Без да назовава имена, професор Колинс заяви, че малка група от привържениците на оставането „очакват да спечелят от неразборията, която ще настъпи на пазарите като последствие на надутата паника за апокалипсис при липсата на споразумение за излизане\". Бившият британски външен министър Борис Джонсън отново отправи остри критики към плана на министър-председателката Тереза Мей за Брекзит и заяви, че Брюксел ще излезе победител в преговорите с Лондон, предаде Франс прес. \"Може би има някои аспекти в предложенията от Чекърс (плана на Мей), които те (ЕС) твърдят, че не им харесват. Но в действителност в тези преговори ЕС досега спечели всички важни етапи\", продължава Джонсън, според когото Великобритания се е впуснала в битката, развявайки бяло знаме. Джонсън освен това обвинява правителството, че дори не се е опитало да намери решение на въпроса с ирландската граница. Мей: Няма да правя компромис за \"Брекзит\" с ЕС Позицията му е сходна с тази на бившия министър за Брекзит Дейвид Дейвис, който заяви вчера, че \"планът Чекърс\" е по-лош от оставане в Европейския съюз. \n\tТереза Мей обеща да отстоява своя план и твърди, че предпочита липса на споразумение пред отстъпки към Брюксел. \n\tГлавният преговарящ на ЕС Мишел Барние прикани Лондон спешно да представи подробности по предложението за границата с Ирландия, напомня БТА.  Мей: Няма да правя компромис за \"Брекзит\" с ЕС", "date": "2018.09.03", "title": "Джонсън: Великобритания ще бъде просната на пода от ЕС"}
{"url": "http://clubz.bg/72651-alfa_risyrch_60_odobrqvat_ostavkite_no_te_ne_vliqqt_na_doverieto_vyv_vlastta", "text": "Над 60 на сто от гражданите одобряват подаването на три министерски оставки след трагедията в Своге. Сходен процент от българите обаче - 61,% - заявяват, че промените в правителството не им влияят на доверието в управлението.  Това заяви Боряна Димитрова от \"Алфа рисърч\" пред БНТ. Данните са от експресно изследване на социологическата агенция, проведено в периода 31 август - 2 септември, направено по поръчка на националната телевизия. Извадката е национално представителна - 600 души над 18 г. Според нея гражданите одобряват търсенето на политическа отговорност на най-високите етажи в държавата. Но   към правителството. 19,2 на сто от запитаните са на точно противоположното мнение - рокадите намаляват доверието им. 7,8% от респондентите отговарят с \"не мога да преценя\". Според Димитрова фактът, че за 61 на сто от хората оставките не влияят на доверието им властта показва, че това действие е  Процентът на хората, които не одобрявят смяната на министрите Николай Нанков, Ивайло Московски и Валентин Радев заради трагедията в Своге е 29,8 на сто. Почти всеки десети пък не може да прецени дали ходът на премиера Бойко Борисов е добър или не, става ясно още от изследването.  На въпрос , гражданите отговарят така:  На друг въпрос - дали трябва да има други извън министрите, които да понесат отговорност след трагедията, над 58% отговарят с \"Да\".  Според политоложката Татяна Буруджиева трагичният случай край Своге е ускорил процеси, които така или иначе са щели да се случат. Тя счита, че с подготовката на бюджета ще видим изяснена формулата за промени в управлението въпреки желанието на опозицията за предсрочни избори. По думите ѝ БСП не е готова за избори.   ", "date": "2018.09.03", "title": "\"Алфа рисърч\": 60% одобряват оставките, но те не влияят на доверието във властта"}
{"url": "http://clubz.bg/72652-po_7_g_zatvor_za_dvama_jurnalisti_ot_rojters_v_mianmar", "text": "Съд в Мианмар постанови присъда от 7 години затвор за двама журналисти на агенция Ройтерс, предадоха световните агенции.  Журналистите Ва Лоне и Куав Сое О пледираха невинни по обвинения за нарушаване на закона за държавната тайна. Максималната присъда, която ги грозеше, беше 14 години затвор. Двамата журналисти отразяваха през миналата година бруталната операция на армията на Мианмар срещу рохингите в западния щат Ракхайн. Според обвинението журналистите са получили и разпространили поверителни документи.  Двамата журналисти казаха в съда, че двама полицейски представители са им връчили поверителните документи в ресторант в Янгон. Минута след това други полицаи са ги арестували на 12 декември миналата година. В съда свидетел разказа, че нещата са били нагласени, за да бъде устроена клопка на журналистите. Присъдата бе произнесена пред претъпкана с журналисти и дипломати съдебна зала. Европейският съюз призова днес властите в Мианма незабавно и безусловно да освободят двамата журналисти. Службата на Върховния представител на ЕС за външни отношения и сигурността заяви, че присъдата \"подкопава свободата на медиите, правото на обществото за информация и развитието на върховенството на закона в Мианма\". Присъдите срещу двамата журналисти трябва да бъдат преразгледани и те \"да бъдат освободени незабавно и безусловно\", се казва в съобщението.  Срещу съдебното решение се обявиха представители на ООН, САЩ и агенция Ройтерс.  (БТА)", "date": "2018.09.03", "title": "По 7 г. затвор за двама журналисти от Ройтерс в Мианмар"}
