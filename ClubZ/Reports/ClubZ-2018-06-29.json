{"url": "http://clubz.bg/69863-syuzan_sarandyn_arestuvana_na_anti_trymp_protest", "text": "Сюзан Сарандън е сред 575-те жени, арестувани във Вашингтон в четвъртък на седящ протест срещу  . Актрисата отразяваше събитието в Туитър с редица постове и снимки, на които тя и останалите протестиращи държат плакати, призоваващи за закриване на емигрантските лагери и слагане на край на разделянето на семейства на американската граница, съобщава „Гардиън“. На дланите на много от протестиращите, включително и Сарандън, се вижда надписът „We care“  , като отговор на якето, с което първата дама Мелания Тръмп посети един от емигрантските лагери миналата седмица – на гърба на връхната ѝ дреха пишеше „I don’t really care, do you?“  . На протеста се чуваха скандирания   и  , след това жените бяха арестувани, повдигнаха им обвинения, а по-късно всички бяха освободени. Демонстрантките носеха противошокови одеяла, като тези, които се раздават на децата нелегални емигранти, останали без родителите си –  непълнолетните не могат да бъдат съдени, че нелегално се пресекли територията на дадена страна, затова на границата родителите им се задържат и откарват в центрове, а всички деца се събират в отделни лагери по граничните зони. Сарандън получи доста критика покрай президентските избори в Америка – много хора я обвиниха, че приканва феновете си да гласуват за кандидата на „Зелената партия“ Джил Стайн, като по този начин отнема от гласоподавателите на кандидата на демократите Хилари Клинтън. Пред „Гардиън“ Сарандън твърди, че смята Клинтън за по-опасна от Тръмп в някои отношения: .", "date": "2018.06.29", "title": "Сюзан Сарандън арестувана на анти-Тръмп протест "}
{"url": "http://clubz.bg/69851-trymp_kym_makron_zashto_ne_izlezete_ot_es", "text": "Доналд Тръмп попитал Еманюел Макрон защо не извади Франция от ЕС и му казал, че САЩ могат да й предложат двустранно търговско споразумение, ако го направи. Това твърди в. \"Вашингтон пост\". Тръмп и Макрон - цуни-гуни дипломация (СНИМКИ) Тръмп повдигнал идеята през април, при посещението на Макрон във Вашингтон. След което предложил търговско споразумение с Франция с по-добри условия от тези, които САЩ дават на ЕС. От Белия дом отказали да коментират публикацията на \"Вашингтон пост\", но не я оспорили. Много малко вероятно е Макрон да извади Франция от ЕС. Страната е сред ключовите членки на Съюза. Случаят, за който се твърди, обаче отразява скептицизма на Тръмп към международните организации и съюзи. Като кандидат-президент и след встъпването си в длъжност Тръмп постави под въпрос членството на САЩ в НАТО, извади страната от Транс-тихоокеанското партньорство (ТТП) и заплаши да излезе от Северноамериканското споразумение за свободна търговия (НАФТА). Тръмп и митата: всички са губещи Вместо това той държи на принципа \"Америка преди всичко\" и настоява, че от САЩ се възползват както съюзниците, така и враговете. На срещата на Г-7 в Канада този месец Тръмп предупреди някои от най-близките съюзници на Вашингтон, че могат да загубят достъпа си до американските пазари, докато не вдигнат драстично търговските бариери пред американските компании, стоки и услуги. Тръмп и митата: всички са губещи", "date": "2018.06.29", "title": "Тръмп към Макрон: Защо не излезете от ЕС?"}
{"url": "http://clubz.bg/69839-majki_na_deca_s_uvrejdaniq_davame_5_dni_na_deputatite_posle_aktivni_protesti", "text": "Това обявиха омбудсманът Мая Манолова и протестиращите майки на деца с увреждания, които депозираха в деловодството на парламента в петък проект на закона за личната помощ. Майки на деца с увреждания искат закон, дават им безплатен вход за музеи \"Работихме по корекциите до 3 часа през нощта, за да внесем един много добър закон. Той ще реши проблема на хората с увреждания, защото е ключът към независим живот\", смята Манолова. В проекта е заложено личен асистент да има за над 77 души. Според сметките на експертите ще са необходими допълнителни 105 млн. лв. Хората ще минават на индивидуална оценка и така ще се определя кой от колко часа лична помощ има нужда. Майките ще могат също да са асистенти. Според нея депутатите ще имат време да го разгледат преди лятната си ваканция, защото закона бил достатъчно подробен. \"Даваме си сметка, че ще е необходимо време , за да може администрацията да започне да го прилага\", каза още Манолова. \"Улеснили сме максимално депутатите. Много се надявам да чуят гласа на народа, за който говорят непрекъснато, и в бързи темпове да пристъпят към обсъждането и приемането на този Закон за личната помощ“, коментира омбудсманът. \n\tСпоред нея това можело да бъде първа крачка към реформиране на социалната система и политиките за хората с увреждания. Манолова: Нямам политически амбиции, а искам да върша си работата И обяви, че новият законопроект улеснява депутатите, взети са били предвид всички препоръки. Мая Манолова предложи бартер: оставката ѝ срещу закона за личната помощ   Заедно с Манолова в парламента бяха и представители на протестиращите майки на деца с увреждания, които от седмици са пред парламента. Те дадоха 5 дни на депутатите да предприемат някакви мерки по внесения законопроект, преди да започнат \"активни протести действия\". Днес протестът демонстрира по-сериозно присъствие от последните дни. Манолова каза, че е получила днес есемес от бившия червен депутат Спас Панчев, който наскоро напусна групата на левицата. Той бил  готов да внесе законопроекта. Корнелия Нинова също заяви, че от БСП са готови да внесат законопроекта, но под условие - ако съвпада с техните идеи. Преди седмица  проектозаконът беше отхвърлен на Националния съвет за интеграция на хора с увреждания. Тогава Манолова заяви, че предлага бартер - ако подготвеният от нея проект бъде приет бързо от парламента, тя ще подаде предсрочно оставка.     Манолова: Нямам политически амбиции, а искам да върша си работата Мая Манолова предложи бартер: оставката ѝ срещу закона за личната помощ", "date": "2018.06.29", "title": "Майки на деца с увреждания: Даваме 5 дни на депутатите. После активни протести"}
{"url": "http://clubz.bg/69854-bylgariq_podobrqva_ocenkata_si_v_doklad_na_dyrjavniq_departament", "text": "България се придвижва в Група 2 в . Той беше оповестен на 28 юни във Вашингтон от държавния секретар Майк Помпео. Докладът дава препоръки за необходимите по-нататъшни усилия и прави изводи за усилията на правителствата по целия свят относно борбата им с това модерно робство. Документът съдържа оценка за 187 страни и територии, включително и за САЩ. Те са разделени в няколко групи или категории. Първата включва страните, които изпълняват минималните стандарти на САЩ, втората е за тези, които полагат значителни усилия да го направят. Към втората група има отделна секция \"страни, които са в \"списъка за наблюдение\". Последната трета група са държавите, които не изпълняват американските стандарти и не полагат усилия да го направят. Страни, попаднали в тази трета категория, може да бъдат подложени на санкции под формата на ограничаване на достъпа до американска и международна помощ. Между 2015 и 2017, т.е. три години поред страната беше в категорията на страните от 2 група, които са в списъка на наблюдение. Като успехи на властта в София се посочват: по-голямото финансиране за предоставяне на услуги за жертвите на трафик, откриването на две нови убежища за жертвите, включително и кризисен център за пострадали деца. Властите са идентифицирали по-голям брой жертви на трафик и са осъдили по-голям брой трафиканти. Освен това правителството е одобрило петгодишна национална стратегия за борба с трафика за периода от 2017 до 2021 година. Правителството и управляващата партия ГЕРБ побързаха да се похвалят. От Брюксел, докато говореше за решенията на Европейския съвет пред журналисти, Борисов не пропусна мимиходом да вмъкне и темата за добрата оценка. \"В новия доклад на Държавния департамент за трафика на хора е написано: правителството демонстрира значими усилия в сравнение с преходния отчетен период. Издигаме България отново\", това беше трактовката на шефът на парламентарната група на ГЕРБ Цветан Цветанов веднага след гласуването на вота на недоверие, който беше за политиката в областта на сигурността. Преди около два месеца обаче в друг доклад на Държавния департамент, посветен на спазването на човешките права, България отново беше подложена на критика като се подчертаваше липсата на независимо правосъдие, корупцията на всички нива на управлението, трафика на хора, лошото състояние в затворите и насилието над етническите малцинства. Динко и Перата - в доклада на Държавния департамент на САЩ В доклада на Държавния департамент за трафика на хора тази година се посочва, че отделянето на децата от семействата им ги прави лесна плячка за трафиканти, предаде Ройтерс. Това повдига въпроси за политиката на правителството на Тръмп за отделяне на деца от родители, незаконно пресичащи американско-мексиканската граница, допълва агенцията. Габон, Лаос, Папуа Нова Гвинея и Боливия са понижени от списъка за наблюдение на втора група в трета група. Мианма минава от втора в трета група. Судан е успял да се отлепи от дъното на класацията и да се изкачи с едно място нагоре. Тайланд и Пакистан са се качили във втора група.", "date": "2018.06.29", "title": "България подобрява оценката си в доклад на Държавния департамент"}
{"url": "http://clubz.bg/69862-gerb_vs_iqos_akcizyt_za_nagrevaemite_cigari_da_e_kato_za_obiknovenite", "text": "Акцизът върху т.нар. \"нагреваеми тютюневи изделия\" да се изравни с този върху конвенционалните цигари от 1 октомври. Такава поправка в Закона за акцизите и данъчните складове са внесли депутатите от ГЕРБ, начело с председателката на бюджетната комисия Менда Стоянова. Подписали са се и депутати от \"Обединени патриоти\".  В момента на пазара у нас има регистриран само един вид нагреваеми тютюневи изделия - това е устройството на \"Филип Морис\" IQOS и филтрите за него. Разработка за нагреваеми цигари има и \"Бритиш Американ Табако\", но все още този вариант не се предлага на българския пазар.  В действащия закон нагреваемите изделия за пушене се облагат с акциз според количеството тютюн, съдържащ се в продукта, измерено в килограми. В кутия обикновени цигари количеството тютюн е близо 3 пъти повече като грамаж, отколкото в кутия филтри от 20 броя за електронно устройство. Въпреки това предложението е да се изравни акцизната ставка. Със законопроекта на ГЕРБ се отменя текста от действащия закон, който гласи: За сравнение ставката за тютюна за пушене е 130 лв. на килограм, докато за пакетираните цигари има две нива на облагане - специфичен акциз и пропорционален акциз - тоест на 1000 къса цигари и на база продажна цена.  Ако промените на ГЕРБ бъдат приети, то в резултат цената на кутия филтри може да достигне около 10 лв. при сегашна цена от 5,50 лв. - приблизително колкото е средната цена на кутия вносни цигари у нас в момента. В мотивите на депутатите към законопроекта не става ясно какви са причините да се предлага въпросната поправка, засягаща \"нагреваемите\" тютюневи изделия. Дори е записано, че според доклад на ЕС от началото на 2018 г. по-малко от половин милион души ползват новите устройства, това не е факт в много от страните в ЕС, ставките са различни в отделните страни, а по-масовата практика е акцизът върху нагреваемите тютюневи изделия да е като този на тютюна за пушене (у нас в момента ставката за нагреваемите изделия е по-висока - б.р.) Обяснено е обаче, че няма установена европейска практика, защото продуктите са нови, а и не се предлагат в част от страните от ЕС все още. И според Комисията е рано  да се изработи хармонизирана практика на територията на ЕС. Затова темата ще се повдигне отново догодина. Какво налага промяна в акцизите насред текуща година също не е ясно - обикновено акцизните ставки се решават за следваща година, заедно с целия пакет промени в данъчните закони, предхождащи приемането на държавния бюджет за следващата календарна година.  Друга промяна, която предлагат от ГЕРБ, е бирата в опаковки над 5 л също да подлежи на облепяне с бандерол, както това важи за цигари и напитки със съдържание на алкохол над 15% vol. Ако законът се приеме, то бирата в такива опаковки, която не е облепена с бандерол, ще може да се реализира на пазара до средата на 2019 г. ", "date": "2018.06.29", "title": "ГЕРБ vs IQOS - акцизът за \"нагреваемите\" цигари да е като за обикновените"}
{"url": "http://clubz.bg/69858-eto_koj_iska_da_stroi_okolovrystnoto_ot_mladost_do_trakiq", "text": "Осем са отворените оферти в откритата обществена поръчка за проектиране и строителство на над 6 км от Софийския околовръстен път в отсечката от пътен възел \"Цариградско шосе\" до пътен възел \"Младост\". Индикативната стойност на проекта е 123 млн. лв. без ДДС и ще се финансира от републиканския бюджет. Съобщението е на пресцентъра на агенция \"Пътна инфраструктура\". Отворените оферти по реда на постъпването им в деловодството на Агенция \"Пътна инфраструктура\" са на: \"Обединение \"Ринг Роуд\", с участници: \"  и \" \" ООД; \"ДЗЗД \"АПП СОП\", в което са: \" \" АД и \" \" ЕООД; \" \" АД; \" \" ЕООД; \" \" АД; Обединение \"Геопът СОП Младост\", в което са: \" \" АД и \" \" АД; \"ПСТ-СЕТ Младост\" ДЗЗД, с участници: \" \" ЕАД и \" \" АД; \" \" АД.  Началото на проектния участък е при км 35+260, което е малко след края на пътния възел при пресичането на бул. \"Цариградско шосе\" и Софийския околовръстен път. Краят е при км 41+340, където отсечката ще се свързва с реконструирания през 2012 г. участък от СОП. Отсечката ще бъде с две платна с по 3 ленти за движение в посока, средна разделителна ивица, разделителни ивици между локалите и директното трасе, 2 локални платна и тротоари.  Пресичането на Софийския околовръстен път с по-големите пътни артерии в района ще се осъществява чрез 4 пътни възела - п. в. \"Стар Лозенски път\", п. в. Патриарх Герман\", п. в. \"Самоковско шосе\", п. в. \"Младост\". Ще бъдат изградени три пешеходни надлеза и мостове над р. Искър и р. Кална. Предвидена е реконструкция на водопроводи, канализация и газоразпределителна мрежа, както и изместване на инженерни съоръжения, телекомуникации и др. Срокът за изпълнение е 910 календарни дни, от които 180 дни за проектиране и 730 дни за строителство. С реализацията на проекта ще се улесни движението на транзитния трафик и връзката между автомагистралите \"Струма\" и \"Тракия\".", "date": "2018.06.29", "title": "Ето кой иска да строи Околовръстното от \"Младост\" до \"Тракия\""}
{"url": "http://clubz.bg/69860-prirodniqt_gaz_poskypva_s_1081_ot_nedelq", "text": "Цената за третото тримесечие на 2018 г., на която \"Булгаргаз\" ЕАД продава природен газ на крайните снабдители и на клиенти, присъединени към газопреносната мрежа, ще бъде 400,95 лв./1000 куб. м. или 37,79 лв./MWh (без акциз и ДДС). Тя е с 10,81 процента по-висока от досегашната цена за второто тримесечие на 2018 г. Това реши Комисията за енергийно и водно регулиране (КЕВР), съобщиха от регулатора. Топлинен удар с цените от КЕВР Комисията не се е съобразила и е намалила исканото от \"Булгаргаз\" увеличение от 18,05 на сто, след като анализът в доклада на работната група е показал, че е обосновано да бъде направена отрицателна корекция в размер на 13 млн. лв. надвзет приход от страна на \"Булгаргаз\" ЕАД през 2017 г. Коригиран е бил и заложеният от газовото дружество параметър за калоричност на природния газ през третото тримесечие. В утвърдената от КЕВР цена са включени компонентите за услугата \"обществена доставка\" в размер на 7,11 лв./1000 куб.м. и \"задължение към обществото\" от 1,37 лв./1000куб.м., покриваща разходите на \"Булгаргаз\" ЕАД за съхранение на количества природен газ в газохранилището в Чирен в изпълнение на задължения по Плана за действие при извънредни ситуации. В утвърдената цена не са включени цени за достъп и пренос през газопреносната мрежа и клиентите следва да ги заплащат на крайните снабдители по реда на Методиката за определяне на цени за достъп и пренос на природен газ през газопреносните мрежи, собственост на \"Булгартрансгаз\" ЕАД. КЕВР ще проведе закрито заседание на 1 юли, на което ще утвърди цените на електрическата и на топлинната енергия, в сила от 1 юли 2018 г., съобщиха още от енергийния регулатор.", "date": "2018.06.29", "title": "Природният газ поскъпва с 10,81 % от неделя"}
{"url": "http://clubz.bg/69857-kzk_preporycha_registyr_na_sobstvenostta_na_vsichki_vidove_medii_dokument", "text": "Комисията за защита на конкуренцията (КЗК) е готова с анализа на конкурентната среда на медийния пазар, поръчан й през април от Министерския съвет. Това съобщиха от антимонополния орган и оповестиха кратко съобщение, в което описват четири извода и препоръки. Те засягат констатиран  Ето ги и тях: Целият документ е 133 страници. От КЗК съобщават, че са направили преглед на относимата нормативна уредба и саморегулацията в сектора, проследени са характеристиките и структурата на отделните медийни пазари, участниците на тях, анализирана е дейността на всички видове медии и разпространители на медийно съдържание, установена е степента на пазарна концентрация и интеграция, очертани са пазарните тенденции и динамика. До появата на анализа на КЗК се стигна, след като депутатите от ДПС Делян Пеевски, Йордан Цонев, Хамид Хадим и Велислава Кръстева внесоха промени в Закона за депозиране на печатни издания, засягащи декларирането на собствеността на медиите, финансирането им и нов регламент за участниците на пазара с разпространението. Това се случи н началото на февруари. Въпросният законопроект още отлежава в медийната комисия в Народното събрание \"без движение\". Пеевски с нов закон - за \"прозрачност\" на медиите Борисов се зае с медиите - собственост, финансиране и разпространение Борисов се зае с медиите - собственост, финансиране и разпространение", "date": "2018.06.29", "title": "КЗК препоръча: регистър на собствеността на всички видове медии (ДОКУМЕНТ)"}
{"url": "http://clubz.bg/69832-ostanaha_16_koj_kogo_zashto_i_kak_beshe_eliminiran", "text": "Ето, че докато се усетим, половината световно първенство се изниза. Или три-четвърти от двубоите, ако решим да не го измерваме във време. Идват мачовете, които ще определят новия световен шампион. В събота започва осминафиналите и бройката на оцелелите дотук 16 отбора ще започне лека-полека да намалява. В този ред на мисли - какъв по-удачен момент да разгледаме случилото се в груповата фаза и да направим мини равносметка на случилото се до момента. Ако се казвате Ханс или сте фен на германския национален отбор по друга причина, може би е по-удачно да не четете този текст. В противен случай спрете да работите за около 10 минути, ако изобщо работите в петък и се прочетете шеги, свързани с германците в следващите няколко реда. Съжалявам, Ханс, предупредих те! Програма на елиминациите на Световното Повечето срещи от тази група се играха следобед, което бе чудесна идея от страна на домакините, тъй като подтикваха към подремване. Липсата на креативен полузащитник и наличието на чудесни бранители в отбора на Уругвай доведе дотам, че латиноамериканците сякаш с досада и по задължение победиха на нула и трите си съперника, но с доста икономична игра. Изненадващо или не, в хода на мачовете нито един футболист не беше захапан. Русия пък надви колоритните боксови круши Саудитска Арабия и Египет, като при „фараоните“ се видя, че един Салах отбор не прави. А в откриващия мач на турнира се случи и най-запомнящият се момент в групата - радушното отношение между Владимир Путин и принца на саудитците Мохамед бин Салман, които щастливи изгледаха как арабите пускат гол след гол във вратата си. Явно ще се лее доста петрол в следващите години. Националните отбори на Испания и Роналдо очаквано се класираха напред в турнира, но това се случи по възможно най-драматичния начин. Португалците бяха на сантиметри от отпадането в последните секунди от финалния им мач с Иран, който тим пък показа на света, че в тази страна има освен талантливи дюнерджии и добри футболисти. С много трудни имена. С доста късмет Испания спечели групата, но се измъчи и в трите си мача, а Серхио Рамос и Жерар Пике изглеждаха като съученици, които си крият контролното един от друг, за да не може другият да препише отговорите. Най-интересното от групата беше хеттрикът на Роналдо, който хем почти сам класира отбора си напред в турнира, хем за малко да го погребе, изпускайки дузпа в ключовия последен мач срещу Иран. В мача на Франция с Хондурас на Мондиала в Бразилия преди 4 години за пръв път бе използвана технологията на голлинията. На това световно пък отново в мач на “петлите” (срещу Австралия) бе използвана и системата за видеоповторения (VAR). Явно на французите им върви в това отношение. С тези факти май-май се изчерпва всичко запомнящо се от групата. Франция показа стабилна, но скучна игра и подобно на Уругвай се класира по задължение. Двубоят с Дания пък е единственият от турнира до този момент, завършил без голове. Да се надяваме, че Гризман и компания пазят добрите си игри за елиминационната фаза. Две думи и за Дания, който отбор за съжаление продължава напред вместо симпатичния тим на Перу. Смъртоносният в близкото минало „червен динамит“, както наричат във футболно отношение страната на Ханс Кристиан Андерсен, е вече по-скоро евтина кутия новогодишни пиратки, които най-много да вдигнат малко шум, без да донесат емоции на никого.  „Великолепният, гениалният, божественият, единственият Лионел Меси за пореден път показа, че е най-добр...“. Наслушали сме се на коментара на Алекси Сокачев в Шампионската лига и епитетите му щяха да са валидни и сега, само че дребничкият футболист на „гаучосите“ изигра много слаби мачове срещу Исландия и Хърватия. Особено във втория звездата на „Барселона“ приличаше повече на веган, случайно попаднал на фестивал на скарата, а физиономията му се превърна в пример за незаинтересованост. Все пак благодарение най-вече на Нигерия и на съдията Джунейт Чакър Лео Меси успя да се класира за фазата на елиминациите, но проблемите в отбора на Аржентина са сериозни и ще видим дали късметът на “гаучосите” скоро няма да свърши. Поздравленията в групата заслужиха хърватите - солидна халфова линия, водена от страхотните Лука Модрич и Иван Ракитич, компактна защита и комбинативно нападение. Дават заявка за достигане поне до четвъртфинал. А защо не и повече. Тук ще запомним непрестанните опити на Неймар да упражнява финтовете си срещу един, двама или трима съперници, както и странното му избухване в сълзи след победата на „селесао“ над Коста Рика. Пълен спектър от емоции за бразилеца, които предизвикаха и насмешка в социалните мрежи заради особената си прическа, наподобяваща изсипана на главата му купа спагети. Швейцария пък излъга в последната минута западните ни съседи и на практика изхвърли сърбите от турнира. Като в процеса почти се стигна до политически скандал заради начина, по които Гранит Джака и Джердан Шакири отпразнуваха попаденията си - като албански орли. Германците решиха да ни предоставят най-драматичния двубой дотук, побеждавайки в 95-ата минута Швеция със страхотен гол на Тони Кроос... Само за да загубят последния си мач от Южна Корея и скоропостижно да си тръгнат от Русия. Във въпросната среща Мануел Нойер наистина, ама НАИСТИНА, заигра като атакуващ футболист в добавеното време. Напомни ми на хокеен мач, в който към края стражът е заменен с полеви играч и вратата зее празна. Веднага след срамния развой плъзнаха слухове, че Ангела Меркел се кани лично да внесе кандидатурата на Полша за домакин на Мондиал 2030. Там атаката на Германия щяла да функционира по-успешно, отколкото в Казан. Що се отнася до шведи и мексиканци - симпатични отбори, които сигурно ще отпаднат още на осминафиналите, но поне ще си тръгнат с хубави спомени от страната на пелмените. Без особена интрига и напрежение Белгия и Англия натупаха тунизийци и панамци и решиха да тестват уменията си по феърплей в мача помежду си накрая на груповата фаза. Островитяните успяха да надлъжат белгийците и тактично да загубят от тях, което поне на теория им отрежда по-лек поток в елиминациите. Но да не бързат да се радват, защото са на едни дузпи разстояние от това да отпаднат. Независимо кой е съперникът им. Както и се очакваше, се оказа най-равностойната група. В нея Япония и Сенегал завършиха с абсолютно равни показатели и африканците се превърнаха в първия отбор, отпаднал на Мондиал вследстие на повече натрупани жълти картони. Много жалко за симпатичния състав на Алиу Сисе, който пък на свой ред превъртя интернет с готиния начин, по който отпразнува един от головете на отбора си. Колумбия спечели групата, както мнозина очакваха, но не впечатли с абсолютно нищо. Играчите изглеждат изхабени и са далеч от играта, показана на предишното световно. Полша отпада за радост на всички коментатори, а отборът на покемоните, Япония, ще поиграе още малко на това световно. 5 неща, които ще се случат на световното За завършек ще разгледам набързо как вървят прогнозите, които направих преди началото на Мондиала, та да видим кое ще се сбъдва и кое не. Все още смятам, че трудно можем да очакваме кой знае какви геройства от двамата, макар че ако преминат осминафиналите, ще се изправят един срещу друг. И социалните мрежи ще избухнат завинаги. Французи и аржентинци опровергават това, като ще премерят сили още на осминафинал. Бразилия и Германия също беше възможен сблъсък още в първата фаза на елиминациите, но... знаете какво ще кажа. Ако добавим един-единствен предлог („по“) пред бройката голове в твърдението, то ще бъде вярно не на 100%, ами на 1968720968%. И трите отбора вкараха точно по 2 гола, което хем ме озадачава колко слаба игра в защита показаха съперниците на тези футболни колоси, хем пускам сълза от умиление, че романтиката в играта и при букмейкърите е все още жива. ДАВАЙ, ХАРИИИИИ! По-голям от хляба! Медведев брои ли се, или да драскаме прогнозата? Стига толкова засега. След още 2 седмици ще четете нов анализ, този път върху целия турнир, а дотогава заредете хладилниците с немска бира и утешете Ханс, ако го видите да гледа сериали късно вечер, вместо мачовете от руските терени. „Генерация Z“ – с подкрепата на „Америка за България“ 5 неща, които ще се случат на световното „Генерация Z“ – с подкрепата на „Америка за България“", "date": "2018.06.29", "title": "Останаха 16 - кой кого, защо и как беше елиминиран?"}
{"url": "http://clubz.bg/69850-prihodite_na_vmz_sopot_namalqvat_s_66", "text": "ВМЗ-Сопот е в стабилно икономическо състояние и с много добра перспектива за развитие. Това каза министърът на икономиката Емил Караниколов в отговор на питане на народен представител за финансовото състояние на \"ВМЗ\" АД - гр. Сопот и обезпечеността с договори за реализация на произвежданата в дружеството специална продукция. Министърът посочи, че за 2017 г. са отчетени общо приходи за над 535 млн. лв. и нетна печалба от 150 млн. лв. Добрите резултати от последните няколко години дадоха възможност за покриване на старите просрочени задължения, допълни той. Според него за 2017 г. отчетените задължения са само с текущ характер и намаляват спрямо предходната година с 36,65 процента. Дружеството не работи с привлечен капитал, отбеляза Караниколов. Той посочи, че за 2017 г. се отчита нарастване на средната численост на персонала с 945 души. През първото тримесечие на тази година са реализирани приходи от продажба в размер на 31 млн. лв. Спрямо същия период на предходната година се отчита намаление от 66 процента. Въпреки това дружеството отчита печалба от 1 232 000 лв. и обслужва своите задължения, като техният общ размер е намалял с 6,24 процента за тази година. Той посочи, че дружеството изпълнява дългосрочни договори и подготвя мощности за производство за изделия от НАТО-вски стандарт, където са инвестирани средствата, получени миналата година.  Караниколов каза, че вчера е бил в предприятието и добави, че са подписани колективните трудови договори. Работим активно за осигуряване на допълнителни договори, които ще обезпечат дружеството. По думите му има и резервни варианти за обезпечаване на дейността. До средата на юли първите големи договори ще тръгнат, посочи още министърът. Той е на мнение, че трябва да има специален закон и ясни критерии за избиране на бордове и изпълнителни директори на държавните дружества.", "date": "2018.06.29", "title": "Приходите на ВМЗ-Сопот намаляват с 66%"}
{"url": "http://clubz.bg/69843-meksikanska_aviokompaniq_dava_20_procenta_otstypka_na_korejci", "text": "Авиокомпанията \"Аеро Мексико\" обяви, че дава 20 процента отстъпка за самолетен билет на всеки кореец, който пътува по време на Световното до страната на ацтеките. Това е поредният жест, който показва еуфорията в Мексико тези дни покрай класирането на националния тим за осминафиналите за сметка на Германия. Докато \"сомбрерата\" бяха буквално разбити от Швеция с 0:3, Южна Корея победи и детронира световните шампиони - 2:0.  Auf Wiedersehen! Германия сдаде световната титла (СНИМКИ) И азиатците се радват на огромна почит в Мексико - почти на култ. Авиокомпанията публикува в социалните мрежи колаж със свой самолет, като вместо обичайния надпис \"Аеро Мексико\" личи \"Аеро Корея\". Корейците в страната получават жест след жест. Те са спирани по улиците, прегръщани, черпени в заведения... Възползват се и азиатци, които не са корейци. В Мексико Сити десетки хиляди местни гледаха решителните мачове от група F на огромни екрани по площади. Някои от тях научиха къде е посолството на Южна Корея и отидоха там. Всеки един кореец, които влизаше и излизаше от сградата беше понасян на ръце. След скандирания и песни посланикът и консулът излязоха сред феновете, които ги посрещнаха като национални герои. Те се включиха в празненството и пиха текила със запалянковците. Програма на елиминациите на Световното Кореец да си тези дни в Мексико. Така ще е поне до понеделник, когато \"сомбрерата\" играят на осминафинал с Бразилия от 17 часа. Програма на елиминациите на Световното", "date": "2018.06.29", "title": "Мексиканска авиокомпания дава 20 процента отстъпка на корейци"}
{"url": "http://clubz.bg/69861-dyshterqta_na_himler_shpionin_na_germaniq_sled_vojnata", "text": "Германското външно разузнаване призна днес, че е наело дъщерята на един от нацистките лидери, Хайнрих Химлер, през 60-те години на миналия век, въпреки че тя никога не се отрече от баща си и нацизма и бе крайнодесен активист. Разкритието, че дъщерята на Химлер Гудрун Бурвиц е работила за Федералната разузнавателна служба (БНД), бе направено от в.\"Билд\" и потвърдено от БНД. То може да подхрани обществените дебати в Германия за толерирането на някои нацисти след Втората световна война, отбелязва Ройтерс. Почина секретарката на Гьобелс, никога непочувствала вина Химлер, който като началник на СС бил един от най-могъщите нацисти и главен инициатор на избиването на шест милиона евреи по време на Холокоста, се самоубива в британски плен през 1945 г. Дъщеря му Бурвиц почина миналия месец в Мюнхен на 88 години. \"Времето на нейното напускане съвпадна с начало на промяна в разбирането и отношението към сътрудниците, които са били свързани с нацистите\", добави Хехелхамер. През последните години германските разузнавателни служби станаха обект на критика, за провала си да изкоренят десните екстремисти в следвоенния период. Критичните историци казват, че бивши нацисти и крайнодесни симпатизанти, работещи в службите за сигурност на тогавашна Западна Германия, може да са защитавали други такива. По времето, когато Бурвиц е работила за БНД, тя е ръководена от Райнхард Гелен, бивш командир от нацисткото военно разузнаване, които ръководеше разузнавателната агенция на Западна Германия до 1968 г. Хехелхамер каза, че тъй като Бурвиц вече не е между живите, БНД е могло да направи изключение от политиката си да не прави коментар за действащи и бивши сътрудници. Това разкритие е част от процес на критично преосмисляне на собствената й история. Борбата да се изправят пред съд хора с нацистко минало е неизменна тема в следвоенната история на Германия, както и подозренията, че привърженици на крайната десница са запазили лостове за влияние и власт в службите за сигурност. Въпросът излезе на преден план през последните години по време на процес срещи крайнодясна група, наречена \"Националсоциалистически нелегални\", която уби осем турци, грък и германска полицайка между 2000 и 2007 г. Делото, което започна през 2013 г. и беше смятано за едно от най-важните в следвоенна Германия, разкри запазили се расистки настроения в службата за вътрешна сигурност, което наложи реформи, отбелязва Ройтерс.", "date": "2018.06.29", "title": "Дъщерята на Химлер - шпионин на Германия след войната"}
{"url": "http://clubz.bg/69846-nov_model_za_zdraveopazvaneto_kraen_srok_do_septemvri", "text": "Министърът на здравеопазването Кирил Ананиев да представи нова концепция за развитие на здравното осигуряване и секторните реформи в системата до 30 септември. Това е решението на Народното събрание от днес, след като бяха проведени разисквания за Националната здравна карта. Дискусията бе по инициатива на БСП, а от левицата настояваха срокът, в който Ананиев трябва да депозира идеите си, да е 1 август. В проекта на решение на опозицията бе заложено Ананиев да представи коригиран модел на национална здравна карта и конкретен модел на здравно осигуряване, както и за финансово-административно управление на системата на здравеопазване. Закономерно - от ГЕРБ внесоха алтернативен проект на решение и бе приет именно той - със срок края на септември.  Министър Ананиев обеща пред депутатите, че в уречения срок ще представи не една, а две визии - алтернативни една на друга, за развитието на сектора.  Според министъра в бъдещия нов модел ще се търсят варианти за оптимизиране на разходите в системата, което да доведе до по-добро здравеопазване за хората. Конкретика обаче отсъстваше в заявките.  Това не е първото обещание на Ананиев да предложи варианти за здравна реформа. През февруари отново в парламента той обеща същото - с надежда проектът да е факт до есенната сесия на Народното събрание (тя започва през септември според Правилника на Народното събрание - б.р.).  \", заяви тогава министърът. Сега очевидно решенията ще преместват за по-късен период от време.  По думите му това е само част от националната здравна информационна система и се похвали, че когато е встъпил в длъжност като министър, електронното здравеопазване е било замразено, но той и екипът му го \"вдигнахме на крака\". Дебатите бяха инициирани заради проблемите с Националната здравка карта, която указва колко, къде и какви болнични легла трябва да има на територията на страната. Тя бе въведена  по времето на министър Петър Москов. След това обаче бе отменена от съда, а новото й влизане в сила бе инициирано от министър Ананиев. Пациентски организации и болнични началници обаче обявиха, че документът отново ще отиде в съда, защото вещаел фалити на болнични заведения, а и ще влощи достъпа на пациентите до болнична помощ заради \"закриването\" на болнични легла.  В програмата за управление на кабинета \"Борисов 3\" в частта за здравеопазването е записано изрично, че един от приоритетите е  За демонополизация на здравната каса се говори от тодини, в това число и в предишните управления на ГЕРБ, но до момента никой не се е заел с темата. ", "date": "2018.06.29", "title": "Нов модел за здравеопазването - краен срок до септември"}
{"url": "http://clubz.bg/69844-yuli_idva_s_po_malko_dyjd_i_temperaturi_do_39%C2%B0", "text": "Тази година през юли се очаква средната месечна температура да бъде около нормата, която за равнините е между 22° и 26°, за високите полета – между 18° и 21°, а за планините – между 6° и 13°. Най-ниските температури ще бъдат между 10° и 15°, а най-високите – между 34° и 39°. Месечната сума на валежите ще бъде около нормата, която за по-голямата част от страната е между 40 и 70 л/кв.м, по Черноморието и долината на р. Струма – между 30 и 50 л/кв.м, а за планинските райони – от 70 до 120 л/кв.м. Река Чая отнесе кола (ВИДЕО) Това предвижда прогнозата за юли на Националния институт по метрология и хидрология (НИМХ). След обилните валежи и хладното време през последните дни на юни, още в началото на юли ще настъпи относително стабилизиране на атмосферата и валежите чувствително ще намалеят. Над по-голямата част от страната ще преобладава слънчево време, но ще има и временни увеличения на облачността, само на отделни места - все още с краткотрайни валежи. Температурите слабо ще се повишат, но ще останат по-ниски от обичайните. Около средата и през втората половина от първото десетдневие отново ще стане неустойчиво, със следобедни краткотрайни валежи и гръмотевични бури. Температурите ще останат без съществена промяна. В началото на второто десетдневие все още на места ще има превалявания. Впоследствие ще има няколко дни със спокойно, предимно слънчево време. Температурите, след слабо понижение, ще започнат да се повишават. Около средата на периода атмосферата пак ще се лабилизира и на места ще има краткотрайни валежи и гръмотевични бури. Към края на десетдневието ще започне по-трайно стабилизиране, както и повишение на температурите. През повечето дни от третото десетдневие въздушната маса над страната ще е устойчива. Ще бъде предимно слънчево, температурите ще се повишат още и вече ще са по-високи от обичайните.", "date": "2018.06.29", "title": "Юли идва с по-малко дъжд и температури до 39°"}
{"url": "http://clubz.bg/69856-podgotvili_sme_si_domashnoto_i_za_shengen_i_za_chakalnqta_na_evrozonata", "text": "България е изпълнила всички критерии и за Шенген, и за чакалнята на еврозоната (Механизма на обменните курсове, ЕRM II). Това заяви премиерът Бойко Борисов на съвместна пресконференция с председателите на Европейския съвет Доналд Туск и на Еврокомисията Жан-Клод Юнкер. Той обясни също, че с Холандия, която блокира влизането на България в Шенген, се работи, макар и бавно. Брюксел: Корупцията и зависимата БНБ ви пречат за еврозоната  Премиерът отчете и постигнатото по време на българското председателство на Съвета на ЕС, като се съсредоточи върху Западните Балкани. Той изтъкна, че се договорени европейски средства за 11 транспортни проекта, за развитие на цифровата свързаност, по програмата за студентска и преподавателска мобилност \"Еразъм+\". Борисов приветства постигнатото съгласие за започване на преговри с Македония и Албания. Туск и Юнкер поздравиха българското правителство и в частност премиера Борисов за постигнатото по време на председателството. Като най-голям успех председателят на Европейския съвет определи срещата ЕС - Западни Балкани в София. Юнкер пък отбеляза като най-положителен факта, че приоритетите на българското председателство са съвпадали с тези на Еврокомисията. Премиерът представя в петък кандидатурата ни за чакалнята на еврозоната Доналд Туск и Жан-Клод Юнкер отчетоха свършеното по време на срещата на върха в областта на миграцията и принципното съгласие с френско-германското предложение за създаване на бюджет на еврозоната. Детайлите предстои да се уточняват. Борисов за мигрантите: Може да им хареса в България. Не е Германия, но се развиваме добре Премиерът не пропусна да благодари на Туск и Юнкер, че \"дойдоха във Варна и говориха с Ердоган, когато никой не искаше да си говори с него\". И отбеляза, че споразумението с Турция работи на 100%. Проточилата се необичайно дълго пресконференция бе завършена от Жан-Клод Юнкер с шега, насочена към българския премиер: Премиерът представя в петък кандидатурата ни за чакалнята на еврозоната Борисов за мигрантите: Може да им хареса в България. Не е Германия, но се развиваме добре", "date": "2018.06.29", "title": "\"Подготвили сме си домашното и за Шенген, и за чакалнята на еврозоната\""}
{"url": "http://clubz.bg/69837-borisov_v_bryuksel_kazvah_na_kolegite_da_uchat_geografiq_poveche_da_chetat", "text": "България е доволна от приетите решения за миграцията на европейските лидери на срещата на върха в Брюксел. Това заяви премиерът Бойко Борисов след продължилите цяла нощ разговори. Той обаче беше разочарован от начина, по който се е стигнало до заключенията. Каква е сделката на Европа за мигрантите Премиерът отбеляза \"с радост\", че европейските лидери са приели да бъде отблокиран вторият транш за Турция по споразумението за мигрантите, \"защото то работи\". В сряда Еврокомисията публикува своите предложения за обсъждане на Европейския съвет, в които се отбелязваше, че трите милиарда евро за втория транш по споразумението с Анкара не са налични. Аз съм преподавател по право... - Е, аз съм бил пожарникар Преди месеци германското издание \"Шпигел\" писа, като се позова на документи, че няколко европейски страни, след които Германия и Франция, не желаят да финансират от националните си бюджети сделката. Схемата за събиране на парите, обявена от ЕК, е 2 милиарда от общия бюджет на ЕС, а останалият милиард - от националните бюджети на страните членки. Липсват трите милиарда евро за споразумението с Турция за бежанците  Премиерът заяви също, че България няма да сключва двустранно споразумение за връщане на мигранти с Германия. Въпросът с мигрантите се превърна в централен за Европейския съвет в Брюксел, след като германското правителство настоя значителна част от над единия милион души, които пристигнаха в страната след 2013 г., да бъде върната обратно в т.нар. държави на първа линия като България, Гърция или Италия. Борисов се похвали и с приноса на България към приетите решения: Министър-председателят не пропусна и да отбележи колко доволни са европейските лидери от постигнатото от страната при защитата на външните граници: Защо Борисов трябва да внимава с думите \"моят приятел Тайпи\" Борисов отбеляза, че ключова дума от приетите снощи заключения на Европейския съвет е \"доброволно\" по отношение на т.нар. вторично разпределение (разселване) на мигранти. Вотът не мина. Цветанов: Вие - алтернатива? Това е смехотворно Той заяви, че България изпълнява международните си ангажименти като помага на нуждаещите се, но след това те трябва да се върнат в родните си места. Аз съм преподавател по право... - Е, аз съм бил пожарникар Липсват трите милиарда евро за споразумението с Турция за бежанците  Защо Борисов трябва да внимава с думите \"моят приятел Тайпи\" Вотът не мина. Цветанов: Вие - алтернатива? Това е смехотворно", "date": "2018.06.29", "title": "Борисов в Брюксел: Казвах на колегите да учат география повече, да четат"}
{"url": "http://clubz.bg/69834-prokuroryt_po_ktb_stava_zamestnik_na_cacarov", "text": "Главният прокурор Сотир Цацаров предлага за свой трети заместник ръководителя на спецпрокуратурата Иван Гешев, се разбира от дневен ред за прокурорската колегия на ВСС за другата седмица. Екипът на Иванчева: спецпрокуратурата и комисия \"Антикорупция\" са ОПГ Гешев, наблюдаващ прокурор по делото \"КТБ\", ще е с ресор \"Антикорупция\". Главният прокурор обяви, че няма да взима нов заместник след като Борислав Сарафов стана шеф на националната следствена служба, но на 6 юни реши, че прокуратурата има много работа и е нужно отваряне на щат. Новият зам. главен прокурор пое множество дела за корупция като шеф на спецпрокуратурата, но повечето бяха прекратени или върнати от съда. Кой ще го замести на поста още не е ясно. Прокурор Иван Гешев: Унизителен арест? Не, лош късмет Гешев е юрист от Академията на МВР, работи като оперативен работник в 5-о РПУ в София, следовател, а през 2006 г. става районен прокурор в София. Стана началник в спецпрокуратурата през 2016 г. без опонент в конкурса. Спецпрокуратурата с нов шеф Прокурор Иван Гешев: Унизителен арест? Не, лош късмет Спецпрокуратурата с нов шеф", "date": "2018.06.29", "title": "Прокурорът по КТБ става заместник на Цацаров"}
{"url": "http://clubz.bg/69838-az_sym_prepodavatel_po_pravo_e_az_sym_bil_pojarnikar", "text": "Европейските лидери изгладиха поне на думи различията си по въпроса за миграцията с обещанието, че някои страни от ЕС ще приемат спасени в Средиземно море мигранти. Това пише в. \"Гардиън\", цитиран от БТА. Обявявайки малко преди зазоряване края на напрегнати преговори, председателят на Европейския съвет Доналд Туск написа в туитър, че евролидерите са стигнали до споразумение, включително за миграцията. \"Подготвили сме си домашното и за Шенген, и за чакалнята на еврозоната\" Часове по-рано изходът от срещата на върха беше на кантар, когато Италия заплаши да наложи вето на целия заключителен документ, ако другите държави членки не ѝ помогнат с пристигащите на италианските брегове хора. Преговорите се проточиха цяла нощ заради противопоставянето на Полша, Унгария и други централноевропейски държави срещу всеки намек за задължително преразпределение на мигранти. Еврото скочи с 0,6 процента при новината за сделката, а френският президент Еманюел Макрон обяви победа за европейското сътрудничество. Новият премиер на Италия Джузепе Конте каза: \"Доволни сме. Бяха дълги преговори, но от днес Италия вече не е сама\". Борисов в Брюксел: Казвах на колегите да учат география повече, да четат Блокът обаче отбягна въпроса за спорните бежански квоти, тъй като четири централноевропейски страни са против поделянето на отговорността между всички страни членки на ЕС. Резултатът вече се възприема за слаба сделка. Изглежда съмнително дали Ангела Меркел е постигнала споразумение, което ще осигури бъдещето на коалиционното ѝ правителство, което бе разтърсено от спорове заради начина, по който третира бежанския въпрос На тръгване от срещата германският канцлер призна, че \"все още имаме много работа, за да изгладим различните възгледи\". По думите ѝ обаче е \"добър сигнал\", че ЕС се е споразумял за общ текст. Меркел предупреди вчера, че бъдещето на Европейския съюз зависи от това дали могат да бъдат намерени отговори на съществените въпроси, произтичащи от миграцията. Лидерите се съгласиха, че страните от ЕС трябва да помагат на спасените в Средиземно море мигранти, за да отнемат от товара върху плещите на Италия и Гърция, но подробностите остават неясни. Въпросът за миграцията назря, откакто Италия затвори пристанищата си за кораби, спасяващи мигранти. Така няколко плавателни съда останаха на произвола на съдбата в морето, докато други страни не се намесиха да помогнат. В опит да се избегне хаотична ситуация, лидерите се разбраха, че трябва да има \"общи усилия\", но \"само на доброволческа основа\". Страните членки ще създадат на своя територия центрове, в които ще отвеждат спасените мигранти и там ще бъдат разглеждани молбите за убежище. За да се ускори вземането на решение по мигрантския въпрос, новият италиански лидер Джузепе Конте бе обвинен, че \"похищава\" срещата на върха, когато заплаши да блокира всички заключителни документи, ако не получи повече помощ. Премиерът на Швеция Стефан Льовен се намесил и добавил, че е бил заварчик и също не е съгласен с начина, по който италианецът защитава тезите си. Срещата на върха извади наяве отдавнашните различия по въпроса с миграцията между Централна Европа, която отказва да приема каквито и да било бежанци, и западните страни, които търсят \"солидарност\", макар и символична. Евролидерите постигнаха по-голям консенсус с призива за създаване на мигрантски центрове в северноафриканските страни. Те се споразумяха \"бързо да проучат идеята за регионални платформи в тясно сътрудничество\" със страни извън ЕС, с Върховния комисариат за бежанците на ООН (ВКБООН) и с Международната организация по миграция (МОМ). По същество това означава мигрантски центрове в страни като Алжир, Египет, Либия, Мароко, Нигер и Тунис. Ще бъдат отпуснати евросредства, за да бъдат убедени тези държави да дадат съгласието си, но досега нито една страна не е склонила, а няколко вече изключиха възможността да участват в такова начинание. Признак за сложната политическа ситуация е несъответствието във визиите на агенцията на ООН и някои от лидерите на ЕС, които поставят акцент върху затваряне на границите и възпрепятстване на пристигането на мигранти. Унгарският лидер Виктор Орбан призова за \"здрава граница\", която да спре т.нар. от него \"инвазия\" на мигранти. За разлика от това прочетеният от \"Гардиън\" документ на ВКБООН/МОМ призовава \"държавите членки на ЕС да защитят правото на предоставяне на убежище и правата на мигрантите\".  \"Това, което не желаем, са външни центрове и определено не искаме австралийски модел\", каза той, имайки предвид пораждащите полемики центрове за задържане на тихоокеански острови.  \n\tКонте каза, че правителството му не е решило дали да отвори мигрантски центрове и че не е то не е било призовавано да го прави. Но първото изпитание от срещата на върха може да бъде за Меркел, която се нуждае да убеди консервативните си коалиционни партньори, че е намерила начин за контролиране на мигрантите, отиващи в Германия от южните страни. Твърдолинейният вътрешен министър на Германия Хорст Зеехофер, който е и лидер на ХСС, заплаши да затвори границите на Германия за бежанци, ако Меркел не изготви план до 1 юли. Това породи страхове, че затварянето на германските граници ще доведе до ефект на доминото и ще унищожи зоната за пътуване без граници, която е гръбнакът на много работни места и на търговията в блока. На срещата на върха евролидерите се споразумяха и за продължаване на икономическите санкции срещу Русия - решение, което също беше под въпрос след неотдавнашното избиране на италианското популистко правителство, което е по-благосклонно към Владимир Путин Борисов в Брюксел: Казвах на колегите да учат география повече, да четат", "date": "2018.06.29", "title": "Аз съм преподавател по право... - Е, аз съм бил пожарникар"}
{"url": "http://clubz.bg/69852-iz_podnovenata_koncesiq_treti_terminal_na_letishte_sofiq", "text": "Едно от изискванията към бъдещия концесионер на летище София е до 10 години да изгради нов трети терминал за граждански полети. Това става ясно от стенограмата от заседанието на Мнистерския съвет в сряда.  Концесията на летище София тръгва за втори път Подробности около изискванията към кандидат-концесионерите разказва транспортият министър Ивайло Московски. Ето какво описва той, въпреки че все още документацията и решението не са публични - според министъра заради изискване първо решението за старт на откритата процедура за търсене на концесионер да бъде публикувано в официалния вестник на ЕС:  При оценяването на участниците най-висока тежест ще има концесионното възнаграждение - 55%. Оценката на техническото предложение ще е с относителна тежест – 45%. Техническото предложение ще съдържа план за развитие, бизнес план, план за финансиране, обща стратегия, планове и прогнози на трафика и капиталови разходи.  Минималните изисквания към участниците са: БСП поиска спиране на концесията на \"Летище София\" Концесията на летище \"София\" бе спряна от служебния кабинет с премиер Огнян Герджиков, а в решението тогава бе записано, че се оставя на редовно избраното правителство да прецени дали да я поднови. От стенограмата става ясно, че финансовото министерство е имало забележки по документите, внесени от Московски, с които обаче транспортното ведомство не се е съобразило. По думите на министър Владислав Горанов става дума за разминавания със Закона за концесиите на предвидените обезщетения в проекта на концесионен договор при неговото предсрочно прекратяване. Московски заявява, че ще разговаря още веднъж с експертите по направените забележки.  Бойко Борисов на свой ред дава заръка - рестартът на процедурата за отдаване на концесия на столичното летище \"да бъде обяснен добре\". Идеята от самото начало за тази концесия е с приходите от нея да се запълват финансовите дупки в БДЖ. Премиерът заявява, че \"искаме и новите влакове да купим, защото вече изнемогват железниците...\" БСП поиска спиране на концесията на \"Летище София\" Веднага след като решението на Министерския съвет бе обявено, от БСП - както винаги - настояха за спиране на концесията, заявиха, че конкурсът вероятно е нагласен.  Πpи пъpвoтo oтвapянe нa пpoцeдypaтa кабинетът пoиcĸa oт ĸoнцecиoнepa плaщaнeтo нa пъpвoнaчaлнa cyмa oт 550 милиoнa лeвa, 480 млн. лева oт ĸoитo тpябвaше дa покрият дългoвeтe нa БДЖ. Гoдишнaтa ĸoнцecиoннa тaĸca бе определена в размер на поне 9.9 милиoнa лeвa, a инвecтициитe - най-малко 306 милиoнa лeва. При предишния опит за отдаване на концесия изтече предварителна и неофициална информация, според която интерес към летището са проявили руската ВТБ \"Капитал\" и турската \"Лимак\" - като обединение. А от транспортното министерство обявиха, че има интерес и от операторите на няколко големи европейски летища. Дадоха и основните параметри по процедурата - като срок на концесията и плащания, което сега Московски отчита като грешка.  БСП поиска спиране на концесията на \"Летище София\" БСП поиска спиране на концесията на \"Летище София\"", "date": "2018.06.29", "title": "Из подновената концесия: трети терминал на летище \"София\""}
{"url": "http://clubz.bg/69835-nqmam_tyrpenie_narodni_otrqdi_da_zapochnat_da_ubivat_vseki_jurnalist", "text": "Крайнодесният обществен активист и провокатор Майло Янополус предизвика вълна от възмущение в социалните мрежи. Бившият редактор на сайта на съветника на Тръмп Стив Банън е изпратил на журналисти от изданията \"Обзървър\" и \"Дейли Бийст\" заплаха: 5 жертви при стрелба в един от най-старите американски вестници (ВИДЕО) Два дни по-късно стрелец уби петима души в редакцията на \"Капитал газет\" в град Анаполис, щата Мериленд. Според мнозина съобщението на Янополус е вдъхновило смъртоносната атака срещу журналистите. Той обаче не смята така: И добавя: След като журналистите публикуват \"отговора\" на Янопулос на зададените му въпроси, той споделя скрийншот с цитата в своя профил в инстаграм. Публикацията е харесана над 7000 пъти. Досега не е доказана връзка между стрелеца и Янопулос. Скандалът обаче набира сила. В профила си в инстаграм Янопулос поиска извинения от медиите заради щетите върху публичиня му образ, но такива не получи и коментира: Янопулос е известен с подобни коментари. Той подава оставка като главен редактор на сайта на бившия съветник на Тръмп Стив Банън \"Брайтбарт\", след като се надига възмущение от негови коментари в защита на педофилията. Известен е и с антисемитизма си и с острите коментари към исляма. Той е поддръжник на американския президент Доналд Тръмп.", "date": "2018.06.29", "title": "\"Нямам търпение народни отряди да започнат да убиват всеки журналист\""}
{"url": "http://clubz.bg/69836-idealniqt_centyr_na_sofiq_v_remont_ot_2_yuli", "text": "2 юли, понеделник - това е денят, в който започва обновлението на т.нар. идеален център на София - пространствата около Храм-паметника \"Александър Невски\", ул. \"Московска\", градинките \"Кристал\" и \"Св. Климент Охридски\".  Проектът е на стойност 21,5 млн. лв. като над 19 млн. лв. са еврофинансиране по Оперативна програма \"Региони и растеж\". Кметицата на София Йорданка Фандъкова обяви старта на ремонтните дейности на специална пресконференция днес. По думите й т.нар. \"Зона 4\" на столицата е нейното лице, мястото, където се слуват най-значимите събития в града, а целта на проекта за реконструкция на пространствата и улиците е хем да се запази духа на стара София, хем инфрастуктурата и околната среда да бъдат обновени.  Ремонтът по \"Граф Игнатиев\" започна Ремонтите ще продъжат и през 2019 г., като ще са на няколко етапа, за да не се блокира съвсем центърът на София. Фандъкова обаче призна, че блокиране ще има и призова столичани и гостите за търпение и разбиране.  Ремонтните дейности в Зона 4 започват с обновление на градинките \"Кристал\" и \"Св. Климент Охридски\" - там ще бъдат подменяни настилки, ще се изгради или поднови осветлението, приоритет е и озеленяването и парковото обзавеждане, съобщи кметицата.  Краят на първия етап от ремонта трябва да приключи до ноември тази година. Втората голяма промяна ще е това, че пространството около храм-паметника \"Свети Александър Невски\" ще е свободно от автомобили. Няма да има надземен паркинг - това вероятно значи, че и този на Народното събрание вече няма да съществува след ремонта. Тези дейности са планирани за 2019 г., стана ясно от думите на кметицата. Две от улиците, които водят до храма, ще станат пешеходни. Няма да има коли и по ул. \"Московска\", а тротоарите и осветлението ще бъдат подменени в цялата зона - това са улиците \"Оборище\", части от \"Васил Левски\", \"Г.С. Раковски\", \"Париж\", \"Дунав\", \"Московска\". Осветлението се подменя с енергоспестяващи крушки. Обновление се очаква и на участъка от бул. \"Васил Левски\" между паментика на Апостола и Софийския университет. На въпрос кога ще се случва това Фандъкова заяви, че вероятно ще е до края на тази година, но етапите на ремонта още не са уточнени докрай. Контейнерите за боклук ще са подземни - това е основно нововъденетие в проекта за реконструкция на Зона 4 в сърцето на София, каза още Фандъкова.  Освен това ще бъдат изградени 3 станции за зареждане на електрически автомобили в зоната. Предстои и строителство на 5 обществени тоалетни - доста наболял проблем в града, особено в централната част, която привлича туристи, уточни кметицата.  При некачествено изпълнение на ремонтите санкцията за изпълнителя може да достигне 900 хиляди лева, стана ясно още от думите на Фандъкова. Общината ще задържи и банковата гаранция, внесена от изпълнителя, до завършване на проектите до етап Акт 15. Става дума за малко над половин милион лева. Половината от тази гаранция ще бъде задържана до изтичане на гаранционния срок за качество на ремонтните дейности.  Реконструкция на площат \"Народно събрание\" - в това число и на жълтите павета, характерни за площада, се планира за 2019 г. Според Фандъкова това е предизвикателство, защото паветата са културна ценност и трябва да се подходи изключително внимателно.  Паважната настилка пред \"Александър Невски\" няма да се подменя, ще има само частично пренареждане в пешеходната част, но не и промени в облика. ", "date": "2018.06.29", "title": "Идеалният център на София - в ремонт от 2 юли"}
{"url": "http://clubz.bg/69829-koj_kak_prochete_reshenieto_na_yunesko_za_pirin", "text": "След усърдно лобиране от страна на правителството ЮНЕСКО смекчи тона при финалното си решение относно нуждата от екологични оценки за плановете за управление на Национален парк \"Пирин\" и техните изменения. Но това решение, което се очаква да бъде официално публикувано след няколко седмици, намери различен прочит у нас. Противопоставени, както винаги, са кабинетът и природозащитниците. В четвъртък комитетът на ЮНЕСКО заседава в Бахрейн, а България бе представена от делегация, водена от вицепремиера Валери Симеонов.  Какво е общото между Танзания, Буркина Фасо и Пирин? - Валери Симеонов Както Клуб Z писа, тъй като в момента България не е член на комитета, в който на ротационен принцип участват около 20 държави, българското правителство трябваше да се разбере с друга държава, която да поиска отваряне на решението. И намери подкрепа в лицето на Азербайджан, Буркина Фасо, Зимбабве, Куба, Аржентина, Танзания, Ангола, Тунис, Кувейт, Бразилия, Китай, Босна и Херцеговина.  В първоначалния вариант на проекторешението ЮНЕСКО използваше много твърд тон към българското правителство.  Проектотекстът разглеждаше липсата на екологична оценка не само на частичното изменение на сега действащия план за управление на парка, но и липсата на такава за изцяло новия предложен план, който все още не е в сила, защото е на етап съдебно обжалване. И се настояваше екологични оценки да бъдат направени. Частичното изменение бе направено на последното правителствено заседание в края на миналата година и доведе до месеци на протести. Според природозащитниците то отваря широко вратите за злоупотреби със строителство в парка. А мотивът на кабинета за изменението бе строителството на втори кабинков лифт от концесионера \"Юлен\" АД. Искането за втората кабинка до момента е само на етап уведомление. ЮНЕСКО vs екоминистерството за Пирин Междувременно Върховният административен съд (ВАС) излезе през април с   за отмяна на решението на служебния министър на екологията в правителството на президента Румен Радев, с което бе постановено да не се извършва екологична оценка на проекта за актуализация на плана, при прилагането на който според МОСВ няма вероятност да се окаже значително негативно въздействие върху околната среда. То може да бъде обжалвано и именно на това стъпиха от МОСВ. Потърсени тогава за комемнтар, от екоминистерството казаха само, че това е проекторешение, а не решение, и ще защитят тезата си, когато дойде време за срещата в Бахрейн. В опита за олекотяване на финалното решение Нено Димов проведе срещи в Париж през миналата седмица.  При финалното решение обаче тонът бе смекчен. Вече не се изразява \"загриженост\" за бъдещото ски строителство в буферната зона, посочва се, че това не е забранено. Но е добавено, че страната трябва до осигури опазването на ценността на парка. От ЮНЕСКО обаче все така настояват държавата да вземе предвид решенията на Върховния административен съд по отношение на нуждата от изготвяне на екологична оценка. И се посочва, че новият план трябва да има оценка. Препоръчва се на правителството да се въздържа от действия по частичните поправки в плана от края на миналата година, преди да е готова екологична оценка на цялостния план. Но и не се забраняват такива поправки. Съдът: планът за парк \"Пирин\" задължително на екооценка Оставен е и текстът, че всяко бъдещо развитие е продукт на стратегическо планиране. Природозащитниците обаче не са съгласни. \"Предложените от българска страна текстове бяха гласувани с пълен консенсус от държавите членки на Комитета, потвърждавайки устойчивото управление на обекта на световното наследство и перспективата за балансирано развитие на туризма в Националния парк. Първоначалното проекторешение на ЮНЕСКО призоваваше да не се изпълнява решението на Министерския съвет . В рамките на три дни българската делегация проведе редица срещи с Международния съюз за защита на природата и делегациите на всички останали държави членки на Комитета, които гласуваха с единодушие предложените редакции\", похвалиха се още от правителството. Екоминистърът Нено Димов нарече протеста за Пирин \"неомарксистки\" Всъщност ЮНЕСКО не се е отказала от искането си за екооценки. А днес Валери Симеонов се похвали и на живо - даде брифинг в Министерския съвет, за да обяви, че в ЮНЕСКО били системно подвеждани от българските НПО за реалното състояние на нещата в парка. И допълни по адрес на природозащитниците: По думите му, ако правителството бе спазило разпореждането на ЮНЕСКО от проекторешението да не изпълни измененията в плана от 2017 година, това щяло да е  \"Да, . Да, вярно, унищожиха точка 6а - тя казваше колко е добро и правилно решението на съда да има ЕО новия план. И сега стана 100% безсмислена -   Какъв е въобще смисълът да се казва това. Но забравя, че точка 6с ясно казва, че е  (интересно - ако съда наруши това изискване и международното право - какво ще стане). Та наистина не знам какво празнува Валери. И накрая за решението от декември 2017 г. да се промени сегашният план. Да,  . Но точка 6в заедно с точка 6 казва ясно:   и проекти в буферната зона на ЮНЕСКО (тя включва ски зоната \"Банско\"). И според бг законите (ЗУТ и ЗЗТ) територии за националните паркове като \"Пирин\", такъв специализиран общ териториално-устройствен план, е планът за управление и неговите изменения. Конвенцията не навлиза във въпросите на българското законодателство, а дава принципното решение съгласно международните норми - но крайният резултат е, че  ЮНЕСКО vs екоминистерството за Пирин Съдът: планът за парк \"Пирин\" задължително на екооценка Екоминистърът Нено Димов нарече протеста за Пирин \"неомарксистки\"", "date": "2018.06.29", "title": "Кой как прочете решението на ЮНЕСКО за Пирин"}
{"url": "http://clubz.bg/69853-kojto_ticha_mnogo_na_svetovnoto_otpada_statistika", "text": "Многото тичане по време на първата фаза на Световното в Русия не е било гаранция за успех, показва интересна статистика на ФИФА. Централата разпространи изследване, в което личи какъв е общият километраж, покрит от всичките 32 отбори в трите им мача от групите. Има и графа със средната стойност от срещите. Номер 1 е Сърбия със 113 км средно за двубоите. Германия е на второ място със 112, а топ 5 допълват Русия - 110 км, Австралия - 110 и Египет - 109. Програма на елиминациите на Световното Само един от тези тимове е на елиминациите - Сборная. Останалите отпаднаха доста безславно.  Отборите, които впечатлиха най-много досега - Белгия, Хърватия и Уругвай, са в златната среда, подобно на Бразилия, Англия, Франция и Испания. Доста назад са Аржентина, Колумбия, Мексико и Португалия, а последни са японците, които продължиха напред за сметка на Сенегал благодарение на по-малко жълти картони. И това се случи: Япония измести Сенегал заради по-малко жълти картони (СНИМКИ) Разликата между първия и последния е значителна - 17 км. Специалисти по физическа подготовка коментираха пред Клуб Z, че в това няма нищо странно. И тичането в спортна игра (и анаеробна) като футбола трябва да е ефективно и целенасочено, а не самоцелно. Още повече на турнир, в груповата фаза на който се играят три мача за по-малко от две седмици след тежък клубен сезон. Когато един отбор е добре подреден на терена, а играчите действат колективно и тактически правилно, всеки един от тях може да тича по-малко и по-ефикасно да покрива терена. Останаха 16 - кой кого, защо и как беше елиминиран? И това се случи: Япония измести Сенегал заради по-малко жълти картони (СНИМКИ) Останаха 16 - кой кого, защо и как беше елиминиран?", "date": "2018.06.29", "title": "Който тича много на Световното - отпада (статистика)"}
{"url": "http://clubz.bg/69840-grigor_dimitrov_sreshtu_stan_vavrinka_na_uimbyldyn", "text": "Григор Димитров ще играе срещу Стан Вавринка (Швейцария) още в първия кръг на \"Уимбълдън\". Турнирът стартира в понеделник, когато двамата ще са корта. В първия ден на третия за годината турнир от Големия шлем излиза и Виктория Томова - срещу чехкинята Тереза Смиткова. Вчера Томова (№136 в ранглистата) преодоля и третия кръг на квалификациите и попадна в основната схема, жребият за която бе теглен днес. При победа срещу Вавринка първата ни ракета при мъжете (№6) ще спори с победителя от двубоя Юки Бамбри (Индия) - Томас Фабиано (Италия). На осминафинал Григор може да се изправи срещу Джон Иснър (САЩ). В следващата фаза - ако стигне до нея, Димитров може да играе с Марин Чилич (Хърватия), финалист от миналата година и №5 в света. На полуфинал пък е възможен двубой с шампиона Роджър Федерер - хасковлията се падна в половината на швейцареца. В другата половина са Рафаел Надал (Испания), Доминик Тийм (Австрия), Александър Зверев (Германия), Ник Кириос (Австралия), Хуан Мартин дел Потро (Аржентина), Новак Джокович (Сърбия), Давид Гофен (Белгия)... На осминафиналите може да станем свидетели на двубои като Тийм - Джокович, Зверев - Кириос, Надал - Диего Шварцман (Аржентина), както и Чилич - Милош Раонич (Канада) в частта на схемата, в която е Григор. Димитров и Вавринка са в отлични отношения извън корта. Именно Стан замени Гришо на турнира \"София оупън\" в началото на годината. Носителят на три титли от Големия шлем лекуваше контузия през миналата година и се представя доста слабо в настоящата, като в момента е под №225 в света. Българинът има предимство в преките двубои - 4:2, като е в серия от четири поредни победи. Виктория Томова влезе в основната схема на \"Уимбълдън\" Ако Виктория Томова премине през Тереза Смиткова (№167 в листата), което ще е първият й успех в турнир от Шлема, най-вероятната й съперничка ще е Серина Уилямс (САЩ), която започва с Аранча Рус (Холандия).", "date": "2018.06.29", "title": "Григор Димитров срещу Стан Вавринка на \"Уимбълдън\""}
{"url": "http://clubz.bg/69825-upravlqvashtiqt_volen_siderov_da_priznaem_referenduma_v_krim", "text": "Лидерът на \"Атака\" Волен Сидеров предложи парламентът да признае референдума в Крим, както и да паднат новините на турски по БНТ и да бъде прекратен договорът за наем на американските бази. в България.. Предложението си той направи по време на дебата за отмяна на ваканцията през август. Това отпадане се предлага от БСП. Предложението на БСП е да няма ваканция, за да се приеме законодателството, свързано с хората с увреждания. Референдумът в Крим бе през 2014 г. Близо 95% от избирателите тогава заявиха воля той да премине към Русия. Референдумът обаче бе проведен, след като руските войски вече бяха в Крим. Тогавашният външен минситър Кристиaн Вигенин заяви, че България не признава референдума, каквато бе и европейската позиция. Вигенин посети и Киев като представител на ЕС. За тази си позиция той и досега има проблеми в собствената си партия, а от \"Атака\" също не пропускат да му го припомнят. И днес Сидеров изрично призова Вигенин да обясни по темата. Лидерът на БСП Корнелия Нинова заяви, че управляващите нямат аргументи по същество, затова прибягват до аргументите на процедурата. И му припомни, че ГЕРБ няма да подкрепят подобни предложения. Нинова призова управляващите да подкрепят решението за отмяна на ваканцията. Тя отрече твърденията, че това е див популизъм и заяви, че говори от името на майките, които протестират пред парламента и които са я упъпномощили да го направи. Това пък отговори на Нинова Тома Биков (ГЕРБ). Според него парламентът е с нисък рейтинг, защото излъчва послания, \"че в него работят едни лоши, корумпирани, зли хора\". Това даде повод на Нинова да обобщи отношението на управляващите към проблема: \"да ми се махат от главата\", цитирайки думи на премиера Бойко Борисов, както и \"стига с тази една палатка\". Тя припомни, че депутат от ГЕРБ (Десислава Атанасова - б.р.) е казал на протестиращите до парламента, че 138 лв. на месец ще им стигат, ако спрат да пушат. В крайна сметка предложението за отмяна на ваканцията бе отхвърлено. 70 депутати бяха \"за\",  12 \"против\", а 101 се въздържаха.", "date": "2018.06.29", "title": "Управляващият Волен Сидеров: Да признаем референдума в Крим"}
{"url": "http://clubz.bg/69831-prez_cqloto_vreme_kreshtqha_che_shte_ni_ubiqt", "text": "Дотук полицията е идентифицирала осмина предполагаеми извършители - седем младежи на възраст между 16 и 17 години и един 20-годишен мъж, за когото се предполага, че е главатар на бандата. Всички те са местни хора. Ако бъде намерен за виновен, организаторът на нападението може да получи доживотна присъда, а сподвижниците му ги грози до 15 години затвор. Всичките предполагаеми извършители са членове на радикалната група  , която досега не е била известна на властите, заяви пред ДВ говорителката на полицията в Лвов Свитлана Доброволска. По думите ѝ, не полицията, а украинските тайни служби СБУ са отговорни за следенето на потенциално опасни радикални групировки. Шефът на службите Васил Грицак предположи на свой ред, че зад нападението в Лвов \"може да стои Русия\". Доказателства обаче не бяха представени. В социалните мрежи групата се самоопределя като крайнодясна. Тя фаворизира нацистката символика и крайнодясната идеология, а членовете ѝ се обявяват срещу консумацията на алкохол и наркотици. От началото на годината в Украйна са регистрирани десетки нападения и случаи на открити заплахи срещу представители на ромското и на други малцинства. \"Напоследък тези нападения много зачестиха, а на полицията очевидно ѝ липсва воля да се бори срещу тях\", заяви за ДВ Дмитро Швец, един от адвокатите на ромите, пострадали при нападението край Лвов. Шефът на украинската полиция Серхий Князев също признава, че нападенията срещу роми са зачестили. Според него обаче, правоохранителните органи взимали всички необходими мерки. Само през последните два месеца в Украйна се стигна до шест брутални нападения срещу роми. Това край Лвов е първото, завършило с убийство. По-рано този месец крайнодясна група, наричаща се  , разтури ромски бивак в столицата Киев и принуди обитателите му да избягат. Подобни нападения имаше също в западния украински град Тернопил и в едно село близо до Лвов. Кметът на града Андрий Садовий настоява за повече превантивни мерки от страна на полицията. Но говорителката на Лвовската полиция Свитлана Доброволска твърди, че такива мерки вече се взимат. И че властите работят заедно с местната ромска общност за предотвратяването на подобни нападения в бъдеще. По данни на Съвета на Европа, ромската общност в Украйна наброява около 260 хиляди души. След нападението в Лвов генералният секретар на Съвета Торбьорн Ягланд отправи ясен призив: От правозащитната организация \"Хюман райтс уоч\" заявиха на свой ред, че това е последен предупредителен сигнал към украинската полиция да вземе решителни мерки срещу този вид престъпления. А пълномощничката на германското правителство по въпросите на човешките права Бербел Кофлер каза, че очаква \"пълно разследване на това ужасно престъпление, както и наказания за неговите извършители\". Посолствата на САЩ и Канада в Киев също осъдиха насилието и настояха да бъде потърсена съдебна отговорност от извършителите.", "date": "2018.06.29", "title": "\"През цялото време крещяха, че ще ни убият\""}
{"url": "http://clubz.bg/69828-preslavskoto_sykrovishte_izlojeno_v_luvyra", "text": "Три години след „Епопея на тракийските царе“, България отново е с изложба в Лувъра. В същото крило – „Ришельо“, където през 2015-а показахме част от античните си съкровища, сега ще представим ценности от Първото българско царство в експозиция, озаглавена „Преславското съкровище и Преслав – средновековна столица на България”. Изложбата се открива на 30 юни и в нея ще бъдат експонирани 45 оригинали от Археологическия музей „Велики Преслав”, Националния исторически музей и Националния археологически институт с музей при БАН – символи на властта, бижута, каменни изображения. Между артефактите ще бъде Преславското златно съкровище, изработено в Константинопол между края на ІХ в. и 971 г. От НИМ изтъкват участието си с любопитен експонат – сребърен позлатен накрайник за колан, който е с форма на касета, характерна за ранновизантийските коланни обкови от VІ – VІІ в. и за някои старобългарски от VІІІ – ІХ в. Върху лицевата му страна е изобразена водоплаваща птица (вероятно патица) с лента около шията – мотив, разпространен в средноазиатското и сасанидско изкуство, откъдето прониква в арабската и византийска елитарна култура от IX – X в., отбелязва директорът на музея Бони Петрунова. По думите ѝ, изображението има аналог сред предметите от Преславското съкровище – сребърна апликация с два пауна, с панделка на шията и сред птиците със сърцевидни панделки от двустранната преславска огърлица. Куратор на изложбата от френска страна е г-н Яник Дюран, директор на Департамента на произведения на изкуството в Лувър, а от българска – гл. ас. д-р Андрей Аладжов от НАИМ и Пламен Славов, директор на АМ – Велики Преслав. Куратор от страна на НИМ е гл. ас. д-р Мариела Инкова, завеждащ отдел „Археология”. Финансирането е от нашето Министерство на културата и частично от Лувъра. Изложбата „Преславското съкровище и Преслав – средновековна столица на България” може да бъде разгледана до 5 ноември 2018 г. .", "date": "2018.06.29", "title": "Преславското съкровище изложено в Лувъра "}
{"url": "http://clubz.bg/69830-rusiq_turski_potok_kym_bylgariq_samo_suhopyten", "text": "\"Турски поток\" през България ще бъде само сухопътно разклонение. Това става ясно от интервю на руския зам.-министър на външните работи Александър Грушко пред ТАСС. \"Балкански клон\" ще стига от \"Турски поток\" до България \"Булгартрансгаз\" се готви за свързване с \"Турски поток\" По време на работното си посещение в Русия на 30 май премиерът Бойко Борисов заяви, че второто разклонение на „Турски поток“ ще стигне до България и по него към страната ще текат 15 милиарда кубически метра природен газ от Русия. И допълни, че руският президент Владимир Путин и турският премиер Реджеп Ердоган нямат нищо против това да стане. Малко след това обаче говорителят на Кремъл Дмитрий Песков уточни, че още не е постигната договорка. През 2014 г. Путин обвини България за спирането на \"Южен поток\" под натиска на ЕС. В интервюто за ТАСС Грушко отправя нападки към НАТО. Той обвинява пакта, че се стреми да превърне Черно море в своя ексклузивна зона на влияние. Русия постоянно регистрирлала влизането в Черно море на кораби от нечерноморски страни членки на НАТО. (Такива кораби могат да пребивават в Черно море до 21 дни - б.р.) Западът обаче трябвало да знае, че всякакви дестабилизиращи действия близо до руски териториални води ще доведат до бърза и адекватна реакция на Москва. \"Булгартрансгаз\" се готви за свързване с \"Турски поток\"", "date": "2018.06.29", "title": "Русия: \"Турски поток\" към България - само сухопътен"}
{"url": "http://clubz.bg/69827-nov_turski_zavod_shte_pravi_svetlini_za_mercedes_do_plovdiv", "text": "Това е сериозен актив за страната ни, заяви министърът на икономиката Емил Караниколов. Той връчи сертификат \"Инвеститор Клас А\" на високотехнологичното предприятие на \"Одело Фарба България\", българския клон на турската \"Одело Фарба Лайтинг груп\". Заводът ще се изгради на площ от 23 000 кв.м в зона \"Куклен\" на \"Тракия икономическа зона\" (ТИЗ) и в него фирмата  . Проектът предвижда три завода и парк за поддоставчици. В него ще се произвеждат задните светлини на мерцедес. В приветствието си Караниколов подчерта, че новият завод е сериозен актив за страната ни, който ще събуди интереса на повече чуждестранни инвеститори.  Президентът на \"Одело Фарба Лайтинг груп\" Ахмет Байрактар изтъкна, че основен фактор за решението да инвестират в България е подкрепата на Министерството на икономиката и на министър Караниколов, на ТИЗ, на общините Куклен и Пловдив, на Българската агенция за инвестиции. Той добави, че през 2023 г. в новата база трябва да работят  . Ахмет Байрактар съобщи още, че ще създадат офис за научноизследователска и развойна дейност в София, където ще работят  .  Кметът на Пловдив Иван Тотев подчерта, че в региона има заводи за различни авточасти и е време производител на автомобили да стъпи тук. Инвестицията на \"Одело Фарба България\" е дългосрочна и мащабна и благодарение на такива инвестиции в скоро време ще се слеят Пловдив и Асеновград, прогнозира Тотев. Стамен Янев, изпълнителен директор на БАИ, припомни, че година и половина е работено усилено за тази първа копка на завода за осветителни тела за премиум марките автомобили.", "date": "2018.06.29", "title": "Нов турски завод ще прави светлини за мерцедес до Пловдив"}
{"url": "http://clubz.bg/69833-kachinski_pak_iska_kompensacii_ot_germaniq", "text": "Ярослав Качински - лидерът на управляващата в Полша партия \"Право и справедливост\" (ПиС) днес отново поиска Германия да плати компенсации на страната му за нанесените щети през Втората световна война, предаде Ройтерс. Той говори, след като прекара няколко седмици в болница. Качински все повече се доближава до Путин Качински заяви също, че полско-американските отношения са пострадали заради приетия от Варшава закон, заплашващ със затвор тези, които твърдят, че поляците са били съучастници в престъпленията на нацистите срещу евреите. Законът бе смекчен тази седмица след няколкомесечни преговори с Израел.", "date": "2018.06.29", "title": "Качински пак иска компенсации от Германия"}
{"url": "http://clubz.bg/69799-paragraf_22_izhod_nqma", "text": "Това е историята на един неслучил се (засега!) опит да се направи нещо малко, но важно за здравеопазването. Разказваме я, защото такива истории има много, а механизмът на неслучването е един и същ. Дарителската акция „Локомат за България“ е започната през 2016 година от д-р Анелия Хохвартер. Тя е българка, завършила образованието си във Виена, където живее от 27 години и работи като офталмолог. Участвала е в лекарски мисии в Йемен, Зимбабве, Етиопия. Започва акция “Локомат”, като дарява приходите от романа си „Пътуване“. За тази си акция получава през 2017 г. няколко номинации и награди в България: „Будител на 2017“, „Будител на България извън България“, „Човекът с голямото сърце“ и „Самарянин на 2017“. Това е робот за лечение и рехабилитация при цялостна или частична загуба на двигателни функции, детска церебрална парализа, при множествена склероза и след инсулт, който помага на пациентите да проходят отново. Роботът е създаден през 2000 година и вече се използва в 50 страни в света. 95 процента от всички български молби за лечение в чужбина са за рехабилитация, това е най-слабо развитото звено в нашето здравеопазване. Пациентите, които имат нужда от подобна рехабилитация, са около 20 000 деца и възрастни. По неофициални данни всяка година се финансира 3-4-седмична рехабилитация на около 30 деца в чужбина, за което се плащат пари, достатъчни точно за един и половина робот „Локомат“. Цената му е 280 000 евро. Той е за цялостна рехабилитация и за всички възрасти пациенти за разлика от купения от „Българската Коледа“ през 2013 г. уред за локоматизирана терапия, който може да се използва само за деца до 6-годишна възраст. След това тези деца няма къде да продължат възстановяването си освен в чужбина. Така се обезсмислят усилията на ортопеди, неврохирурзи и невролози, пациентите се оперират, а след това възстановяването им не се довежда до успешен край. Ненужни общи анестезии, източване на здравната каса и на Фонда за лечение на деца в чужбина (възстановяване за 4 седмици, което плаща фондът, не е достатъчно), а накрая имаме пациенти в ситуацията, която познаваме като „клан-недоклан и дран-недодран“. „Локомат“ не само възстановява след операция, той и отговаря на въпроса има ли нужда от операция. За 15 минути диагностика роботът дава цялата нужна информация за работата на мускулите и състоянието на сухожилията. А това е важно, за да се реши дали пациентът трябва наложително да се оперира, или може да се размине само с ортопедични шини и рехабилитация. В цената от 280 000 евро са включени доставката на уреда, обучението на персонала и двугодишна гаранция. За сравнение: в Румъния има 10 такива робота, в Австрия - 27, Албания е дала заявка за своя първи „Локомат“. До момента по дарителската сметка са събрани 39 086,47 лв. и 5 781,36 евро. Притеснена от бавния ход на дарителската кампания, нейната инициаторка Анелия Хохвартер пише в началото на април писмо до всички български институции, имащи отношение към финанси и здравеопазване. В това писмо тя им казва: „Обръщам се с призив да отделите внимание на тези проблеми и да се консултурате със съответните специалисти по физикална медицина и рехабилитация, за да не обричате хората на смърт. В България смъртността след прекаран инсулт е четири пъти по-висока от тази в Германия поради липсата на адекватни мерки в оздравителния период. Обръщам се към вас с молба да се присъедините към каузата, която ще помогне на много хора и ще остави нещо трайно. Роботът да е в България и да дарим надежда, че сме направили всичко възможно за тези хора според стандартите на световната рехабилитация. Очаквам отговор и реакция с предложения за подкрепа. Всяко министерство има фонд за спешна помощ и разчитам на спешна реакция, защото ситуацията отдавна би трябвало да е друга. Всеки един ден на обсъждане, гласуване, приемане, отхвърляне, обжалване и т.н. води до ненужни разходи и загуби. Загуби на парични средства, надежда, вяра, отговорност. Загуба на човешкото в нас. Ако институциите в България не са готови за реакция, ще се обърна и към други извън страната, защото съдейстие и решение на проблема трябва да има.\" ... Може би си мислите, че нито една българска институция не е отговорила на това писмо. Напротив, всички институции са отговорили. Ето как: : „…Президентската институция не разполага със специален фонд за включване със средства в дарителски кампании. Благотворителната инициатива на президента „Българската Коледа“ има възможност да подпомага системата на детското здравеопазване. Тъй като роботът за локоматизирана терапия е предназначен за рехабилитация и на възрастни пациенти, препращаме Вашето писмо по компетентност до Министерството на здравеопазването.“ Президентството няма пари, да видим какъв е отговорът на мястото, където са парите,  : „Министерството на здравеопазването е компетентният орган, който следва да извърши оценка на целесъобразността, ефективността, ефикасността и необходимостта от медицинска апаратура. Осигуряването на инвестиционните разходи за лечебните заведения е ангажимент на МЗ в съответствие със законовите и подзаконовите нормативни актове…“ Мястото с парите казва, че няма да даде пари. Странно, здравното министерство, което според писмото трябва да прецени ефективността и ефикасността на апарата /така е написано/, какво решение ще вземе, ако ефективността е добра, а ефикасността лоша или обратното? Писмото е подписано от министър Владислав Горанов. Всички отговори дотук водят към  , затова да видим какво пише в писмото с подписа на министър Кирил Ананиев. „Запознах се с Вашето изложение относно необходимостта и ползите от робота „Локомат“... Със своята работа екипът на Министерството на здравеопазването се стреми да помогне на пациентите, които са в неравностойно положение и страдат от тежки заболявания по всички възможни от гледна точка на съвременната медицина и съобразени с нормативната рамка начини. В тази връзка подкрепям желанието ви да улесните живота на тези хора и да облекчите финансовата тежест на държавата, като организирате дарителска кампания „Локомат\" за България“. Приветствам предложението ви и съм убеден, че заложените в него цели са изключително благородни.“ Да разбрахте нещо? И аз не разбрах. Но схващам конструкцията: Запознахме се, подкрепяме идеята да облекчите финансово държавата и ви приветстваме. Ето отговора и на  , подписан от проф. д-р Камен Плочев: „Правилата определят реда за разглеждане и представяне пред надзорния съвет на Националната здравноосигурителна каса на заявленията за включване на нови медицински дейности и изделия към диагностично-лечебните алгоритми от пакета болнична медицинска помощ. Правилата могат да бъдат намерени на официалната интернет страница на НЗОК... При постъпили заявления, подкрепящи реимбурсирането на \"Локомат\", ще бъде обсъдена възможността за заплащане на този вид медицинско изделие.“ Кучето казало на котката, котката на мишката, а мишката на опашката си. Какво се случва през това време? Жена с множествена склероза събира пари за рехабилитация с \"Локомат\" в Полша. Семейства на деца с ДЦП се надяват да получат финансова подкрепа от фонда. Около 30 деца наистина ще получат и фондът ще плати за рехабилитацията им в чужбина, колкото за покупката на един робот и половина. Възрастни с инсулт нямат никаква надежда за подобна рехабилитация. Една българка във Виена търси под дърво и камък подкрепа, за да купи апарат, от който не зависи живот, но зависи качеството на живота на болни деца и възрастни. Какво правят през това време чиновниците, получаващи заплати, за да се грижат за нашето здраве? Пишат писма. И знаете ли защо все пак пишат? Защото, за да продължиш да си получаваш заплатата от държавата, е важно да си отговорил на постъпило писмо, но не е важно дали си работил.", "date": "2018.06.29", "title": "Параграф 22, изход няма"}
{"url": "http://clubz.bg/69821-reka_chaq_otnese_kola_video", "text": "Снощи община Садово обяви частично бедствено положение заради река Чая, която е скъсала дигата на три места край Катуница. Това е предизвикало заливане на стария път от Пловдив до Хасково през Катуница. Залети са и земеделски земи, пострадали са стопански постройки. Река Чая излезе от коритото си и край Бачково, по пътя Асеновдград - Смолян. Именно там реката отнесе автомобил и го понесе почти вертикално. Видео с тези необичайни кадри бе разпространено от Стоян Кумчев в социалните мрежи. Вчера проливни валежи - около 113 л/кв. м за една нощ, извадиха реките Черна и Бяла от коритата в Смолян и наводниха града. Огромно количество дъжд се изсипа и в Съединение. Улиците бяха като реки, залети са дворовете, мазетата и приземните етажи. Бедствено положение в Смолян, активизират се свлачища През нощта са отводнявани дворове, получени са около 23 сигнала за помощ, обясни кметът на Съединение Атанас Балкански. По думите му хората са обезверени и разочаровани и при всички положения ще търсят начин за обезщетение чрез държавна помощ. Седем коли в Пловдив пострадаха при пороя, след като върху тях се стовариха изгнили дървета. Бедстват и Смолян, и Чепеларе. Свлачище затвори главния път Смолян - Пловдив. Южната част на Съединение също е под вода. Според живеещите в Смолян освен голямото количество дъжд проблем е, че деретата са затрупани с отпадъчен материал от сечищата, а шахтите са запълнени. Заместник областният управител Адриан Петров посочи, че не е имало сигнали за бедстващи хора и днес продължава преодоляването на щетите и търсенето на причините. Заради циклона Нефели синоптиците и днес очакват валежите от юг-югозапад отново да се активизират, като на много места ще са значителни по количество. Обявен е оранжев код за опасно време на територията за почти цялата страна. Очакваното количество дъжд на повечето места е до 50 литра на квадратен метър. Единственото изключение е област Видин, където е в сила жълт код.      ", "date": "2018.06.29", "title": "Река Чая отнесе кола (ВИДЕО)"}
{"url": "http://clubz.bg/69826-louis_vuitton_izostavi_modnata_marka_na_bono_ot_u2", "text": "Компанията LVMH (Louis Vuitton Moet Hennessy) излиза от модната марка Edun на певеца Боно и съпругата му Али Хюсън, като прехвърля миноритарния си дял на основателите на природощадящия бранд, предаде Ройтерс. LVMH посочи, че Edun \"преструктурира дейността си в подготовката си за своята следваща глава\" след съвсместен преглед на компанията. Собственикът на \"Луи Вюитон\" е най-богатият европеец Основателите остават ангажирани с мисията на Edun за екологична мода, се посочва в съвместно изявление, разпространено от LVMH. Документи в ирландския регистър на компаниите сочат, че Edun е бил \"на червено\" няколко години. За 2016 година загубата му възлиза на 6,3 милиона долара, а натрупаната загуба е 80,6 милиона долара. Edun е съвсем малка част от портфолиото на Louis Vuitton Moet Hennessy, което включва марки като Louis Vuitton и Christian Dior. Инвестицията на Louis Vuitton Moet Hennessy от 2009 година подчертава желанието на големите луксозни марки да насърчават развитието на по-природощадяща мода. Компанията Edun започва дейност през 2004 година и работи със служители от Руанда, Кения и Южна Африка, за да насърчи честната търговия, като се стреми да получава материалите си по екологичен начин, използвайки например рециклирани платове.", "date": "2018.06.29", "title": "Louis Vuitton изостави модната марка на Боно от U2"}
{"url": "http://clubz.bg/69824-kakva_e_sdelkata_na_evropa_za_migrantite", "text": "Европейските лидери постигнаха след преговори, продължили цяла нощ, споразумение за миграцията. В изявление от срещата на върха в Брюксел се казва, че \"европейските лидери са се съгласили да създадат съвместни центрове за мигранти и за ограничаване движението на мигранти в блока\", като така отговарят на безпокойствата на Берлин и на Рим, предаде Ройтерс. ЕС също така постигна съгласие за затягане на контрола по външните граници, за увеличаване на финансирането за Турция, Мароко и северноафриканските страни, се казва в изявлението. Туск обяви новината: Европейските лидери имат сделка за миграцията Агенция Ройтерс представя основните акценти на документа: Европейският съвет е решен да предотврати завръщането на неконтролираните потоци на мигранти от 2015 г. и да ограничи още повече незаконната имиграция по всички съществуващи или нововъзникващи пътища, се казва в споразумението. Европейският съвет потвърждава, че предварителното условие за действаща европейска политика се основава на всеобхватен подход към миграцията, съчетаващ по-ефективен контрол на външните граници в ЕС. Това е предизвикателство не само за една страна членка, а за Европа като цяло, гласи друга точка от споразумението. По отношение на миграционния път през Средиземно море усилията за спиране на каналджиите, действащи извън Либия или на други места, трябва да бъдат засилени още повече. ЕС ще продължи да подкрепя Италия и други страни членки на първа линия в това отношение, се подчертава в документа. По отношение на миграционния път в Източното Средиземноморие допълнителни усилия са необходими за пълно прилагане на споразумението между ЕС и Турция, за предотвратяване на ново пристигане на мигранти от Турция и възпиране на потоците. Повече усилия са спешно необходими, за да се гарантира бързото връщане на мигрантите и предотвратяването на развитието на нови миграционни пътища по море и суша, се акцентира в документа. В светлината на нарастващите потоци в Западното Средиземноморие ЕС ще подкрепя, финансово и по друг начин, всички усилия на страните членки, по-специално на Испания, и на страните на произход и на транзит, по-специално Мароко, за предотвратяване на незаконната миграция, се подчертава в споразумението. В него се посочва, че с цел окончателно разбиване на бизнес модела на трафикантите и по този начин и с цел предотвратяване на трагичната загуба на човешки животи е нужно да се елиминират подбудите за предприемане на рисковото пътуване от страна на мигрантите. Това изисква нов подход, базиран на споделени или допълнени действия сред страните членки за \"дебаркиране\" на спасените мигранти при съвместни операции. В този контекст Европейският съвет призовава Съвета и Европейската комисия бързо да проучат идеята за регионални платформи за докарване на мигрантите в тясно сътрудничество със съответни трети страни, както и с Върховния комисариат на ООН за бежанците и Международната организация за миграциите, се посочва в друг абзац на документа. На територията на ЕС за онези, които са спасени в съответствие с международните закони, трябва да се поеме грижа на принципа на споделеното усилие посредством трансфер в контролирани центрове, установени в страните членки, само на доброволна основа, където бързото и сигурно обработване на случаите на мигрантите ще бъде възможно, с пълната подкрепа на ЕС, за да се направи разграничаване между незаконните мигранти, които ще бъдат връщани, и онези, които се нуждаят от международна защита, за които принципът на солидарност ще се прилага. Всички мерки в контекста на тези контролирани центрове, в това число пренастаняването и разселването, ще бъдат на доброволна основа, без това да влияе на въпроса за реформата на Дъблинския регламент, се отбелязва в документа. Европейският съвет се съгласява за отпускане на втори транш от помощта за Турция във връзка с бежанците и в същото време се съгласява за прехвърляне на 500 милиона евро от 11-и резерв на Европейския фонд за развитие към доверителния фонд на ЕС за Африка, се посочва в документа. Разрешаването на миграционния проблем в същността си изисква партньорство с Африка, целящо съществена социално-икономическа трансформация на африканския континент, се отбелязва в друга точка на договорката. В контекста на следващата европейска бюджетна рамка Европейският съвет подчертава нуждата от гъвкави инструменти, позволяващи бързо отпускане на суми с цел борба с незаконната имиграция. Вътрешната сигурност, интегрираното управление на границите, предоставянето на убежище и миграционните фондове трябва да включват и специално предназначени значителни компоненти за управление на външната миграция, се констатира в текста. Европейският съвет припомня необходимостта страните членки да осигуряват ефективен контрол на външните граници на ЕС с финансовата и материалната подкрепа на ЕС. Европейският съвет също така подчертава необходимостта от значително ускоряване на ефективното връщане на незаконните имигранти, се посочва в документа. Що се касае до ситуацията вътре в ЕС, вторичното движение на кандидати за убежище между страните членки рискува да изложи на риск интегритета на европейската обща система за убежище и на шенгенското законодателство. Страните членки трябва да вземат всички необходими вътрешни законодателни и административни мерки за възпиране на подобни движения и тясно да сътрудничат една с друга, за да сложат край на това, се казва в документа. По отношение на реформата на общата система за предоставяне на убежище е постигнат доста напредък. Необходимо е постигането на консенсус за реформа на Дъблинския регламент, основаваща се на баланс между отговорност и солидарност, вземайки предвид хората, които са докарани след спасителни и издирвателни операции, се казва в документа от срещата на върха. БТА", "date": "2018.06.29", "title": "Каква е сделката на Европа за мигрантите"}
{"url": "http://clubz.bg/69802-qponiq_ne_spodelq", "text": "Хиляди отменени резервации в Airbnb, дейността на Uber е сведена само до доставка на храна - в Япония животът е труден за гигантите в споделената икономика, притисната между строгите регулации и повсеместна подозрителност. Япония може да е третата по големина икономика в света и да е високотехнологичен център, но изненадващо не приема бързо споделената икономика, която наруши спокойствието на пазарите по света. Според данни от 2016 години, събрани от изследователския институт Yano, споделената икономика в Япония възлиза на 50 милиарда йени (384 милиарда евро). Кметове се обединяват срещу Uber и Airbnb Макар да отчита растеж от 26% на годишна основа, това е капка в морето спрямо пазарите в Европа, САЩ или Китай, където споделената икономика е на стойност десетки или стотици милиарди долара. Отчасти тази ситуация се дължи на объркване сред обществеността за това какво е споделена икономика: само 2,7 % от населението са запознати с концепцията на споделената икономика, според проучване от 2017 година на компанията PwC. Строгата местна регулация също е спънка за сектора, както установи на свой гръб неотдавна компанията за краткосрочно отдаване на жилища под наем Airbnb. На 15 юни влезе в сила нов закон, чиято цел е регулация на сектора за краткосрочно отдаване под наем. Макар законът да бе приветстван от Airbnb като начин да бъде разчистена сивата зона, в която компанията работеше, новите разпоредби се превърнаха в нож с две остриета, тъй като хиляди собственици на жилища бяха принудени да излязат от платформата, понеже не можаха да покрият на новите изисквания. \"Това смърди - меко казано,\" реагира бурно Airbnb, като обяви, че отменя хиляди резервации при собственици, които не са успели за получат регистрационен номер до 15 юни. Освен това законът не позволява на собствениците да отдават под наем жилища за повече от 180 нощи годишно, а местните власти могат да наложат още ограничения. В изключително привлекателния за туристите Киото например отдаването под наем в жилищни райони е позволено само от средата на януари до средата на март, което е ниският туристически сезон. Всъщност тези ограничения задушават сектора, казва Хироюки Киши, бивш служител в министерството на икономиката, който сега преподава в университета Кейо в Токио. Интересът на едрия бизнес е толкова силен в Япония, каза той пред Франс прес, изразявайки съжаление, че тези мерки влизат в сила две години преди олимпийските игри, когато Япония се надява да посрещне 40 милиона туристи. В случая с Airbnb законът се стреми да защити хотелиерите и традиционните японски кръчми ryokans, а лобито на таксиметровите компании създава трудности в Япония за дейността на Uber, която предлага транспортни услуги чрез мобилно приложение.  За да насърчим споделената икономика, трябва да разхлабим регулациите, да позволим на нови играчи да влязат на пазара, каза Киши. Той е на мнение, че въпреки реформите в икономиката на премиера Шиндзо Абе, известни като Абеномика, правителството няма намерение да отвори сектора, \"тъй като се страхува от отрицателната реакция в сектори, които досега се радват на монопол.\" Споделената икономика се сблъсква с противодействие и на други места, като Uber е обвиняван, че заобикаля разпоредбите и превръща устойчивите работни места в отживелица, а Airbnb е критикуван, че вдига цените и преобразява жилищните райони в много популярни туристически дестинации. Такаши Сабето от асоциация, чиято цел е да насърчи споделената икономика, каза, че в Япония \"общественото мнение до голяма степен е против услуги като Airbnb и Uber. Опитахме се да променим този манталитет, но е трудно. Отнема време, допълни Сабето. Една от причините е, че японците много държат на личното си пространство. Културата на споделяне не е интегрирана в обществото и - в случая с Airbnb - те не желаят шум и рискове, свързани със сигурността, които носят тълпите туристи в задните им дворове, каза той. Освен това, за разлика от много развити икономики, качеството на предоставяните услуги е много високо в Япония. Спирането на такси в голям град рядко отнема повече от няколко секунди, което намалява търсенето на услуги като Uber. Въпреки безрадостната картина има известен напредък, отбелязва Сабето, тъй като по-младото поколение показва \"по-голям интерес\" към споделената икономика. Системите за споделяне на автомобили и велосипеди набират скорост, а услугата за доставка на храна UberEATS е хит в Токио, откакто се появи през 2016 година. Местните стартъпи обаче имат затруднения да намерят финансиране, казва Сабето, в страната, която по-скоро се гордее с традиционното си производство, известно като monozukuri, а не толкова с иновациите. Някои компании напускат градовете и се местят в провинцията, където постоянната тенденция на обезлюдяване прави услугите на споделената икономика по-привлекателни. Uber миналия месец съобщи, че ще пусне пилотна програма това лято за свързване на туристи и местни жители със свободни шофьори на западния остров Аваджи. Сабето обаче казва, че е нужна промяна в културата, за да може споделената икономика наистина на пусне корени в Япония. Бих искал чужденците, които познават споделената икономика, да бъдат по-добре чути, за да се промени ситуацията, каза той. АФП, превод БТА", "date": "2018.06.29", "title": "Япония не споделя"}
{"url": "http://clubz.bg/69822-petrovden_e", "text": "Църквата почита днес паметта на светите равноапостоли Петър и Павел. Църковният празник е наричан от народа Петровден.  Двамата апостоли, които били ревностни разпространители на християнството, претърпели много страдания и гонения и били наречени \"първовърховни престолници и вселенски учители\". Петър - беден рибар от град Витсаида край Галилейското езеро, е един от първите ученици на Христос и един от преданите му последователи.  Павел, роден в Тарс, Киликия, първоначално изповядва юдейската религия и е сред гонителите на християните. На път за Дамаск той е ослепен от видение на Господа. Завеждат го обратно в града, където след три дни е изцерен по чудо. От яростен противник става най-ревностен разпространител на Христовото учение. През 67 година заедно със сподвижника му Петър са разпънати на кръст от император Нерон в Рим.  В народния календар Петровден се предшества от Петровите заговезни, които започват с първата седмица след Петдесетница. В този ден завършва постът и се приготвя младо петровско пиле. Празникът съвпада с времето на жътвата и на него се работи - обикновено през първата половина на деня.  В представите на българския народ двамата апостоли се възприемат като братя, от които Петър е по-младият. Някъде се смятат и за близнаци. В иконографията свети Петър се изобразява като старец в бели одежди, който държи ключовете на райските порти и определя коя душа е праведна и коя не е.  В някои райони на Петровден се правят сборове. Месят се обредни хлябове и се ядат ранни ябълки - петровки. На някои места те се раздават като помен за починали деца.  \n\tИмен ден празнуват Петър (от гръцки \"камък\"), Павел, Павла, Петрана, Полина, Павлина, Петя, Камен. ", "date": "2018.06.29", "title": "Петровден е"}
{"url": "http://clubz.bg/69818-tusk_obqvi_novinata_evropejskite_lideri_imat_sdelka_za_migraciqta", "text": "Държавните и правителствените ръководители от ЕС постигнаха споразумение по миграцията след продължили над 10 часа преговори в Брюксел, съобщиха Ройтерс и Франс прес. Министър-председателят на Люксембург   също потвърди новината, заявявайки: Каква е сделката на Европа за мигрантите Преговорите продължиха цяла нощ, след като снощи италианският премиер   блокира всички документи на срещата на върха в Брюксел, защото исканията му за споразумение за миграция не бяха изпълнени. Той отбеляза, че Италия ще реши по-късно дали да създаде центрове за прием на мигранти на територията си. Конте каза, че Италия не е притисната спешно да вземе това решение, допълва Ройтерс. Конте съобщи, че ЕС е поел ангажимент за финансиране на фонд за помощ на африканските страни, предаде ТАСС. Това бе едно от исканията на Рим към ЕС. Конте заяви, че лидерите на ЕС са се договорили да реформират Дъблинското споразумение за мигрантите. Конте приветства това, че в постигнатото споразумение се предвижда интегриран подход, както Италия е искала, и че Европа ще е по-отговорна и по-солидарна, допълва Франс прес. Той каза, че Италия е доволна от изхода от срещата и призна, че преговорите са били дълги. Относно операциите за спасяване на мигранти Конте каза, че сега те почиват на принципа на разделяне на отговорността и ще бъдат координирани от страните съвместно. Всички кораби са длъжни да уважават законите и да не се месят в операциите на либийските служби за брегова охрана, каза Конте, подчертавайки, че това трябва да се спазва най-вече от корабите на неправителствените организации, предаде ТАСС. Испанският премиер   заяви, че ще бъдат отпуснати повече средства за справяне с миграцията.  Той отбеляза, че Италия ще реши по-късно дали да създаде центрове за прием на мигранти на територията си. Президентът на Франция  каза: Германският канцлер  заяви, че пристигащите в Европа мигранти не трябва сами да избират в коя страна да останат, предаде ТАСС. Меркел добави, че страните от ЕС искат до 2020 г. да подсилят Европейската гранична служба /Фронтекс/ и да заделят втория транш за Турция в рамките на споразумението за бежанците.  Меркел приветства постигнатото споразумение на срещата на върха, предаде ДПА. Тя обаче отбеляза, че има още работа за вършене по пътя на единната система за предоставяне на убежище в Съюза. Тя съобщи, че европейските лидери са се споразумели за по-строги проверки на движението на кандидатите за убежище в пределите на ЕС. Меркел заяви, че е ясно, че всеки трябва да се придържа към правилата и че нито един кандидат за убежище не може да избира европейската страна, в която да кандидатства за защита. Канцлерът на Австрия   каза, че ЕС е успял да съгласува въпроса за създаване на центрове за мигранти извън ЕС. Курц разказа, че дискусията е била дълга и припомни, че много страни настояват за намаляване на притока на мигранти към Европа. Курц припомни, че подобно искане имат не само страните от Вишеградската четворка, но и Холандия, Дания, България, всички, които се обявяват за силна и действаща външна граница. Полският премиер   каза, че страните от ЕС са постигнали компромисно решение по проблема за миграцията, постановяващо, че разпределянето на бежанците из страните членки ще става на доброволна основа, предаде ТАСС. Моравецки определи това като много добър компромис. Лидерите на ЕС се споразумяха тази сутрин и да продължат икономическите санкции срещу Русия с шест месеца, до края на януари 2019 г., заради анексирането на украинския полуостров Крим и подкрепата й за бунтовниците, сражаващи се с правителствените войски в Източна Украйна, съобщи Ройтерс, като се позовава на официален европейски представител. Санкциите са наложени на руски банки, отбранителни фирми и петролни компании и забраняват на европейците да правят финансови инвестиции в Русия. Те бяха наложени през лятото на 2014 г., в разгара на кризата в Украйна, няколко месеца след като Русия анексира Крим и проруските бунтовници предприеха настъпление в Източна Украйна, припомня БТА. Освен това ЕС наложи санкции на близо 150 души, включително приближени на руския президент Владимир Путин. Техните авоари в европейски банки са блокирани и те нямат право на визи за ЕС.", "date": "2018.06.29", "title": "Туск обяви новината: Европейските лидери имат сделка за миграцията"}
{"url": "http://clubz.bg/69815-programa_na_eliminaciite_na_svetovnoto", "text": "Световното първенство по футбол в Русия навлиза във фазата на елиминациите. Петък е почивен ден, а осминафиналите започват в събота с двубоя Франция - Аржентина на ст. \"Казан арена\". От събота до вторник ще се играят по две срещи от първата фаза на плейофите. Вижте схемата, а също така програмата - двойки, дати, начални часове и стадиони (градове). Както и досега, всички мачове ще се излъчват по БНТ и БНТ HD. Ще убие ли видеото футболната игра? Франция - Аржентина, Казан, БНТ, БНТ HD  Уругвай - Португалия, Сочи, БНТ, БНТ HD  Испания - Русия, Москва, \"Лужники\", БНТ, БНТ HD  Хърватия - Дания, Нижни Новгород, БНТ, БНТ HD  Бразилия - Мексико, Самара, БНТ, БНТ HD  Белгия - Япония, Ростов, БНТ, БНТ HD  Швеция - Швейцария, Санкт Петербург, БНТ, БНТ HD   Колумбия - Англия, Москва, ст. \"Спартак\", БНТ, БНТ HD   победител от мач 1 - победител от мач 2, Нижни Новгород, БНТ, БНТ HD победител мач 5 - победител мач 6, Казан, БНТ, БНТ HD .  победител мач 7 - победител мач 8, Самара, БНТ, БНТ HD .  победител от мач 3 - победител от мач 4, Сочи, БНТ, БНТ HD    победител от четвъртфинал 1 - победител от четвъртфинал 2, Санкт Петербург, БНТ, БНТ HD победител от четвъртфинал 3 - победител от четвъртфинал 4, Москва, \"Лужники\", БНТ, БНТ HD   Санкт Петербург, БНТ, БНТ HD   Москва, \"Лужники\", БНТ, БНТ HD", "date": "2018.06.29", "title": "Програма на елиминациите на Световното"}
{"url": "http://clubz.bg/69823-votyt_ne_mina_cvetanov_vie_alternativa_tova_e_smehotvorno", "text": "Вотът на недоверие, внесен от БСП по темата сигурност, не успя да мине през парламента. В подкрепа на вота гласуваха 104 депутати - от БСП и ДПС, плюс независимия вече Спас Панчев. Точно 131 бяха против и подкрепиха кабинета. Общо от управляващата коалиция зад правителството застанаха 118 народни представители (останалите до 122 отсъстваха), подкрепени от 12 от \"Воля\" и от другия независим депутат в парламента. Въздържали се нямаше.  Част от министрите присъстваха в залата за гласуването на вота. Премиерът Бойко Борисов отсъстваше, както бе и в деня на дебатите. И както при всеки вот на недоверие досега. Депутатът от БСП Антон Кутев не пропусна да изтъкне този факт от парламентарната трибуна. Трети кабинет \"Борисов\", втори вот на недоверие - какво ще се случи? В залата присъстваха и част от зам.-министрите. Лидерът на \"Воля\" Веселин Марешки обясни защо партията е гласувала против вота. За пореден път той изтъкна, че е предпочел да свърши някаква истинска работа, вместо да участва в дебатите. И даде заявка, че ще подреди хаоса във всички сфери. Лидерът на \"Атака\" Волен Сидеров заяви, че категорично е бил против вота на недоверие и този път не се е колебал, защото от БСП не е имала аргументи. Дори е имало контрааргументи \"в международен план\". Той изтъкна, че партньорите ни в ЕС са на мнение, че България е стабилна и сме чули само похвали за българското правителство, включително за сигурността по границите. Темата сигурност е тема, която трябва да се търси широк дебат, Но когато има дебати те трябва да се водят по същество, да се дават алтернативите. Това каза Цветан Цветанов.. Той коментира, че БСП е оставила разруха в сектора за сигурност през 2013-2014 г. След неговото изказване министрите си тръгнаха под аплодисментите на депутатите от ГЕРБ. Крум Зарков (БСП) изтъкна, че обясненията на отрицателен вот са били по-скоро декларации. Тази й забележка провокира Драгомир Стойнев (БСП) да изтъкне, че Караянчева не може да прави коментари от председателското място. Шефът на правната комисия Данаил Кирилов (ГЕРБ) заяви, че от БСП за пореден път злоупотребяват с процедурата. Той призова в такива случаи да се прилага правилника и санкциите, които са записани в него.  ", "date": "2018.06.29", "title": "Вотът не мина. Цветанов: Вие - алтернатива? Това е смехотворно"}
{"url": "http://clubz.bg/69820-aej_bylgariq_sluchaqt_s_mariq_cherneva_nosi_strah_i_avtocenzura", "text": "Случаят с журналистката Мария Чернева от БНТ \"може да създаде атмосфера на страх, както и съобразяване сред останалите редактори и репортери в програмата и да задейства познати механизми на автоцензура в програмното съдържание\". Това се казва в позиция на Асоциацията на европейските журналисти - България по повод отстраняването на Чернева от ресор \"Здравеопазване\". Както първо Клуб Z съобщи, журналистката е била подложена на унизителна разправа по време на седмичното редакционно събрание на отдел \"Информация\" в БНТ по повод получено писмо срещу нея, подписано от пациентска организация. Обвиненията са свързани с дейността на Мария Чернева в Обществения съвет на Фонда за лечение на деца, където тя представляваше БНТ. В последствие генералният директор прекрати и мандата ѝ в Съвета. БНТ отстрани Мария Чернева от ресора ѝ. Тя напуска: НЯМАМ ИЗБОР Според АЕЖ-България, \"като обществен оператор БНТ дължи на своите зрители и на цялата общественост откритост и прозрачност по отношение на решенията си. Дълг на БНТ е да отстоява високи професионални и етични стандарти\". Мария Чернева пред Клуб Z: В БНТ се всява страх Журналистическата организация поиска повече информация по случая от ръководството на БНТ. И задава три въпроса:   Ето цялата позиция на АЕЖ-България: Мария Чернева пред Клуб Z: В БНТ се всява страх", "date": "2018.06.29", "title": "АЕЖ-България: Случаят с Мария Чернева носи страх и автоцензура"}
{"url": "http://clubz.bg/69817-trymp_e_gotov_na_dialog_no_smqta_che_dejstviqta_na_rusiq_sa_zlovredni", "text": "Президентът на САЩ Доналд Тръмп разчита, че предстоящата му среща в Хелзинки с руския президент Владимир Путин ще намали напрежението между двете страни и ще доведе до подобряване на конструктивното сътрудничество между САЩ и Русия, както и на международната сигурност, предава ТАСС.  Агенцията се позовава на източник от Държавния департамент на Щатите. Президентът Тръмп ще се стреми на срещата да определи дали Русия е готова за постигане на прогрес в отношенията със САЩ и това господарят на Белия дом го прави в интерес на националната сигурност на Америка, заявява цитираната дипломатка. И добавя: Според представителката на Държавния департамент приоритет за Тръмп е осигуряването на защита на американския народ и на интересите на САЩ, както и тези, които засягат интересите на съюзниците и партньорите на Щатите. Тръмп и Путин се срещат на 16 юли в Хелзинки Както е известно вчера беше обявено официално, че разговорите между Тръмп и  Путин ще бъдат в Хелзинки на 16 юли и сред обсъжданите теми ще са американско-руските отношения и най-актуалните международни проблеми.", "date": "2018.06.29", "title": "Тръмп е готов на диалог, но смята, че действията на Русия са зловредни"}
{"url": "http://clubz.bg/69816-koi_sa_naj_vliqtelni_v_internet_spisykyt_na_tajm", "text": " се озоваха в годишната селекция на американското списание \"Тайм\" на най-влиятелните хора в интернет. Нещо, което направи и човекът с 53 милиона последователи в Туитър - президентът  , предаде Асошиейтед прес. Списанието извършва подбор за годишната си класация въз основа на цялостното влияние на претендентите в социалните медии и способността им да привличат медиен интерес. Сред останалите имена в списъка на 25-те най-влиятелни са корейската момчешка попгрупа  , братята   борците за граждански права  , както и учениците от Паркленд, щата Флорида, които настояват за реформа за огнестрелните оръжия, пише БТА. Колкото до Тръмп, \"Тайм\" отбелязва, че неговият   генерира заглавия и наелектризира електората му.", "date": "2018.06.29", "title": "Кои са най-влиятелни в интернет? Списъкът на \"Тайм\""}
{"url": "http://clubz.bg/69819-treti_kabinet_borisov_vtori_vot_na_nedoverie_kakvo_shte_se_sluchi", "text": "Вторият вот на недоверие срещу правителството \"Борисов 3\" ще се гласува от Народното събрание тази сутрин. И резултатът е предизвестен - управлението ще оцеелее. Не е изключено дори гласовете на опозицията срещу властта да намалеят с един в сравнение с гласуването на първия вот на недоверие през януари тази година. Причината - раздялата на БСП с дългогодишния й коалиционен партньор Земеделски съюз \"Александър Стамболийски\" и отстраняването на лидера му и депутат от левицата Спас Панчев от парламентарната група.  БСП с партньор по-малко - Земеделският съюз напусна коалицията Вотът на недоверие, с който ще бъде закрито българското председателство на Съвета на ЕС, е заради провал на политиките на властта в сектор \"сигурност\". Той бе внесен само от БСП, защото левицата не пожела да приобщи и другата парламентарна опозиционна сила - ДПС. При първия вот, който бе на тема \"корупция\", двете партии бяха заедно. Още тогава обаче от движението настояваха първата тема за искане на оставката на правителството да е сигурността.  През януари депутатите от партия \"Воля\" на Веселин Марешки, макар да се водят в опозиция, подкрепиха властта. Сега очакването е по-скоро да бойкотират гласуването, както направиха с дебатите по него, а лидерът им през това време организира акции - да пълни дупки и да дарява гражданин със стопанство и куче, които му били откраднати. За да избегне подкрепа за кабинета, Марешки купува пуйки и запълва дупки Дебатите по вота, който предстои да се гласува тази сутрин, се проведоха още във вторник. И се постави рекорд - дискусията \"глътна\" по-малко от два часа пленарно време. Причината също е безпрецедентна - нито един министър - в това число и тези с ресори в сферата на сигурността, и нито един народен представител от ГЕРБ не взе думата. Премиерът Бойко Борисов - по дългогодишна традиция, отсъстваше от Народното събрание.  Вот на недоверие - час и половина дебати без участието на ГЕРБ (СНИМКИ) Дискусията обаче се пренесе в кулоарите на парламента - пред телевизионните камери. А Цветан Цветанов - председател на депутатите от ГЕРБ, дори обвини опозицията, че... именно тя е провалила дебатите в залата. Не стана ясно как, щом само опозицията участва в тях. За да бъде свалено правителство с вот на недоверие, то в подкрепа на този вот трябва да гласуват поне 121 от общо 240 депутати. БСП и ДПС общо имат точно 104 гласа. Депутатът от ДПС Делян Певески традиционно не присъства на заседанията, така че бройката намалява с един.  ГЕРБ и \"Обединени патриоти\" имат общо 122 гласа, ако всички техни представители са в залата. Независимият депутат Ангел Исаев по-често също подкрепя управляващата коалиция. Той влезе в парламента с листите на ДПС.  За да избегне подкрепа за кабинета, Марешки купува пуйки и запълва дупки Вот на недоверие - час и половина дебати без участието на ГЕРБ (СНИМКИ)", "date": "2018.06.29", "title": "Трети кабинет \"Борисов\", втори вот на недоверие - какво ще се случи?"}
{"url": "http://clubz.bg/69812-anton_krasovski_%E2%80%93_geqt_kojto_iska_da_stava_kmet_na_moskva", "text": "Устата на Антон Красовски бълва ругатни. Той се гневи на всеки лъжец и пропагандатор в Москва – града, който обича и иска да промени. На моменти изглежда, че смелостта му ще се изпари в момента, в който спре да ругае. А смелостта му трябва точно сега, когато Красовски е единственият открит гей в 140-милионна Русия, който се реши да участва в контролирания от Кремъл изборен процес. Повечето руски политици и чиновници смятат, че ЛГБТ не са нормални хора. Самата идея да бъдеш самотен воин на политическото поле, пропито от омраза и процъфтяваща хомофобия, би наплашило много хора да не стъпват на тази арена. Към феновете: Не говорете за гейове в Русия, не предизвиквайте патриотите През миналия месец пред независимото радио „Ехото на Москва“ Красовски обяви новината – през септември той ще се кандидатира на кметските избори в Москва, ако властите му разрешат. (Той е регистриран като кандидат, но за да участва в изборите, ще трябва да събере подписите на 110 градски депутати до 3 юли.) Тук, в стария китайски квартал в Москва, мнозина познават Красовски по лице. Преди пет години, през юни 2013 г., 436 руски депутати гласуваха за нов закон, забраняващ „пропагандата на нетрадиционни сексуални отношения“ сред малолетните. Законът забраняваше и на хората, и на медиите да разпространяват литература или каквито и да било други материали за правата на гейовете. Много ЛГБТ двойки избягаха от страната заради опасения, че държавата ще им отнеме децата. Страсбург: Руският закон \"срещу гей пропагандата\" е дискриминационен Оттогава президентът Путин е критикуван, че не прави достатъчно, за да помогне на гейовете, убивани или преследвани яростно в Чечня. Известният британски ЛГБТ активист Питър Тачъл протестира точно срещу това в началото на Световното първенство по футбол, на което хомофобията и политиката на Русия срещу ЛГБТ отново попаднаха в международния фокус. Попитан защо е организирал протеста, Тачъл заяви пред “Дейли бийст“: „Дейли бийст“ попита Красовски защо е влязъл в политиката, когато много руски гейове бягат от страната. Той бе убеден, че дори Кремъл да не допусне участието му в изборите, опитът е от полза за политическата му кариера. През последните няколко години Красоски ръководеше предизборните кампании на двама опозиционни кандидати – на милиардера Михаил Прохоров и на човека от елита Ксения Собчак. Путин пред Оливър Стоун: Не бих се изкъпал с гей Идеята да се вози в черна кола или да се здрависва с приятелите на президента Путин предизвиква по-скоро смях у новия кандидат Красовски, който е бивш кореспондент в Русия на сп. „Вог“. В Русия чиновниците не се свенят да изразяват хомофобските си възгледи. На вратата на кабинета на депутата от Думата Виталий Милонов е написано: „Забранено влизането на содомити.“ Милонов е един от бащите на закона против гей пропагандата. През 2016 г. той обяви, че гейовете „изнасилват деца“. От години насам малката общност от ЛГБТ в Русия е подложена на насилие от националистите и полицията. Повечето руски гейове се отказаха да се борят за правата си. Те или смятат да избягат, или да живеят спокойно в малките си общности. Докато много от приятелите му емигрираха, Красовски предпочете да остане в Русия, въпреки че с дългогодишната си работа като автор на статии в списания и телевизионен водещ би могъл да си намери добра работа в Ню Йорк или в някоя европейска столица. Имало е и по-лоши дни и мигове в живота му, казва той. Той е сред много малкото оцелели от тях. Не за първи път Красовски показва смелостта си в Русия. При явяване по интернет канала „Контр ТВ 4\" през 2013 г. Красовски заяви: През миналата година в интервю, публикувано във фейсбук, Красовски призна, че има ХИВ от 2011 г. като доброволец и активист. Красовски и приятелите му настояват властите да предприемат мерки, като легализират лечението с метадон за борба срещу епидемията от ХИВ/СПИН в Русия. Макар Кремъл да е благословил хомофобията в страната, Красовски твърди, че обикновените хора не мразят ЛГБТ. През миналия месец Красовски имаше открити срещи с избирателите си в различни райони на Москва. Когато Красовски бил дете, семейството му живеело повечето време в малки стаи и комунални жилища. Той е роден в Подмосковието, в провинциалния град Подолск (с население 302 831 души), където е ходил на училище. Продължава учението си в Украйна, в град Ривне, където баща му работи като инженер в АЕЦ. По време на перестройката в края на 80-те години Красовски принадлежи към субкултурните кръгове на съветските хипари, наричащи себе си „стиляги“. Приятелите на Красовски се срещали всеки четвъртък в нелегален клуб, наречен „Молоко“ („Мляко\" – б.р.). Красовски учи в Литературния институт „Максим Горки“, люпилнята на руски поети. Хипарската му компания движи с кралицата на съветския и постсъветския рокендрол Жана Агузарова. Ако, както казва той, някои приятели на Красовски се самоунищожават с наркотици, други стават почитатели на Владимир Путин. Красовски поема по друг път. Като кандидат-кмет на Москва Красовски вижда ролята си на борец за равноправие на всички. Страсбург: Руският закон \"срещу гей пропагандата\" е дискриминационен Путин пред Оливър Стоун: Не бих се изкъпал с гей", "date": "2018.06.29", "title": "Антон Красовски – геят, който иска да става кмет на Москва"}
{"url": "http://clubz.bg/69785-kolko_vida_sa_nenormalnicite_na_plaja", "text": "Пуристът пристига с лек багаж. Достатъчни са хавлиена кърпа и бански. Зарязал е дрехите си някъде край брега. Те остават толкова дълго под слънцето, че някой може да помисли, че се е натъкнал на забравен багаж. Но той все пак пристига, грабва всичко набързо и изчезва. Резервиращите идат с огромно количество плажни дюшеци и хавлиени кърпи, покриват площ колкото градина на къща. Те обграждат мястото с шезлонги, столове и пълни до горе охладителни чанти с продукти и напитки. Така е и в някои хотели, където почиващите наранина са в състезание за най-хубавите места с шезлонги край басейна. Тъкмо се радваш, че имаш поглед към водата – море, небе, планински хребети и... радостта трае кратко. Само дотогава, докато не пристигне семейство с детска количка, кошница с продукти като за пикник, играчки, гумена лодка. Точно като преместване в друго жилище. Няма проблем, докато не опънат огромната шатра. Не случайно на някои места в Германия тя е забранена с обяснението, че така прекрасният плаж би се превърнал в палатков лагер. Трябва да си изреже ноктите. Но хайде, ще вземе ножицата, тръгвайки към басейна. Без да го е грижа, този почиващ си прави педикюра точно до плажната кърпа на съседа. Там оставя и отрязаните нокти. Та нали всичко е природа! Не по-малка дързост е когато жена край хотелски басейн си епилира краката, докато наоколо играят деца. Радостта от къпането може да се помрачи и от човешки и животински фекалии във водата. Разбира се, че има кабини за преобличане, но не всички искат да ги ползват. Но как да си облечеш банските, без да се разсъблечеш? Ами като танцуващи по жарава – бързо събличаш дрехите си и с потно и зачервено лице с няколко движения надяваш банските. Ненадминат в тази дисциплина е само британският комик мистър Бийн. Всички трябва да го видят. Безупречен тен, пестеливи плувки и слънчеви очила. Най-любимото му място е шезлонг на първа линия. Да виждаш, но и да те виждат. Тези позьори рядко можеш да видиш край басейн. Та нали плуващите биха могли да те опръскат и да ти развалят красивата прическа. Не ходят на кино без пуканки, а на басейн без пържени картофки. След това задължително и сладолед. Няколкото калории, загубени във водата, пак са се трупнали. Значи само диня, краставица и диетичен хляб? Не непременно. В крайна сметка при плуване се потиш и губиш минерали, които можеш да си ги върнеш чрез солен чипс. “Става и с поръсени с малко сол репички, но картофеният чипс повече ти се услажда”, казва експертката по хранене Алекса Иван от Пулхайм. Тя проявява и разбиране: “На летен курорт се похапва и сладолед.” Всички сме били по на 15 години – състезания по оригване или плюене. Блъсканици във водата и крясъци. Висока музика? Преди тя предизвикваше големи разправии. Сега на много места, примерно в курорти около Мюнхен, предупреждават: “Не използвайте уреди за възпроизвеждане на звук. Може само на слушалки.” И какво още помага? Да си спомните своята младост и да помислите кога за последен път сте имали толкова голямо удоволствие при плуване. Без завист позволете на младите да се порадват на едно лятно удоволствие.", "date": "2018.06.29", "title": "Колко вида са ненормалниците на плажа"}
