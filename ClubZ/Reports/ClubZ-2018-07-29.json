{"url": "http://clubz.bg/71154-sankciite_na_sasht_zalashvat_i_persijskite_kilimi", "text": "Иран е известен по света с производството на персийски килими. Този традиционен занаят обаче може да изчезне след влизането в сила на американските санкции срещу страната, пише  . В индустрията са заети стотици хиляди хора, а приходите от износа са милиони долари. Преди месеци американският президент Доналд Тръмп реши да изтегли САЩ от ядрената сделка с Иран, заради твърдения, че Техеран не спазва задълженията си. В резултат Вашингтон връща санкциите срещу Ислямската република отпреди споразумението, което предвижда прекратяване на ядрената програма в замяна на поетапно падане на санкциите. След подписването на ядреното споразумение и вдигането на санкциите през 2016 г. износът на персийски килими рязко скача. Между март 2017 и януари 2018 г. стойността му е 336 милиона долара. Водеща дестинация са САЩ. Тръмп към Иран: Никога повече не заплашвайте САЩ или... Реза Золанвари, чието семейство прави персийски килими от шест поколения, има ясна представа какво очаква индустрията след връщането на санкциите. Те бяха въведени преди осем години, когато ООН доказва, че Иран тайно развива ядрена програма в нарушение на Договора за неразпространение на ядрените оръжия. Международният пазар тогава на практика изчезва за индустрията. До 2010 г. Золанвари прави 3 500 квадратни метра килими годишно за американския пазар. Това представлява 20% от бизнеса му. Цената на един квадратен метър е около 520 долара. Сега историята се повтаря, казва Золанвари пред Си Ен Ен.", "date": "2018.07.29", "title": "Санкциите на САЩ залашват и персийските килими"}
{"url": "http://clubz.bg/71196-google_pusna_bezplaten_wi_fi_v_nigeriq", "text": "Пет точки за безплатен безжичен Интернет работят в най-големия нигерийски град Лагос, похвалиха се от Google. Компанията започва работа по пускане на Wi-Fi на ключови места в цялата страна. Основно това ще бъдат обществени сгради и места в градовете с висок човекопоток. До края на 2019 г. ще бъдат пуснати още около 200 \"станции\", както ги наричат от Google, в още пет града - Порт Харкорт, Абуджа, Кадуна, Енугу и Ибадан. Проектът е осъществен в партньорство с местните интернет доставчици, които дават достъп до инфраструктурата, а Google предоставят облачна платформа и хардуер. В Нигерия средната скорост на интернет е 1,86 мегабита в секунда, а този на Google - 30, което може да създаде проблеми на местните доставчици. Кения ще се сдобие с интернет от... балони На местата в Африка, където няма изградена инфраструктура, компанията на Брин и Пейдж има друг подход - интернет през балони. Такива ще се пускат в Кения под проекта Loon. На други места пък компанията изгражда инфраструктура - проектът Link в Гана и Уганда ще помага на местните доставчици да изграждат оптични мрежи.", "date": "2018.07.29", "title": "Google пусна безплатен Wi-Fi в Нигерия"}
{"url": "http://clubz.bg/71197-opojarenata_sgrada_ne_e_moq_tvyrdi_sobstvenik_v_carskite_konyushni", "text": "Управителят на фирмата, която преди две години купи част от т.нар. \"Царски конюшни\" в София, твърди в писмо до медиите, че изгорялата миналата нощ сграда в тях не е негова. По думите му не е вярно, че опожаряването на сградата ще позволи застрояване на терена. Пожар в \"Царските конюшни\" в София (ВИДЕО) Междувременно Министерството на вътрешните работи съобщи, че няма данни за умишлен палеж. Парцелът бе купен през 2016 г. от Иванов, бивш управител на КТБ, за 90 лв. на квадратен метър. Сделката подписа тогавашният областен управител Веселин Пенев, който е обвиняем заради нея. Имотът от 7,5 дка е бил продаден по време на неговия мандат за малко над 650 хил. лв. при пазарна цена от близо 11 млн. лева. Обвиняема е и оценителката на имота Юлия Димитрова Цекова. Според непотвърдена информация на Би Ти Ви изгорялата сграда е собственост на МВР. Дим от останките на покрива и вътрешността се издигаше до късно следобед днес и пожарникарите трябваше да гасят допълнително.", "date": "2018.07.29", "title": "Опожарената сграда не е моя, твърди собственик в \"Царските конюшни\""}
{"url": "http://clubz.bg/71169-duisburg_%E2%80%93_malkata_bylgariq", "text": "Политиците се скъсаха да спорят за бежанците, а никой не обръща внимание на хилядите, пристигащи напълно легално – недоволстват в Дуисбург, където само от България (и то предимно от пловдивския ромски квартал Столипиново) са дошли вече 11 хиляди души. Натъкваш се на тях навсякъде по улиците, но задаването на въпроси не е желателно, нито пък е реалистично очакването на достоверни отговори – какво правят в Дуисбург, как са дошли, къде живеят. Така звучат нещата от едната страна, а от другата? Екипът на телевизия „Шпигел“, заел се с проблема, е прекарал немалко време и в отправната точка Столипиново, където чакащите на опашка за пенсии на свой ред споделят, че те изпращат пари на децата си в Германия, понеже изкараното не им стига. Изолацията на ромите е факт и е логично това, че който може, се изнася в търсене на недостъпното в България препитание. От жителите на пловдивското ромско гето почти никой възрастен няма работа, а децата не ходят на училище, макар то да е част от Европа, точно като Дортмунд, Дуисбург или Гелзенкирхен – предпочитаните германски дестинации. Вельо Гавазов е поредният, насочил се към „Обетованата земя“, след като дълго пестил за билета с цена 70 евро. Надява се не след дълго да вземе при себе си и жената с двете деца, които дотогава ще продължат да живеят в единствената си стая, да ползват ток от комшиите и да нямат дори чешма, а само маркуч.  Признава, че изобщо не знае какво го очаква, но се надява на помощ от някого, говорещ турски. Заминаващите всъщност имат „опора“ на родна земя – посредникът Юсуф, който има и канцелария, и съответния мерцедес. Компетентен е  в сферата на всички видове административни въпроси, свързани с Германия – детски добавки, адвокатски услуги и т.н. Не може да каже колко души от Столипиново получават детски добавки в Германия, но са много. И даже намаляват напоследък, защото повечето вече са заминали. Вельо е готов да работи каквото и да било – в строителството, в месопреработването, или другаде. За превоза разчита на шофьора Ангел, който отвежда хората, поработва и той десетина дни в Германия, след което се връща за подготовката на следващия курс. Предварително ясно е, че никой от пасажерите няма как да си намери редовна работа в Германия – надяват се поне да изкарат нещо. Някак. Според данните на телевизия „Шпигел“, от живеещите в Дуисбург 11 хиляди българи, само 1 605 са социалноосигурени. А разчитащите на социални помощи са над 4 000. Междувременно в службата по труда в града е създаден специален отдел, който да се занимава с българите. Поредните му клиенти са семейство Иванови, които от девет години живеят с двете си деца в Германия, вече са започнали да поработват по малко, респективно би трябвало да започнат да получават по-малко социални помощи. Рамадан е поредният, дошъл в Германия заради работата, която е можал да намери. Съпругата му е тежко болна, но в Германия им плащат и здравните застраховки, и наема. Много се радва на банята, отдалечена на светлинни години от това, с което е разполагал в България. „Категорично не искам да се върна, искам да остана тук“, подчертава той. А че нищо не нито черно, нито бяло, става ясно на самия финал – с историята за Асен Бошнаков, който поправя в Столипиново германски автомобили-ветерани на ниски цени и ощастливява редица клиенти в Германия – да се докара колата на 2000 км и да се върне като нова излиза далеч по-евтино, отколкото поправките да се извършат в Германия. И пак в Столипиново върти преуспяващ бизнес говорещият перфектно немски млад фризьор Назми – напуснал Гисен, където е живял десет години, за да развива бизнеса си в България. В Столипиново се намират и младежи, които мечтаят един ден да станат холивудски звезди, или пък известни певци като Джъстин Бийбър. Ама ако не стане, ще заминат за Германия – бащите им вече са там. Поредните бусове тръгват още на следващия ден.", "date": "2018.07.29", "title": "Дуисбург – малката България"}
{"url": "http://clubz.bg/71195-salvini_kym_mej_uspeh_na_brekzit_kojto_da_sluji_za_primer_na_drugi", "text": "Италианският вътрешен министър Матео Салвини има приятелски съвет към британската министър-председателка Тереза Мей: Бъдете по-твърда с Брюксел в преговорите за Брекзит. Салвини: Руската анексия на Крим е законна", "date": "2018.07.29", "title": "Салвини към Мей: Успех на \"Брекзит\", който да служи за пример на други"}
{"url": "http://clubz.bg/71172-komu_e_izgodno", "text": "Не знам какво означава трети пол, но ето как стои въпросът с него. Ако наистина няма трети пол, както твърдят лекарите, конституционният съд какво всъщност забрани? Ако пък има трети пол, защото природата в някои редки случаи си почива от обикновеното, то как го забраняваме на природата? Знам обаче какво означава джендър, защото тази дума се учи още във втория срок на подготвителен клас. Род означава. В граматиката не, но в социума джендър ролята може да се променя. Имало е време, когато жената не е можела да гласува. След това идва време, в което жената получава правото да гласува. Освен майка, робиня, слугиня, любовница и т.н., каквато е била през годините, нейната социална роля, вече е и гласоподавателка – ето това е промяна в джендър ролята на женския род. Официално: Истанбулската конвенция е противоконституционна За решението на Конституционния съд колебание нямам – то е позорно като за съдии и обслужващо, като за помощен персонал на властта. Точно така – на властта. Ако си мислим, че Корнелия Нинова си е мечтаела за такова решение, защото беше против Истанбулската конвенция, значи сме много наивни. Това решение на конституционните съдии е лошо за нея, защото измъкна от ръцете й най-влиятелния й аргумент, който се свеждаше до това, че ГЕРБ иска да наложи третия пол. Нищо не иска да направи ГЕРБ, освен да е на власт. И за да не е затруднен в оставането на власт и спечелването отново на властта, не му е до никаква Истанбулска конвенция. Ще се оправдава с решението на Конституционния съд и ще затваря устата на всеки, който е посмял да гъкне по темата. Решението на конституционните съдии съвпада с мнението на Корнелия Нинова, но устройва Бойко Борисов. Щом няма Истанбулска конвенция: 5 искания към държавата срещу домашното насилие Но не това е най-тревожното в този сюжет, а лекотата, с която беше спечелена една хибридна битка. Напипа се слабото място на българина – той може да е беден, може да е глупав, но има нещо, което никой не може да му отнеме – това, че е мъж, който си пада по жени или жена, която си пада по мъже. Това му е опорната точка на самочувствието, опорната точка ,в центъра на която изглежда по-сполучил поне от онези мъже, които си падат по мъже. Тази му опорна точка съвпадна с опорката на хибридната битка, оставаше само да се измисли една думичка, която да назовава нещото, на което нещастният, уплашен, беден и нещастен българин да остри ноктите на самочувствието си. И тази думичка беше измислена – джендър. Блестяща стратегия на хибридчиците, пилотен проект, който отваря пътя на всички следващи хибридни битки. Истанбулската конвенция беше тренировъчен полигон, вече на всеки е ясно колко лесно и колко бързо всеки може да ни ошашави и обезсили. Е, козите се оказаха по-важни от жените, но така сме я карали векове, защо не и занапред. Щом няма Истанбулска конвенция: 5 искания към държавата срещу домашното насилие", "date": "2018.07.29", "title": "Кому е изгодно?"}
{"url": "http://clubz.bg/71198-trymp_si_govori_s_izdatelq_na_nyu_jork_tajms_za_falshivite_novini", "text": "Американският президент Доналд Тръмп заяви днес, че е имал \"много добра и интересна среща\" в Белия дом с издателя на в. \"Ню Йорк таймс\", предаде Асошиейтед прес, цитирана от БТА. \n\t Той не каза кога се е срещнал с Артър Грег Сълзбъргър. Тръмп се вбесява от отрицателното медийно отразяване на него и правителството. Той заклеймява новинарските медии като \"враг на народа\" и ги обвинява в разпространяване на \"фалшиви новини\". След като Сълзбъргър пое ръководството от баща си на 1 януари, Тръмп заяви в Туитър, че неговото издигане предоставя на вестника \"последна възможност\" да изпълни виждането на своя основател за безпристрастност. Сълзбъргър е предупредил Тръмп, с когото се е срещнал преди десетина дни в Белия дом, че изказванията му срещу медиите са опасни и вредни, предаде Франс прес. Тръмп написа туит за нея по-рано днес. Отделно днес Тръмп заплаши за пореден път да спре работата на правителството, ако демократите на подкрепят искането му за 2,5 милиарда долара за изграждане на гранична стена между САЩ и Мексико. Републиканците, чиято кандидатура беше Тръмп, имат мнозинство в Конгреса, но не всички от тях подкрепят всички идеи на президента, предаде Ройтерс.  \n\t", "date": "2018.07.29", "title": "Тръмп си говори с издателя на \"Ню Йорк таймс\" за фалшивите новини"}
{"url": "http://clubz.bg/71199-zemetresenie_ubi_naj_malko_14_dushi_v_indoneziq", "text": "Най-малко 14 души загинаха и 162 бяха ранени при земетресението с магнитуд 6,4, разтърсило днес индонезийския остров Ломбок, предаде ДПА, цитирайки местните власти. Достъпът до вулкана на планината Ринджани е блокиран поради свличане на земни маси, дължащо се на земетресението. Спасителните служби евакуират туристи от популярната дестинация. Говорител на националната индонезийска агенция за борба с бедствията съобщи, че според данните от националния парк връх Ринджани по планината са се изкачвали 826 местни и чуждестранни туристи. 115 чужденци са били евакуирани. Индонезийският геофизичен институт е отбелязал 124 вторични труса. Земетресенията са били с умерена сила и не са създавали опасност от цунами. Епицентърът на земетресението е бил на 47 км североизточно от провинциалната столица Матарам, на дълбочина 24 км. То е било усетено и на намиращия се наблизо курортен остров Бали. Туристи са напуснали хотелските си стаи, насочвайки се към по-безопасни места. Няма данни за пострадали българи.", "date": "2018.07.29", "title": "Земетресение уби най-малко 14 души в Индонезия"}
{"url": "http://clubz.bg/71181-orban_predreche_kraq_na_elita_ot_1968_ma", "text": "Унгарският премиер Виктор Орбан заяви, че изборите за европейски парламент догодина може да доведат до промяна към нелиберална християндемокрация в ЕС, която да сложи край на мултикултурализма, предаде Ройтерс. Орбан: Не искам ЕС, управляван от Франция с немски пари Десният националист Орбан, преизбран за трети пореден мандат през април, оглави съпротивата на източноевропейските страни срещу опитите на ЕС да накара страните членки да приемат квотна система за разселване на бежанци и мигранти. Заедно с националистическото правителство в Полша, Орбан е в постоянен конфликт с Европейската комисия заради това, което Брюксел определя като ерозия на демократичните институции в бившите комунистически страни от Източна Европа. Орбан: Брюксел е умряла жаба Европейските избори през 2019 г. ще бъдат решаващи за бъдещето на Европа, заяви Орбан в годишната си реч пред етнически унгарци в румънския град Байле Тушнад. Той подчерта, че западният политически елит на ЕС не е успял да защити блока от мюсюлманската имиграция и е време тези политици да си отидат. \"Европейският елит е видимо нервен\", подчерта Орбан пред стотици аплодиращи го привърженици. Изборите за европейски парламент трябва да покажат, че има алтернатива на либералната демокрация, която според Орбан работи по недемократичен начин в Западна Европа, като не толерира алтернативни възгледи. Те са против ЕС. Но напират за Европарламента \"Християндемокрацията не е либерална...тя е нелиберална, ако щете\", заяви унгарският премиер. Той подчерта, че за разлика от либералната демокрация, християндемокрацията отхвърля мултикултурализма и имиграцията, като същевременно е антикомунистическа и се застъпва за християнските ценности.  Орбан вече приветства основаването от бившия крайнодесен сътрудник на Доналд Тръмп -  Стив Банън, на антиевропейска политическа формация, наречена \"Движението\" с цел подсилване на националисткия, антиимигрантски вот на изборите за ЕП догодина. Как и с кого Стив Банън ще разрушава ЕС Партията на Орбан \"Фидес\", която води в проучванията на общественото мнение, също така демонизира родения в Унгария американски милиардер Джордж Сорос и подкрепяните от него либерални хуманитарни организации. \"Фидес\" прокара закони, ограничаващи дейността на групи от гражданското общество, които обвинява в насърчаване на незаконната имиграция. Сорос напуска Унгария заради \"все по-репресивната среда\" Орбан обвинява Сорос в насърчаване на масова имиграция, целяща да подкопае християнската европейска култура, което милиардерът отрича, отбелязва Ройтерс. Освен това унгарският премиер изгради топли отношения с Русия, която строи ядрена електроцентрала в Унгария. Премиерът неведнъж е подлагал на критики санкциите на ЕС срещу Русия, наложени й след анексията на Крим през 2014 г. Австрия ще съди Еврокомисията заради АЕЦ в Унгария, финансирана от Русия Орбан: Брюксел е умряла жаба Те са против ЕС. Но напират за Европарламента Как и с кого Стив Банън ще разрушава ЕС Сорос напуска Унгария заради \"все по-репресивната среда\" Австрия ще съди Еврокомисията заради АЕЦ в Унгария, финансирана от Русия", "date": "2018.07.29", "title": "Орбан предрече края на елита от 1968-ма"}
{"url": "http://clubz.bg/71194-ekvador_pregovarq_da_se_otyrve_ot_asanj", "text": "Еквадор преговаря с Великобритания как да реши случая с основателя на \"Уикилийкс\" Джулиан Асанж, който се укрива от международни заповеди за арест в посолството на южноамериканската страна в Лондон от 2012 година, казва президентът й Ленин Морено в интервю за испанския в. \"Ел Паис\", цитирано от АФП. Сделката се предполага да включва глоба, която австралиецът Асанж (47 г.) да плати на британските власти за това, че се укрил от заповедта им за арест, а след това да бъде екстрадиран в страна, където не го застрашава преследване, обяснява Морено. Еквадор близо до това да изгони Асанж Миналия декември Асанж получи еквадорско гражданство, но то не му дава дипломатически имунитет и не го спасява от арест, ако напусне пределите посолството на Кито в Лондон. Той има международна заповед за издирване от 2010 г. по обвинения в изнасилване в Швеция, които тя сне през 2017 г. В Обединеното кралство обаче още може да бъде задържан, защото се укрил от съдебните власти. Той се опасява, че Великобритания може да го предаде на САЩ, които го търсят заради публикуваните на сайта му хиляди техни военни и дипломатически тайни. Отношенията между Асанж и домакините му се обтегнаха, след като Асанж зае публични позиции в полза на каталунските сепаратисти в Испания, напомня АФП. В отговор връзките му с външния свят от посолството бяха прекъснати и специалната охрана на сградата - прекратена.", "date": "2018.07.29", "title": "Еквадор преговаря да се отърве от Асанж"}
{"url": "http://clubz.bg/71200-shest_jertvi_na_pojari_v_kaliforniq", "text": "Бързо разрастващите се пожари в американския щат Калифорния, където беше обявено частично извънредно положение, взеха шест жертви, а 17 души са в неизвестност. Хиляди хора бяха принудени да се евакуират, предадоха Франс прес и Ройтерс, цитирани от БТА. Според службата за извънредни ситуации към губернатора на щата при 14 пожара на територията на Калифорния са изгорели площи от 63 000 хектара. В борбата с огъня участват 10 000 пожарникари. Пожарът на име \"Кар\", бушуващ северно от град Рединг (Северна Калифорния), отне живота на двама пожарникари в четвъртък, а днес беше съобщено, че негова жертва са станали 70-годишна жена и двете й правнучета. От понеделник досега той е изпепелил 32 700 ха. Унищожени са 500 сгради, а още 75 са повредени. Общо 38 000 души са евакуирани в община Шаста, заради, както каза губернаторът на КалифорнияДжери Браун, неконтролируемото огнище. Президентът Доналд Тръмп подписа вчера указ, с който нарежда на Агенцията за управление на извънредни ситуации да съдейства на властите в общината. В Южна Калифорния над 1300 пожарникари се борят с пожара \"Кранстън\". Огънят погълна пет къщи, доведе до затваряне на пътища и до евакуацията на около 7000 души, посочи националната служба по горите. Пожарът, който вилнее от сряда в националната гора Сан Бернардино, на близо 150 км югоизточно от Лос Анджелис, превърна в пепел близо 5300 ха. Застрашени там са 4900 сгради. Трима пожарникари са ранени. Малко след лумването на този пожар беше задържан 32-годишен мъж, Брандън Макглоувър, който е заподозрян за подпалването на девет пожара югозападно от община Ривърсайд. В петък му бяха повдигнати обвинения в подпалвачество, които той отхвърля. Губернатор Браун обяви извънредно положение в общината, за да бъдат отпуснати допълнителни средства за справяне с пожара и щетите. По на север, пожарът \"Фъргюсън\" продължава да напредва край националния парк Йосемити, който беше частично затворен. От избухването си на 13 юли този пожар е унищожил 20 000 ха. Един пожарникар загина, а седем души са ранени. Според националния координационен център за пожарите към вчера сутринта на територията на САЩ са горели 36 големи пожара, които са унищожили над 93 000 ха от територията, управляване от национална служба по горите.", "date": "2018.07.29", "title": "Шест жертви на пожари в Калифорния"}
{"url": "http://clubz.bg/71149-zagubite_ot_vedomstvenite_stancii_sa_22_mln_lv_na_godina", "text": "Почивните станции на българските институции водят до изключително големи финансови загуби за данъкоплатците. Това се казва в доклад на Световната банка, публикуван от  Оценката на загубите разкрива, че 83% от имотите генерират загуба, а оперативните загуби достигат средно 230 хил. лв. на съоръжение през 2016 година. За проверените 115 бази това са около 22 млн. лв. загуба за малко над 10 хиляди легла. Всъщност обаче, реалната цена на предоставянето на услугата остава скрита, защото правителството обявява само оперативните разходи на обектите, а това не са единствените разходи, свързани с експлоатацията им. В допълнение управителите на базите не са стимулирани да генерират допълнителни приходи, тъй като всички събрани приходи се превеждат директно по сметката на Министерството на финансите. Изследването посочва и още един проблем - бюджетните ограничения водят до по-кратки периоди на експлоатация (почти двойно по-ниски от тези на подобни частни бази), което е неефективно използване на недвижимата собственост и води до пропуснати ползи. Ето някой от основните изводи на изследването: Някои от държавните обекти работят без валидни сертификати за категоризация, а има и такива, които изобщо не са категоризирани. Много от обектите са достъпни за външни посетители (т.е. не за придружители на служителите), които плащат от 15% до 100% над стандартната ставка за служителите. Въпреки че цените, заплащани от външните посетители, са по-високи, те са по-ниски от пазарните цени и не покриват обичайните разходи по експлоатацията на обектите. По този начин ведомствата на практика субсидират почивките и външните гости на обектите. Ведомствата нямат изискване администрациите да използват приоритетно обектите с представителни и социални функции за провеждане на срещи, семинари, конференции, форуми и т.н. Така те плащат допълнително за наемане на частни зали (в хотели, центрове и т.н.), въпреки че разполагат с необходимите помещения и техника.", "date": "2018.07.29", "title": "Загубите от ведомствените станции са 22 млн лв. на година"}
{"url": "http://clubz.bg/71191-trima_ubiti_i_sedem_raneni_pri_strelba_v_nyu_orlijns", "text": "Полицията в Ню Орлийнс издирва двама заподозрени, че са убили трима души и са ранили други седем в улична стрелба, съобщава Си Ен Ен. Издирваните са носели качулки и са стреляли с пушка и пистолет по уличната тълпа в събота вечер близо до известния Френски квартал в стомлицата на щата Луизиана. Те се приближили до жертвите си в гръб и започнали да стрелят наподоки. Двама мъже и жена са загинали на място и седем други - петима мъже и две жени - са ранени и настанени в болници, казва в съобщение полицията. Един от тях е в критично състояние.  ", "date": "2018.07.29", "title": "Трима убити и седем ранени при стрелба в Ню Орлийнс"}
{"url": "http://clubz.bg/71187-blokyt_na_merkel_e_naj_nisyk_rejting_ot_2006_g", "text": "Рейтингът на консервативния блок на Християндемократическия и Християнсоциалния съюз (ХДС/ ХСС), оглавяван от германския канцлер Ангела Меркел, е спаднал до 29 процента - най-ниското равнище от 2006 г. насам. Това показва допитване на института Емнид, публикувано във в. \"Билд ам зонтаг\" и цитирано от ТАСС. Рейтингът на блока е с един процентен пункт по-нисък, отколкото предходната седмица. Сходен спад отчита и участващата в управляващата коалиция Германска социалдемократическа партия. Ако изборите за Бундестаг се състояха сега, за социалдемократите щяха да гласуват 18 процента от избирателите, показва допитването. Трета по рейтинг е крайнодясната популистка партия \"Алтернатива за Германия\" с 15 процента, каквото беше равнището на одобрението за нея и предходната седмица. Допитването е извършено от 19 до 25 юли с участието на около 2000 души. Меркел е канцлер на Германия от 2005 г., припомня ТАСС. \n\t(БТА) \n\t  Германия , консерватори , рейтинг", "date": "2018.07.29", "title": "Блокът на Меркел е най-нисък рейтинг от 2006 г."}
{"url": "http://clubz.bg/71184-aec_belene_geopoliticheski_kurs_kym_rusiq", "text": "Авторите смятат, че възраждането на проекта „Белене\" може да се дължи и на появата на китайски инвеститори. Но Пекин не е бил първият адрес, към който се обърнаха българите. \"Напротив, българският президент Румен Радев първо се срещна с Владимир Путин. Няколко дни по-късно същото направи и премиерът Бойко Борисов. (…) Позицията на правителството в София може и да се е променила, въпросите около АЕЦ обаче остават. Не е ясно например кой колко смята да инвестира в проекта и как точно ще се подходи към екологическите рискове. Дори ако се осигури 100% частно финансиране, рискът от ядрена авария пак ще се носи от правителството. Същото важи и за преработването на ядрените отпадъци. Тази рискове се подсилват още и от очевидните недостатъци в строителното дело и повишената земетръсна опасност в региона.\" (…) Който и да спечели конкурса, ще трябва да строи с оборудването, което вече е доставено от „Росатом\", пишат авторите и цитират българския енергиен експерт Васко Начев. Според него имената на потенциални инвеститори, които в момента са в оборот, просто хвърлят прах в очите на обществеността, за бъде тя убедена, че проектът си струва, а парите за рестартирането му са оправдани. Визията на ЕС за бъдещето на енергетиката предвижда децентрализиране на производството на електроенергия, преминаване от изкопаеми към възстановяеми източници и от регулиран към свободен пазар. Но България сякаш избира друг път и залага на гигантски руски ядрен проект с държавни гаранции. Ако до 2030 година се осъществят плановете на правителството за АЕЦ „Белене\", страната вече ще разполага с две руски АЕЦ с общ капацитет от 4000 мегавата, който покрива около 70% от енергийните разходи на България. В тези АЕЦ руски са не само технологиите, но и ядреното гориво. Редом с това 90 процента от газа в България също се внася от Русия. (…) Но руското влияние върху българския енергиен пазар не се изчерпва само с производството не електроенергия и с износа на газ. Единствената рафинерия в България принадлежи на руския гигант „Лукойл\". Липсата на диверсификация, особено във времената на активна руска външна политика и с оглед на енергийната сигурност, дава основание за опасения както вътре в страната, така и в ЕС.\" Авторите цитират резервите на Европейската комисия към проекта и припомнят, че според европейските директиви ТЕЦ-овете в страната трябва да бъдат закрити някъде към 2030 година, ако не са модернизирани. Широка дискусия между експертите в момента няма. Води се обаче бурна дискусия около това защо правителството изведнъж реши отново да сложи темата „Белене\" на масата. Два сценария са в центъра на вниманието. Първо, че от огромните инвестиции полза могат да извлекат фирми, близки до местни олигарси. Така ще бликне още един извор за източване на държавния бюджет в полза на частни интереси. Защото примери за преоскъпени публични проекти – колкото искаш. Другото възможно обяснение гласи, че българското правителство съзнателно избира геополитически курс към Русия. И в двата случая ЕС трябва да бъде нащрек.\"", "date": "2018.07.29", "title": "АЕЦ \"Белене\" - геополитически курс към Русия"}
{"url": "http://clubz.bg/71183-advokatyt_na_miloshevich_zastrelqn_nasred_belgrad", "text": "Известният белградски адвокат Драгослав Миша Огнянович е бил застрелян снощи на прага на дома си в квартал Нови Белград. Тежко ранен е 26-годишният син на адвоката, предадоха Ройтерс и ТАСС, като се позоваха на полицията и на сръбския в. \"Блиц\".  Нападението е извършено в 19,30 ч. Петдесет и седем годишният Огнянович е бил убит, докато със сина си вървял към входа на дома си. Синът е ранен в дясната ръка, посочи в комюнике МВР.  Полицията работи по случая. Целият квартал е отцепен, проверяват се излизащите от него автомобили. Навсякъде има полицейски патрули, посочва ТАСС. Огнянович беше част от юридическия екип, защитавал бившия югославски президент Слободан Милошевич в Международния трибунал за бивша Югославия в Хага. В последните години кариерата му беше много успешна. Сръбски медии отбелязват, че той е защитавал много клиенти, извършили тежки престъпления, а в последните години е представлявал един от водачите на престъпен клан, Лука Бойович. В. \"Блиц\" съобщава, че в последните няколко месеца в Белград са били убити няколко приятели на Бойович. По сведения на вестника това е свързано с войната между престъпни кланове, занимаващи се с разпространение на наркотици. Допуска се, че адвокатът може да е станал жертва на такава конфронтация. Милошевич почина в затвора на Хагския трибунал през 2006 г., преди да има съдебно решение по делото му.", "date": "2018.07.29", "title": "Адвокатът на Милошевич застрелян насред Белград"}
{"url": "http://clubz.bg/71193-makron_s_naj_nisyk_rejting_ot_nachaloto_na_mandata", "text": "Одобрението за френския президент Еманюел Макрон е паднало до най-ниската си досега точка ( 39%) от началото на мандата му през май 2017 година заради скандала с шефа на охраната му Александър Бенала, съобщава \"Журнал дю диманш\". Макрон губи един процентен пункт в сравнение с юни тази година. Той започна мандата си с 62% одобрение. Бенала беше уволнен и подведен под отговорност заради любителско видео, което го показва как бие манифестанти на 1 май т.г. в Париж. Главните обвинения към Макрон са, че е прикрил простъпката на подчинения си, въпреки че полицията е сигнализирала за нея. Макрон: Медиите наговориха куп глупости за Бенала Изследването на института Ифоп и \"Журнал дю диманш\" е извършено на два етапа. Първият е на 18  и 19 юли Макрон печели 1 процентан пункт в сравнение с юни (41%), което според социолозите отразява еуфорията от спечелената от Франция световна купа по футбол. Седмица, след като в. \"Монд\" публикува разкритията за аферата \"Бенала\" одобрението за президента пада до 37%, което води до средно 39% за целия месец, пише изданието. Скандалите на френските президенти   Скандалите на френските президенти", "date": "2018.07.29", "title": "Макрон - с най-нисък рейтинг от началото на мандата"}
{"url": "http://clubz.bg/71185-erdogan_zaplashi_sasht_che_mogat_da_zagubqt_turciq_kato_partnor", "text": "Турският президент Реджеп Тайип Ердоган заяви снощи, че страната му няма да се поддаде на натиск, след като американският му колега Доналд Тръмп заплаши Анкара със санкции, ако не освободи американския пастор Андрю Брънсън, предаде Ройтерс, като се позова на телевизия \"Хабертюрк\", цитирана от Ройтерс.  каза Ердоган, цитиран от телевизия \"ТРТ Хабер\" и други медии. Андрю Брънсън, който тази седмица беше поставен под домашен арест, след като прекара 21 месеца в турски затвор, е работил в Турция повече от 20 години. Той беше обвинен в подкрепа на организацията, която според Анкара стои зад неуспелия военен преврат през 2016 г., и на Кюрдската работническа партия (ПКК). Ако бъде признат за виновен пасторът, който отрича обвиненията, може да бъде осъден на 35 години затвор. Турция ще прибегне до международен арбитраж, ако САЩ блокират продажбата на изтребители Ф-35 на Анкара, предупреди Ердоган. Турският президент обяви, че през септември   предаде ТАСС. Отделно днес Си Ен Ен Тюрк цитира Ердоган, че Турция няма да престане да купува природен газ от Иран, дори САЩ да наложат на ислямската република санкции. Турция иска страните от БРИКС (Бразилия, Русия, Индия, Китай и Южна Африка) да приемат Турция в тяхната група, е заявил още Ердоган, цитиран от турския в. \"Хюриет\".", "date": "2018.07.29", "title": "Ердоган заплаши САЩ, че могат да загубят Турция като партньор"}
{"url": "http://clubz.bg/71189-korab_na_vyrdjin_stigna_predposledniq_sloj_na_atmosferata_video", "text": "Компанията за космически кораби \"Върджин галактик\" (Virgin Galactic) на британския бизнесмен Ричард Брансън успешно изстреля третия си космически кораб с ракетен двигател, съобщава в. \"Индипендънт\". При този опит корабът за първи път стигна до мезосферата на височина малко над 52 000 метра     Мезосферата е малко изучен слой на атмосферата и се намира между стратосферата и термосферата на земята, т.е между 50 000 и 80 000 метра над земната повърхност. Компанията на Брансън сега е крачка по-близо до това да изведе пътници в космоса, след като при последния опит ракетният двигател горя с 11 секунди повече отколкото при предишния, отбелязва \"Индипендънт\". Фирмата се върна към тестовете на ракетни двигатели пред април след авария през 2014 г., когато загина пилот. Целта на \"Върджин галактик\" е да достигне над 80 000 метра височина, където пътниците ще изпитат безтегловност, докато още виждат очертанията на Земята през илюминаторита на \"Юнити\".", "date": "2018.07.29", "title": "Кораб на \"Върджин\" стигна предпоследния слой на атмосферата (ВИДЕО)"}
{"url": "http://clubz.bg/71190-transseksualna_sirijka_stana_zvezda_na_gejparad_v_berlin", "text": "Хиляди хора се включиха снощи в Берлин в 40-ото издание на традиционния парад на хомосексуалните, бисексуалните и транссексуалните, предадоха ДПА и Франс прес, цитирани от БТА. Участниците в парада изминаха разстоянието от булевард \"Курфюстендам\" по посока на Бранденбургската врата под дъжд от пъстри конфети. Финалната част на парада обаче бе отменена заради прогноза за силни бури. За първи път парадът се организира през юни 1979 г., като тогава в него участват 450 души. Тази година в парада се включиха и 70 разнородни и пищно украсени превозни средства и платформи. Мотото на тазгодишното издание бе: \"Моето тяло - моята идентичност - моят живот\". Официалното наименование на парада е парад по повод деня на Кристофър стрийт. Този ден е в чест на първия голям протест на ЛГБТ общността срещу полицейски щурм в гей бара \"Стоунуол Ин\" на улица \"Кристофър\" в Манхатън през 1969 г.  Една от водещите участнички в тазгодишното издание на гей парада в Берлин бе Катя Ал Шехаби, предаде Франс прес. Тя е транссексуална сирийска бежанка, дошла в Германия през 2015 г. Катя отказва да сподели какво е било нейното име, когато е живяла като момче в Сирия. Тя има брат близнак Нур, който пък е гей.  Сега Катя е на хормонална терапия и когато тя приключи ще се оперира, за да се трансформира напълно в жена. Пред Франс прес Катя разказва, че е избягала с брат си и баща си от Сирия през 2015 г. Тримата преминават през Балканския миграционен път. Когато стигат в Германия, получават разрешително за пребиваване за три години като бежанци. Майка им пристига при тях тази година и сега живее с бащата в Долна Саксония, но все още няма никакъв официален документ за пребиваване. Катя разказва, че с брат си са били принудени да крият идентичността си в Сирия, защото сирийското общество, а и като цяло арабският свят гледат негативно на хомосексуалните и транссексуалните. Тя живее в Берлин. Засега от родители й само майка й е виждала трансформацията й от млад мъж в жена с дълга кестенява коса. Катя разказва, че първо майка й е останала без глас, но после е приела нещата и е казала: \"Сега вече имам дъщеря\". Катя обаче се притеснява каква ще е реакцията на баща й. На въпрос на Франс прес за какво мечтае Катя, тя отвръща: \"Искам като мен всеки да бъде какъвто иска да бъде и мирът да се върне в моята страна\".", "date": "2018.07.29", "title": "Транссексуална сирийка стана звезда на гейпарад в Берлин"}
{"url": "http://clubz.bg/71186-london_ima_rezerven_parashut_za_brekzit", "text": "Великобритания има таен резервен план за Брекзит, ако Брюксел отхвърли този, предложен от Тереза Мей, пише британският вестник   Бившият министър за Брекзит Дейвид Дейвис е започнал работа по плана, който се основава на първокласни сделки между ЕС и други държави като Канада, Япония, Южна Корея и Нова Зеландия. Но документацията остана недовършена вследствие на оставката му миналия месец. Документът вече е оставен в ръцете на наследника му Доминик Рааб да бъде завършен и се смята, че е опция в случай, че планът, предложен от Тереза Мей бъде отхвърлен. Дейвид Дейвис заяви пред вестника: Резервният парашут се основава на споразуменията на Световната търговска организация и схеми на \"доверен търговец\", подобни на канадските и японските търговски сделки, които намаляват необходимостта от митнически проверки. Елтън Джон: \"Брекзит\" - първо ядеш, после повръщаш Той също посочи сделката на Нова Зеландия с блока, която минимизира проверките на селскостопанските стоки. Дейвид Дейвис прогнозира, че главният преговарящ на ЕС Мишел Барние ще отхвърли предложението на премиера условно. Той каза: Източник на правителството уточнява: Новините за резервния парашут идват след като Доминик Рааб предизвика страхове, след като настоя, че ще гарантира, че Обединеното кралство ще има адекватни хранителни доставки след Брекзит. Неговите забележки бяха определени като \"абсурдни\" от собствениците на супермаркетите, които не само омаловажиха коментарите на г-н Рааб като проява на \"пълна наивност\", но също така отхвърлиха намеците, че запасите трябва да попаднат под отговорността на хранително-вкусовата промишленост.   Възможен ли е нов референдум за Брекзит, пита се британският вестник  . Това е една страхотна седмица за анти-Брекзит активистите. Докато Обединеното кралство бе обхванато от рекордни летни температури, активистите, които лобират за публично гласуване на окончателната сделка за излизане от ЕС на Тереза Май, успяха да получат в своя подкрепа голямо име - Гари Линекер, който обеща да подкрепи каузата им. По-малко от 48 часа по-късно те получиха друг голям тласък, след като проучване на The Times / YouGov показа, че мнозинството от гласоподавателите (42%) подкрепят втори референдум за първи път. Това е неоспоримо ярък старт на планираното \"Лято на действие\" за кампанията за гласуване на народа - организацията, подкрепена от Линекер, която ще проведе серия от масови митинги в следващите седмици, за да увеличи натиска върху министрите да дадат отново думата на народа Депутатът от Лейбъристката партия Гарет Томас каза: Томас каза, че Бялата книга на премиера е била \"разкъсана\" от министри и депутати и че парламентът вече не е в състояние да подкрепи \"разумна опция\". Но останалите трябва да продължат с повишено внимание. Елтън Джон: \"Брекзит\" - първо ядеш, после повръщаш Според проучването на YouGov 40% заявяват, че не желаят да има второ гласуване. И общото мнение за мнозинството от гласоподавателите не се е променило - 45% казаха, че ако референдумът за 2016 г. бъде повторен утре ще гласуват за оставане, 42% подкрепят напускането, а 4% няма да гласуват и 9% не знаят. Цифрите до голяма степен съвпадат с резултатите, получени от проучвания на общественото мнение в периода до гласуването преди две години, което доведе до 52% победа за желаещите излизане от ЕС. Елтън Джон: \"Брекзит\" - първо ядеш, после повръщаш", "date": "2018.07.29", "title": "Лондон има резервен парашут за \"Брекзит\""}
{"url": "http://clubz.bg/71188-migranti_ot_afrika_zalivat_ispaniq_vijte_kak_video", "text": "Испанският министър на вътрешните работи призова вчера да се намери европейско решение за проблема с имиграцията, след като за два дни испанската брегова охрана спаси в морета над 1200 мигранти, предаде Франс прес, цитирана от БТА. Испанските медии излъчиха снощи фрапиращи кадри от последните дни на групи африкански мигранти, пристигащи направо на посещавани от туристи плажове пред изумения поглед на летуващите, които се пекат или къпят в морето. Мигранти атакуват испански анклав в Мароко", "date": "2018.07.29", "title": "Мигранти от Африка заливат Испания. Вижте как (ВИДЕО)"}
{"url": "http://clubz.bg/71192-pojar_v_carskite_konyushni_v_sofiq_video", "text": "Огън унищожи снощи част от бившите царски конюшни в центъра на София. Пожарът е лумнал в ранните часове на неделя в имота, намиращ се на ъгъла между булевардите „Дондуков“ и „Васил Левски“ и пожарникари се бориха с него до разсъмване. Няма пострадали, съобщи кметът на община \"Оборище\" Васил Цолов. Огнеборците са гасили пожара три часа, след като граждани са подали сигнала в 3 часа и 25 минути тази сутрин, предаде агенция \"Фокус\". Според БТА огънят, близо да Първа английска гимназия, е унишожил между 1500 и 2000 кв. метра покривна конструкция. Парцелът бе купен през 2016 г. от бившия управител на КТБ Янко Иванов – за 90 лв. на квадратен метър, припомни Би Ти Ви. Сделката бе подписана от тогавашния областен управител Веселин Пенев, който е обвиняем заради нея. Имотът от 7,5 дка е бил продаден по време на неговия мандат за малко над 650 хил. лв. при реална пазарна цена от близо 11 млн. лева. Обвиняема е и оценителката на имота Юлия Димитрова Цекова. Столичната община ще задължи собственика на сградата да я възстанови в автентичния й вид, каза днес кметът на София Йорданка Фандъкова, цитирана от агенция \"Фокус\". Тя припомни, че специфичните правила за конюшните допускат само дейности по консервация и реставрация в комплекса и че преди повече от година главният архитект на София е отаказал да издаде виза за високо строителство. В последващо писмо до медиите обаче Иванов поясни, че той не е собственик на изгорялата сграда, а на друга в същия комплекс, където имотите имат 20 различни собственици. До неделя вечер нямаше официална информация кой е собственикът на опожарения имот. Заместник-кметът на София по културата Тодор Чобанов написа във Фейсбук, че \"за пореден път сме свидетели на разрушителен и вероятно умишлен акт на посегателство срещу културното наследство на нашия град\". Министерството на културата запази мълчание по темата. Делото за Царските конюшни тръгна с фалстарт В началото на годината стана ясно, че този знаков за архитектура на София и за историята на Третото българско царство обект няма специален статут, който да гарантира запазването на автентичния му вид. От Столична община поискаха от Министерство на културата комплексът да получи статут на паметник на културата – но до момента не е ясно на какъв етап е процедурата. Готвят Царските конюшни за културна ценност По времето на княз Фердинанд сградата е била използвана за конюшни, а днес в нея се помещават ателиета на Художествената академия. Това е поредната сграда, разрушена в сезона на отпуските – преди година през юли бе съборено столичното кино „Сердика“, тютюневите складове в Пловдив пламнаха през август 2016-а, а миналата Коледа бе съборен домът на генерал Рачо Петров на „Дондуков“. Готвят Царските конюшни за културна ценност", "date": "2018.07.29", "title": "Пожар в \"Царските конюшни\" в София (ВИДЕО)"}
{"url": "http://clubz.bg/71154-sankciite_na_sasht_zaplashvat_i_persijskite_kilimi", "text": "Иран е известен по света с производството на персийски килими. Този традиционен занаят обаче може да изчезне след влизането в сила на американските санкции срещу страната, пише  . В индустрията са заети стотици хиляди хора, а приходите от износа са милиони долари. Преди месеци американският президент Доналд Тръмп реши да изтегли САЩ от ядрената сделка с Иран, заради твърдения, че Техеран не спазва задълженията си. В резултат Вашингтон връща санкциите срещу Ислямската република отпреди споразумението, което предвижда прекратяване на ядрената програма в замяна на поетапно падане на санкциите. След подписването на ядреното споразумение и вдигането на санкциите през 2016 г. износът на персийски килими рязко скача. Между март 2017 и януари 2018 г. стойността му е 336 милиона долара. Водеща дестинация са САЩ. Тръмп към Иран: Никога повече не заплашвайте САЩ или... Реза Золанвари, чието семейство прави персийски килими от шест поколения, има ясна представа какво очаква индустрията след връщането на санкциите. Те бяха въведени преди осем години, когато ООН доказва, че Иран тайно развива ядрена програма в нарушение на Договора за неразпространение на ядрените оръжия. Международният пазар тогава на практика изчезва за индустрията. До 2010 г. Золанвари прави 3 500 квадратни метра килими годишно за американския пазар. Това представлява 20% от бизнеса му. Цената на един квадратен метър е около 520 долара. Сега историята се повтаря, казва Золанвари пред Си Ен Ен.", "date": "2018.07.29", "title": "Санкциите на САЩ заплашват и персийските килими"}
