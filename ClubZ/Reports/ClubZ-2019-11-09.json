{"url": "https://clubz.bg/90291-izbori_do_dupka_v_ispaniq_%E2%80%93_chetvyrta_seriq", "text": "Испания е в ситуацията „избори до дупка“, както казваше навремето у нас „дантеленият“ Георги Марков. Утре ще гледаме четвърта серия от поредицата. За сметка на това тази ситуация вероятно ще продължи. Поне така показват проучванията на в. „Ел Паис“, проведени в навечерието на поредните предсрочни парламентарни избори. Те са вторият вот за тази година и четвърти за последните 4 години. Пет месеца по-късно, пак избори в Испания на 10 ноември Политическата несигурност в Испания ще се засили още повече. Със сигурност нито една партия няма да спечели необходимите за абсолютно мнозинство 176 места в 350-членния парламент. Очаква се управляващата Испанска социалистическа работническа партия (ИСРП) на премиера Педро Санчес да вземе 117 места – с шест по-малко от тези, с които разполага сега. Втора ще бъде отново консервативната Народна партия (НП). Тя обаче ще увеличи броя на своите депутати от 66 на 92-ма. Както се вижда, двете големи партии могат да създадат голяма коалиция по модела на Германия. И двете обаче са категорични, че няма да го направят с кръвните си врагове. Новината от предстоящите избори е, че крайната десница в лицето на партия „Вокс“ („Глас“) се очаква да стане третата сила. Прогнозите са, че тя почти ще удвои броя на представителите си от 24-ма на 46, като по този начин измести левите радикали от „Подемос“ („Можем“) и сочените не съвсем отдавна за бъдещи управляващи либерали от „Сиудаданос“ („Граждани“). И това е лоша новина – не толкова заради надигането на крайната десница, колкото за вероятния край на една партия, която би могла да разбие двуполюсния модел, коментираха за Клуб Z анализатори от Мадрид. Защото крайната левица също не е цвете за мирисане и е не по-малко опасна. Да не забравяме, че от „Подемос“ бяха готови да разрешат референдум за независимост на Каталуня. Преди време пък оттам намекваха за допитване за излизане от НАТО. В тази партия се чуват гласове и за превръщането на Испания в република. Испания: крайнодесните може да станат трета сила в парламента Именно събитията в Каталуня са сочени като една от причините за надигането на „Вокс“, която за първи път влезе в парламента едва на предишните избори тази година. В автономната област избухнаха сблъсъци, след като 9 регионални сепаратистки лидери получиха присъди, най-строгите от които бяха 13 години затвор. Радикалните формации вдясно искат централната власт в Мадрид да предприеме по-твърди действия срещу отцепниците в Каталуня. Докато социалистите на Санчес се опитваха да преговарят. А лидерът на „Вокс“ Сантяго Абаскал обещава, че ако спечели, ще суспендира регионалната автономия на Каталуня и ще постави извън закона сепаратистките партии там. Обещанието е абсурдно, тъй като за това е необходима промяна на конституцията. Но за сметка на това има такива, които се ловят на въдицата. Има и още една причина за надигането на десницата. За нея обаче не се говори поради пустата политкоректност. Наскоро тленните останки на диктатора Франко бяха извадени от мавзолея му в Долината на падналите. Там са погребани жертви на Гражданската война от 1936-1939 г. и от двете страни – републиканци и фалангисти. Стъпката безспорно е правилна. Както каза премиерът Педро Санчес, „никой враг на демокрацията не заслужава място за отдаване на почит, да не говорим за отдаване на институционална почит“. От „Вокс“ се опитват да омаловажат деянията на Ел Каудильо. Без да сме негови защитници, трябва да признаем, че поне в едно отношение тези хора са  прави. Макар да има елементи на фашизъм, франкистка Испания не може да се сравнява по никакъв начин с нацистка Германия или фашистка Италия. Да вметнем, че у нас почитат Тодор Живков и носят портрети на Сталин, на чиято съвест тежат със сигурност доста повече жертви, отколкото на тази на Франко. Немалък принос за идването на Франко на власт е поведението на съветските емисари на контролираните от републиканците територии по време на испанската гражданска война. Да не забравяме, че това са годините на най-кървавите сталински чистки. И те се пренасят на испанска територия. Което принуждава немалко републиканци и техни симпатизанти да преминат на другата страна. Сред тези хора е и дядото на днешния сепаратистки лидер в Каталуня Карлес Пучдемон. Испания спасява 5000 евреи от холокоста в Унгария  - малко известен факт, често премълчаван покрай подвига на шведские дипломат Раул Валенберг. В България комунизмът е престъпен, но българи носят цветя на паметника на главния комунист Дотук с историческите ретроспекции. Вижда се обаче, че и сложната испанска история носи своя отпечатък върху днешната политическа ситуация. Поне на този етап примирението изглежда мираж. Ако перифразираме фразата на ЍОстап Бендер за Рио де Жанейро, за Испания тя би звучала по следния начин: „Не, това не е Германия.“ През последните няколко години в иберийската страна се нароиха няколко нови партии. Една от тях – „Сиудаданос“, дори бе сочена по едно време за бъдеща първа сила като френския си еквивалент „Републиката в движение!“ на Еманюел Макрон. Явно обаче не им е дошло още времето. И ако пак прибегнем до ОСтап Бендер, Албер Ривера – лидерът на „Сиудаданос“ не е Макрон. Явно скоро   от поредицата „Избори до дупка в Испания“. Испания: крайнодесните може да станат трета сила в парламента В България комунизмът е престъпен, но българи носят цветя на паметника на главния комунист", "date": "2019.11.09", "title": "Избори до дупка в Испания – четвърта серия"}
{"url": "https://clubz.bg/90301-kolko_struva_svobodata_piesa_v_edno_dejstvie", "text": "  Терминал 2. Младежи с куфари се редят на опашка. Възрастни хора просълзени им махат за сбогом. От уредбата кънти „Моя страна, моя България“. Край опашката разговарят двама господа. Единият е висок, бледен, опърпан, с брада и плетено през 90-те пуловерче. Дугият е нисък, дебел, опакован в анцуг и ланци, нагъва луканка. Направо преяжда с луканка. Поглежда към спътника си и с пълна уста фъфли: .- И какво, другарю? Свободата била на върха на копието, а? Баш на салама си е, мен, ако питаш. Тия всичките къде мислиш, че отиват? На Запад, при салама... Не им пука за родината и за родния салам – от устата му падат трохи салам. - Господин! Не съм ти другарю, Санчо, господин съм. А това за копието никога не съм казвал. И за салам никога не съм говорил. Това е измислица. Само за свободата говорих. Нещо не ти се услажда, ако не си свободен – опровергава го тъжно брадатият мъж и зиморничаво се загръща в синьото си шалче. - Ба, не се услажда! Муат салам и ушите им плющят. На кой му пука кое е измислица и кое истина? А и измислицата по-хубаво продава, да ти кажа. Ето, моят салам „Санчо“, се продава като топъл хляб. - Да, ама ти не ядеш от него – укорява го господинът с брадата. - Не ям, ми. Аз и преди да дойде свободата не го ядях. Кой ще ти яде салам кучешка радост? Виж, като му сложих новото име, и тръгна. Що месо продадох... – повишава глас ниският. - Месо... – апострофира го господинът с шалчето. - Е... и месо слагам... Понякога. Ма то месото е вредно – искрено възкликва дебелият. – А твоята свобода? Яде ли се, пие ли се, сметки плаща ли, а? Колко хубаво си беше преди нея. Парите малко, ама и работата никаква. Апартамент, топла вода, парно до дупка. По потник ходих насред зимата, ей. Лятоска на бунгалата в Ахтопол. Зет ми партиен секретар, уреди ме с Лада без ред. Колежките радостни, нагиздени. Нямаше престъпност, спокойствие, образованието - образование - изрежда носталгично дебелият- А сега? Безработица, наркотици, норвежци, колежките едни кисели, намръщени, а си ги щипнал, а са те нокаутирали... - Че на теб какво ти е, Санчо? Всичко си имаш. Къща. Коли. Всички за теб работят, скъсват се, а ти пак не им плащаш. Заводите твои. Телевизиите твои. Полицията е твоя – отново се възпротивява господинът. - Бе аз имам, ама хората нямат, бе другарю господин! Хората нямат! Страдат, мъчат се. Като ги гледам от Майбаха и ми се свива сърцето, значи...  Мислиш, че като имам, съм без сърце ли? И богатите също плачат, да знаеш! – тросва се дебелият и после по-скромно добавя: - Т‘ва за богатите не съм го измислил аз. Тони Дачева го пее, ма все едно аз съм го изпял. - Това за свободата на върха на копието го е казал Мао Дзъдун. Всъщност той не е говорил за свободата, а за властта. „Властта идва с дулото на пушката!“ Как успяха тая реплика да ми я припишат на мен, не знам. Голяма измама! – продължава високият, сякаш не е чул дебелия. - Ами умен човек е тоя Мао, па аз да ти кажа, господине! Знае как стават нещата. Аз да можех да взема ония заводи за пушки, сега къде щях да съм, ехеее. Ма нищо, де. Не е късно. Една игра имам там, вкарал съм ги в затвора тия, дето се правят на Мао Бао, ще поседят, ще ми ги припишат – клати глава заканително дебелият. - Заради властта се отказа от свободата, така ли Санчо? А бяхме спътници едно време, заедно се борихме с вятърните мелници – тъжно въздъхва високият. - Абе господине, вие с тия приказки как мислите, че ще ги победите вятърните мелници? Вятърни мелници са това, истински колоси. Бой трябва, а не пушеци и балони, мирни протести, пърформанси. Взимаш сопата, отиваш и бой, бой, докато ти предадат властта. А ако вземеш властта, господине, е тогава пръв до теб ще съм отново, да знаеш. Можеш да разчиташ на мен. Но дотагава, предпочитам да си продавам салама и бизнесът да върви – отсича дебелият. - Поне да продаваше истински салам, ми то същият като едно време, само марката нова – въздъхва отново брадатият. - Рекламата е всичко, господине! Всич-ко! Дай ми три сутрешни блока и ще накарам всички да повярват, че земята е плоска, „войната е мир, свободата е робство, невежеството е сила“, дето викаше оня, улавият. - Оруел – добавя тъжно господинът. - Същия. И което е по-важно, докато им приказваш, трябва да им подхвърляш и достатъчно салам за дъвчене. От мен да знаеш, господине, най-хубаво се запушват устите на хората със салам. Дай му да дъвчи и няма да чуеш и гък. Е, на – отчупва той парче луканка и го подава на идалгото. Господинът гладно преглъща и гордо отвръща поглед. - Всичко си има цена, а най-солена е цената на безплатния салам – отговаря той, докато устата му се пълни със слюнка.- - Вярно е, аз затова не ти го давам безплатно. От мен салама, от теб ей тва синьо шалче, дето си го загърнал. Помисли си хубаво, това е сделка един път. Така хем ти ще ядеш салам, хем аз пак ще съм син – подсмихна се хитро дебелия и се запъти към Майбаха си на паркинга.   * Оригиналният цитат от романа „Знаменитият идалго Дон Кихот де ла Манча“ на Мигел де Сервантес Сааведра. Превод от испански Тодор Нейков", "date": "2019.11.09", "title": "Колко струва свободата? Пиеса в едно действие"}
{"url": "https://clubz.bg/90298-merkel_obedinenieto_shte_trae_pone_polovin_vek", "text": "В Берлин тази сутринт започнаха честванията послучай 30-годишнината от падането на Берлинската Стена. За празненствата в германската столица пристигнаха държавните глави на Полша, Унгария, Чехия и Словакия. Те заедно с канцлера Ангела Меркел и президентът Франк-Валтер Щайнмайер почетоха героизма на източногерманците, както и стотиците жертви, паднали при опит да минат стената. Обединението на Германия започна малко след това, но все още не е приключило, заяви Меркел. Според нея то ще отнеме поне половин век, за да се изравнят напълно източната и западната част на Германия, които бяха разделени също почти половин век. \"Берлинската стена, дами и господа, е история. И това ни научи, че нито една стена, която разделя хората или ограничава свободите им, е твърде висока или твърде широка, за да не може да бъде разрушена.\" Президентът Щайнмайер пък благодари на всички източноевропейци, защото без тях нямаше да се стигне и до падането на Стената.  Без смелостта, желанието за свобода  иреволюциите в Унгария, Полша, Чехия или Словакия ние нямаше днес да седим тук. За щастие, днес не само в Германия, но и в Европа сме обединени, заяви той. Честванията продължават през целия ден, а утре по повод годишнината в Берлин пристига френският президент Емануел Макрон.", "date": "2019.11.09", "title": "Меркел: Обединението ще трае поне половин век"}
{"url": "https://clubz.bg/90293-pravih_magistrala_do_burgas_do_istanbul_do_solun_sega_do_varna", "text": "Това каза премиерът Бойко Борисов на сръбския президент Алескандър Вучич малко преди откриването на магистралата от Ниш до българската граница. Борисов от хеликоптера: Правим им на сърбите да имат пристанища (ВИДЕО) Това каза още Борисов. Той изтъкна, че от днес Сърбия има пристанищата Варна и Бургас, а цялата българска промишленост ще ползва този път за Западна Европа. И допълни, че за България новият участък от магистралата също е важен, тъй като така ще може по-лесно да изнася своите стоки към Западна Европа. Вучич заяви, че пътят от българската граница до Хърватия ще е около 4 часа, малко повече ще е до Унгария. И изтъкна, че магистралата е шанс за инвестиции за целия регион около Ниш и специално отбеляза приноса на българите в Сърбия за развитието на страната. В края на речта се сръбският президент проговори на български: И добави: Борисов похвали българския на Вучич на сръбски с думите \"върло лепо\". Участъкът, който президентът на Сърбия и българският министър-председател откриха днес, е с дължината 86,9 км. Стойността на проекта възлиза на 476 млн. евро, а средствата са осигурени от Европейската инвестиционна банка, Европейската банка за възстановяване и развитие, както и от Световната банка. \n\tИзграденото трасе включва 87 моста, 5 тунела (Банцарево, Сопот, Сарлах, склон Пражна и Протон с обща дължина 2,6 км) и 5 детелини. При строежа на участъка са използвани 290 000 кубични метра бетон, 37 000 тона арматура и около 780 000 тона асфалт. Тази магистрала ще свърже двата района - Ниш и Пирот, населени с около 450 000 души, и ще осигури по-лесна връзка на Източна Сърбия с най-близкото летище \"Константин Велики\" в Ниш. С пускането в експлоатация на трасето от българската граница до Ниш или на т.нар. \"източно разклонение\" се завършва изграждането на целия участък на транспортния коридор номер 10 през територията на Сърбия.          ", "date": "2019.11.09", "title": "\"Правих магистрала до Бургас, до Истанбул, до Солун, сега до Варна\""}
{"url": "https://clubz.bg/90302-cska_sofiq_pobedi_slaviq", "text": "ЦСКА-София спечели с минималното 1:0 мачът със \"Славия\" от 16-тия кръг на футболното първенство. Единственият гол вкара Али Соу в 66-ата минута. В класирането ЦСКА-София е не четвърто място с 31 точки след \"Лудогорец\", \"Локомотив (Пд) и \"Левски\", като \"зелените\" от Разград и \"сините\" от София имат мач по-малко. Към момента \"Лудогорец\" е с 39 точки. \"Локомотив\" (Пд) има 36, а \"Левски\" - 35. През първото полувреме двата отбора предложиха ниско темпо и неатрактивен футбол. ЦСКА-София бе по-активен, но допускаше  много грешки в подаванията. Най-успешнаха атака на \"червените\" завърши с греда след удар на Евандро в 40-тата минута. ЦСКА-София вдигна темпото през второто полуврене, но отбраната на \"Славия\" бе изключително стабилна. Голът все пак падна след центриране на Петър Занев от фаул, който намери много добре Али Соу. В 73-ата минута Али Соу можеше да удвои, но вратарят на \"Славия\" Георги Георгиев направи зрелищно спасяване. В 88-ата минута Славчо Шоколаров фаулира Жеферсон, а съдията Драгомир Драганов му показа жълт картон. Реакцията на играча на гостите бе гневна и той получи червен картон. На повторенията се видя как футболистът на Славия сритва Жеферсон, докато той лежи. След като останах с 10 души обаче \"белите\" имаха две чудесни възможности за израяняване на резултата. Удар на Емил Стоев обаче бе спасен от вратаря на ЦСКА-София Бусато. Галин Иванов пък уцели гредата.", "date": "2019.11.09", "title": "ЦСКА-София победи Славия"}
{"url": "https://clubz.bg/90300-mudis_poniji_kreditniq_rejting_na_velikobritaniq", "text": "Международната рейтингова агенция Мудис (Moody's) понижи перспективата на кредитния рейтинг на Великобритания от стабилна на негативна, съобщи Ройтерс, цитирана от БТА. В мотивите за решението се казва, че Брекзит е станал катализатор за ерозия на институционалния капацитет на страната. Агенцията потвърждава кредитния рейтинг на Обединеното кралство на ниво Аа2. Междувременно бяха оповестени резултати от социологическо проучване на електоралните нагласи преди парламентарните избори на 12 декември. Проучването на Панелбейз (Panelbase) показва, че подкрепата за Консервативната партия остава непроменена - 40 процента. Лейбъристите се подкрепят от 30 процента или с един пункт повече, отколкото в началото на кампанията. Проевропейските Либерални демократи също увеличават подкрепата си с един пункт и достигат до 15 процента. Брекзит партията отбелязва спад с един процентен пункт и се подкрепя от 8 процента от избирателите. Проучването на Панелбейз е проведено между 6 и 8 ноември.", "date": "2019.11.09", "title": "\"Мудис\" понижи кредитния рейтинг на Великобритания"}
{"url": "https://clubz.bg/90299-daniel_smilov_borisov_si_izmiva_rycete_za_ivan_geshev", "text": "ГЕРБ усеща слабостта на своята позиция по отношение на назначаването на Иван Гешев за главен прокурор. Това коментира пред \"Фокус\" политологът доц. Даниел Смилов. Той изтъкна, че ГЕРБ отказват дадат своята политическа оценка за назначението. Според него управленската конструкция е доста крехка и местните избори не са стабилизрали особено управлението.", "date": "2019.11.09", "title": "Даниел Смилов: Борисов си измива ръцете за Иван Гешев"}
{"url": "https://clubz.bg/90297-padna_i_shokoladovata_berlinska_stena", "text": "Френският шоколадов скулптор Патрик Роже отбеляза 30-годишнината от падането на Берлинската стена, като разби с чук нейно шоколадово копие в Париж, предаде Асошиейтед прес, цитирана от БТА. Отронените парчета от лакомството сладкарят раздаде на аплодиращите го парижани. Патрик Роже довери, че е било прекрасно преживяване да сподели \"вкуса, ценностите и частица от вятъра на свободата\" със своите съграждани. Точно както берлинчани откъртваха парчета от бетонното съоръжение преди три десетилетия, така Роже и неговите помощници пробиха дупка с чукове в творението си от шоколад. Тяхното сладкарско изделие беше изготвено от 200 килограма шоколад, като в стената бяха гравирани думите \"свобода\" на немски и \"Аз съм берлинчанин\" на английски език. Акцията се проведе пред магазина за шоколадови изделия на Патрик Роже в Париж.", "date": "2019.11.09", "title": "Падна и шоколадовата Берлинска стена"}
{"url": "https://clubz.bg/90294-pomagat_li_evrofondovete_sa_preizbiraneto_na_kmetovete", "text": "Щедрите публични инвестиции са лесен начин за повишаване на популярността на администрацията и за привличането на повече гласоподаватели - малцина не се радват на нов парк, по-широки пътища или по-бърз и чист градски транспорт. Това се казва в анализ на  От повече от десетилетие немалка част от проектите на местните администрации в България са финансирани със средства от европейски фондове. Проведените избори за кметове и общински съвети през последните две седмици пък предоставят добра възможност за оценка дали и доколко в общините, които усвояват повече европейски средства това води по-голямо доверие в местната администрация. За да проверим това твърдение, се опираме, от една страна, на данните за усвояването на европейските средства на общинско ниво, а от друга – резултатите на настоящите кметове (и техните партии) на местни избори 2019, публикувани на уебсайта на ЦИК. Предвид продължителността на мандата на кметовете (и установената от литературата около икономическото гласуване кратка икономическа памет на избирателите), вземаме предвид само усвоените средства от новия програмен период (2014-2020 г.). Тестваме две твърдения: Пречка пред проверката на първата теза е обстоятелството, че повечето общини запазват досегашните си кметове – смяна на кмет има в едва 75 от 265. Това от своя страна означава, че сред общините, преизбрали досегашните си управници, попадат повече, и по разнообразни по икономическо развитие и усвояване на евросредства общини. Въпреки това, ако се фокусираме само върху средните стойности между общините, запазили кметовете си и тези, които са ги сменили, има чувствителни разлики. Средно усвоените европейски средства от настоящия програмен период на първите са 565 лева на глава от населението, а на вторите – 457 лева на глава от населението, което до известна степен подкрепя твърдението, че усвояването на повече средства от фондовете помага при преизбирането.", "date": "2019.11.09", "title": "Помагат ли еврофондовете са преизбирането на кметовете"}
{"url": "https://clubz.bg/90286-trymp_iskal_ukrajna_da_razsledva_bajdyn_v_zamqna_na_vizita_na_zelenski", "text": "Служител на Съвета за национална сигурност към Белия дом е заявил, че е чул представителя на САЩ към Европейския съюз да оказва явен натиск върху украински представители да започнат разследване срещу бившия американски вицепрезидент Джо Байдън и сина му, съобщи Ройтерс. Показанията станаха известни, след като демократите в Камарата на представителите публикуваха в петък транскрипт от разследването за импийчмънт, което се води срещу президента Доналд Тръмп. Ключов свидетел се съгласил да даде показания за импийчмънта на Тръмп Александър Виндмън, подполковник от американската армия и експерт по Украйна в Съвета за национална сигурност, е заявил, че на среща на 10 юли в Белия дом посланик Гордън Сондланд е показал ясно, че за да бъде уговорена среща на украинския президент Володимир Зеленски с президента Тръмп в Овалния кабинет трябва първо да започне разследване срещу двамата Байдън и украинската газова компания \"Бурисма\". Показанията на Виндмън дават допълнителни оръжия на демократите в техните усилия да разследват дали Тръмп е злоупотребил с американската външна политика, за да притисне Украйна да започне разследване срещу демократа Байдън, потенциален негов съперник на президентските избори през 2020 г. Разследването в Конгреса навлиза в решаваща фаза следващата седмица, когато ще бъдат проведени публични изслушвания в комисиите на Камарата на представителите. Долната камара на Конгреса гласува за разследването по импийчмънт на Тръмп Виндмън е бил и един от служителите на Белия дом, които са проследили телефонния разговор между Тръмп и Зеленски две седмици по-късно, на 25 юли. Той е казал, че няма съмнения, че Тръмп е поискал Украйна да започне разследване в замяна на посещение на украинския лидер в Овалния кабинет. Показанията на Виндмън са били потвърдени и от Фиона Хил, бивш старши директор по европейските и руските въпроси в Съвета за национална сигурност. \n\tСамият американски посланик в ЕС Сондланд е признал, че е насърчил Украйна да разследва \"Бурисма\", но е казал, че не е знаел, че синът на Джо Байдън Хънтър е бил в управителния съвет на компанията. US посланик призна, че САЩ са поставили на Украйна условия за военната помощ Пак в петък адвокат на бившия съветник по националната сигурност на Тръмп Джон Болтън изпрати писмо до Конгреса, в което казва, че Болтън знае за много срещи и разговори, които се отнасят до действията на президента по отношение на Украйна. Адвокатът на Болтън обаче казва, че той няма да даде показания, докато съдът не реши дали трябва да свидетелства въпреки възраженията на Белия дом. Долната камара на Конгреса гласува за разследването по импийчмънт на Тръмп US посланик призна, че САЩ са поставили на Украйна условия за военната помощ", "date": "2019.11.09", "title": "Тръмп искал Украйна да разследва Байдън в замяна на визита на Зеленски"}
{"url": "https://clubz.bg/90278-75_tunela_otkriti_pod_berlinskata_stena_snimki", "text": "Берлинската стена бе символът на студената война. Бетонната ограда, която раздели Берлин на две, за да спре бягството на източногерманци на Запад, се превърна в Желязна завеса, държала в затвора на авторитарните режими на бившия соцблок милиони хора. От 1952 година правителството на ГДР започва да изолира гражданите си и да се опитва да възпрепятства преминаването им на Запад. Причината е огромният поток хора, които искат да избягат от съветската зона. Изчезването на инженери, учители и обикновена работна ръка започва да се усеща в икономиката и комунистите решават да спрат движението със сила. Издигната е вътрешногерманска граница от Бавария до Балтийско море, която разделя на две градове, села, улици и дори къщите на хора. Разделени завинаги се оказват семейства, приятели, роднини. Преминаването на Запад се осъществява през едва шест железопътни гари и пет улици или магистрали, на които се издигат гранични пунктове. Войниците получават заповед да стрелят, ако някой се опитва да премине без разрешение. Само в Берлин вътрешната граница разделя на две 200 улици, метрото в Западен Берлин започва да се движи с висока скорост през т.нар. призрачни гари в източната част, в която то няма право да спира, а по пероните има военни. Телефонните линии между двете части на града са прекъснати. Живеещите край границата източногерманци са преселвани принудително навътре в града или в държавата... И въпреки това опитите на хиляди да отидат при семействата си на Запад и да избягат от съветския режим продължават. Особено интензивни са те в Берлин. През 1961 година социалистическата партия взима решение да запуши всички възможни пунктове за преминаване, като издигне бетонна стена. Решението се пази в тайна, но въпреки това слуховете за предстоящото окончателно разделение се промъкват. През юни Валтер Улбрихт произнася станалата историческа реплика: В този момент обаче той вече чака разрешението на Москва за построяване на съоръжението. То идва в началото на август. На 13 август източните  и западните берлинчани с ужас виждат как на улиците, които са превърнати в деляща ги граница, е започнал строеж. Строят се високи зидове. В следващите месеци между Източен и Западен Берлин се издига стена. Германците са шокирани, но светът реагира сдържано. Западът не протестира, само един американски генерал изкарва танковете от поделенията и ги изправя срещу издигащия се бетон. Целта на генерал Лусиус Ди Клей е да разбере дали си има работа с германската соцпартия или директно с Москва. Само минути по-късно срещу американските танкове от другата страна на стената излизат съветски танкове. Това изяснява всичко. Конфликтът вече не е само между Източна и Западна Германия, а между съюзниците и Москва. Социалистическата партия празнува решението си като „защита на на социалистическия лагер“ и „победа над империализма“. Радостта им е помрачена от липсата на достатъчно строителни материали. Войната и последствията ѝ все още се усещат в ГДР, докато във ФРГ вече се заражда така нареченото икономическо чудо. На помощ на приятелската соцпартия в Берлин идват други страни от соцлагера. България изпраща бетон. Стената се издига светкавично бързо. Победата над имперализма си има и друга, твърде скъпа цена. 235 души са убити през следващите десетилетия в опита си въпреки това да преодолеят бетонните блокове и да избягат. Комунистите влагат всички усилия в това да спрат движението на хора. Покрай стената е инсталирана и автоматична система за стрелба, която се задейства от движение. Берлинската стена не успява да стабилизира нито икономиката, нито политическата ситуация в ГДР. В края на 80-те години страната вече е в тотален фалит, но по-важното е, че финансов крах преживява и СССР. Горбачов е започнал перестройката и не възнамерява повече да харчи и без това липсващите средства за поддържане на съветската армия в Източна Германия. Това се отразява на целия Варшавски пакт. Навсякъде хората протестират срещу режима все по-смело. В Източна Германия така наречените понеделнишки демонстрации се провеждат почти две години. На тях хората настояват за повече свобода и спазване на човешките права. Потокът бежанци през Унгария и Чехия се увеличава и това изостря допълнителн оположението. На 18 октомври 1989 г. партийното ръководство отстранява Ерих Хонекер по същия начин, по който месец по-късно у нас е отстранен Живков. Стената вече не може да бъде удържана, на 9 ноември хората я щурмуват и тя пада. Той е един от прочутите помощници на искащи да избягат от Източен Берлин. Улрих е инженер, тъкмо завършва, когато стената започва да се издига. Бяга на Запад по все още отворената канализация. По-късно и тя е затворена. Решава обаче да не остави оттатък свои приятели и решава да се включи в копаенето на тунели от Запад на Изток, с които разделени насила роднини искат да помогнат на близките си зад Стената да избягат.  Като инженер, той отговаря за изчисленията. Улрих Пфайфер е вдъхновен от първото мащабно бягство през тунел, и осъществено през 1962 година. 28 души успяват да се измъкнат на Запад по проход, изкопан под Ораниенбургер Шосе. Две години по-късно пак през тунел на Запад бягат 57 души. Улрих и помощниците му правят цели седем опита, докато успеят да се свържат с тунел под кръчмата на ъгъла на Бернауер и Брунен щрасе. Той е дълъг 120 метра и помощниците изнасят 330 тона пръст, незабелязано от граничните постове. Тунелът е почти готов, когато Щази научава за него и го зарива. Пфайфер се включва в други опити и успява да помогне на десетки източноберлинчани. При разчистването на терен, на който той опитва да направи първия си тунел, преди две години, част от тунела се разкрива отново. Той е консервиран и може да бъде посетен от туристи. Общо 75 тунела са изкопани през годините, в които стената съществува. От тях само 19 са успешни и през тях успяват да избягат 300 източногерманци.  ", "date": "2019.11.09", "title": "75 тунела открити под Берлинската стена (СНИМКИ)"}
{"url": "https://clubz.bg/90295-stenata_padna_pametnikyt_ne", "text": "Снимка с тези послания, поставени пред Паметника на Съветската армия в София, бе публикувана във фейсбук групата  Под публикацията има размяна на мнения по темата. В дискусията се включва и Борислав Игнатов, който бе кандидат за кмет на \"Демократична България\", а сега е общински съветник.", "date": "2019.11.09", "title": "\"Стената падна, паметникът не\""}
{"url": "https://clubz.bg/90275-decata_koito_dojdoha_sled_deseti", "text": "„Обърканото българско поколение“ не борави с факти и истини, а с фенски лозунги и заучени фрази. Децата, които ще поемат управлението на страната до 10-ина години, са/сме мъжете и жените, които България отгледа, докато се учи на демокрация. Кои са децата от „обърканото поколение“? Аз и Калоян, и Лазар, и Стефани, всички ние сме родени след 10-и. Не помним Живков, нито Младенов, нито „Екогласност“. Не помним нито лудото лято на 1994-та, нито глада от 1996-а. Нашият живот започна след въвеждането на валутния борд, а първото ни влюбване беше след влизането в Европейския съюз. Свързваме Царя само с всенародните вълнения при пристигането му и цъфналите на всеки ъгъл сергии за захарен памук. Чували сме, че Иван Костов е „разпродал държавата“, но нито знаем какво точно е разпродал, нито каква е точно тази държава. Смяхме се на Соломон Паси, когато се разплака при влизането ни в НАТО, просто защото за едно дете е смешно да вижда големите да плачат. Подписването на договорите за влизането ни в ЕС мен лично ме хвана между две ледени сокчета в градската градина и блестящосините очи на една съученичка. За нас не беше важно, тогава не мислехме за него, беше ни все тая, беше нещо, което ни се полагаше. Както и демокрацията. Не мислим за нея, не я храним, нито поим, защото си е тук и винаги ще бъде. Ние сме децата ѝ, които заминаха и дори забравиха да ѝ се обаждат от време на време. Заслужаваме ли я тогава? Сядам в модерно кафене в сърцето на царската градина, все още пазеща част от любимите флорални екземпляри на Борис III, и поръчвам късо италианско кафе и популярна газирана напитка. В пространството срещу мен се вижда странна архитектурна инсталация, предназначена да запълни оголеното място на взривения мавзолей на червения барон Георги Димитров. Имам среща с Калоян, който се е прибрал преди два дни в България. От 3 години той работи в голяма банка в Лондон, завърши в Амстердам, докторантурата му е от университета в Охайо, САЩ. Прибира се от дъжд на вятър главно за да види дядо си в благоевградското село Бело поле и да пробват заедно новата реколта от люта македонска ракия. Калоян смята, че Георги Димитров е бил умен човек и че няма такива много днес просто защото не знае нищо за него. Докато аз и Калоян ходехме на училище, не се учеше нищо за най-новата история на страната. Не говорехме за комунизъм, нито за репресии, нито за Народен съд. Цял срок отделяхме на зверствата на нацистката власт, но никога не чухме от учителите си нищо за зверствата в собствения ни дом. За тях научаваме само от родителите си, от телевизията или от някоя и друга статия в интернет. В резултат в главите ни се е образувала гъста мъгла от размита информация, на която не знаем дали да вярваме. „Обърканото поколение“ борави със смесица от факти, верни и неверни, които представят света нюансиран, но непълен, свят, погълнат от необясненото тъмно минало и неизграденото светло бъдеще. Свят, който ще трябва да управляваме, свят, който ако осъзнаваше какво причинява в главите на същите тези деца, щеше да е много по-внимателен. Неговото мнение не е частен случай. Огромно мнозинство от деца, родени след промените, вижда в лицето на режима един свят на забрани, но и свят на безметежност и спокойствие. Демокрацията пък асоциират с прословутия български преход и неумелите подскоци на обществото ни да се нареди до държавите, на които искаме да приличаме. „Новата още по-мрачна епоха“ от мислите на Лазар не е пряка присъда върху самата същност на демокрацията, а поглед в изкривеното огледало на нашата си домашна действителност. Проблем обаче има. И той е свързан с разминаването на границата. Отказът да осъдим категорично и завинаги предишния режим и невъзможността ни да погледнем отвъд проблемите на собственото ни съществуване, днес и сега, ще съпътстват винаги това поколение. Отново драматично разминаване между нужната категорична оценка за един човеконенавистен режим и продължащото му представяне като една недотам лоша система със своите системни грешки. Психологията на идеологическа обърканост беше абсорбирана от децата, навигирана от неумелите опити на родителите да представят миналото. Денацификацията в Германия изгради едно общество, което изпитва абсолютна нетърпимост дори към най-леките опити за „измиване на очите“ на нацизма. Неслучилият се разговор за наследството на комунизма в българските учебници създаде наивни млади хора, за които е все по-трудно да намерят границата между злото и неговите „пирови“ дарове и ценностите, които създават свободното общество. А точно умението да разпознаваме пълзящите опити за връщането на старите режими и издигането на нови е това, от което и „обърканото поколение“, и тези преди него имат нужда. Диктатурите са търпеливи и разчитат на мъглата, през която да прокарват нездравите си политически идеи. Последната преграда пред тях е общностното ни усещане за справедливост. А то се гради на знания, на истините и на фактите. Такива, каквито не бяха дадени на децата на демокрацията. ---- „Генерация Z“ – с подкрепата на „Америка за България“", "date": "2019.11.09", "title": "Децата, които дойдоха след Десети"}
{"url": "https://clubz.bg/90287-eto_za_kakvo_rumen_hristov_kritikuva_bojko_borisov", "text": "Лидерът на СДС Румен Христов отправи критики към управлението на ГЕРБ заради бавния икономически растеж. Критиките на Христов са особено интересни на фона на това, че икономическия растеж е тема, по която Борисов обича да отчита големи успехи. Неведнъж при обиколките си в страната той е изтъквал, че непрекъснато се откриват нови заводи и нов работни места, че БВП се увеличава и т.н. Борисов: Откриваме завод след завода, тотален \"провал\" на правителството  ", "date": "2019.11.09", "title": "Ето за какво Румен Христов критикува Бойко Борисов"}
{"url": "https://clubz.bg/90285-trqbva_da_udyrjim_na_dumata_si_drugi_shte_zapylnqt_prazninata", "text": "Новоизбраният председател на Европейската комисия Урсула фон дер Лайен оказва натиск за започване на присъединителни преговори между Европейския съюз и Северна Македония и Албания, след като лидерите на Съюза не успяха да постигнат съгласие по въпроса миналия месец, съобщава Асошиейтед прес, цитирана от БТА. Фон дер Лайен каза в петък в Берлин, че ЕС е поискал много от двете страни \"и те са изпълнили всичко\". Тя допълни: Новоизбраната председателка на Европейската комисия каза, че ако Европа не предостави перспективи на Западните Балкани, \"тогава други ще запълнят празнината, независимо дали става дума за Китай, Русия, Турция или Саудитска Арабия\".", "date": "2019.11.09", "title": "\"Трябва да удържим на думата си... други ще запълнят празнината\""}
{"url": "https://clubz.bg/90292-borisov_ot_helikoptera_pravim_im_na_syrbite_da_imat_pristanishta_video", "text": "Това каза премиерът Бойко Борисов, докато пътвуаше с хеликоптер към Сърбия. \"Правих магистрала до Бургас, до Истанбул, до Солун, сега до Варна\" Борисов ще участва в откриването на магистралата от българската граница до Ниш. От въздуха премиерът Борисов разгледа напредъка по строящата се АМ „Европа“, която е част от Трансевропейския коридор № 10, свързващ Лондон с Истанбул. Заедно с министъра на транспорта, информационните технологии и съобщенията Росен Желязков двамата огледаха участъка Сливница-Драгоман и посочиха, че догодина ще се реже лентата на това толкова важно трасе. Той отбеляза, че по част от трасето на АМ \"Европа\" остават само по-лесните дейности. Ето какво разказа премиера на профила си във фейсбук:   Ето какво допълни още Борисов:      ", "date": "2019.11.09", "title": "Борисов от хеликоптера: Правим им на сърбите да имат пристанища (ВИДЕО)"}
{"url": "https://clubz.bg/90290-stanishev_nego_go_naznachiha_vze_go_partiqta_otkaraha_go_v_kabineta_v_ms", "text": "Това заяви зам.-шефът на БСП Кирил Добрев пред Дарик радио. Така той коментира изявленията на Станишев, който разкритикува БСП за резултатите от местните избори. Завръщането на джедаите? БСП да се върне първо към себе си! Според Добрев Станишев няма право да дава оценка. Лидерът на ПЕС определи местните избори от 2019 г. като изпуснат шанс за партията, защото днес все повече хора търсят алтернатива, а БСП вече не са такава. Добрев също каза, че не е доволен от изборните резултати, но изтъкна, че БСП е направила сериозен пробив \"в крепости, във феодални владения, в мафиотски структури, които на пръв поглед преди един месец изглеждаше невъзможно да паднат\". Намалелият брой избиратели на партията в сравнение с последните европейски и парламентарни избори той обясни със спецификата на местните избори.", "date": "2019.11.09", "title": "\"Станишев... него го назначиха, взе го партията, откараха го в кабинета в МС\""}
{"url": "https://clubz.bg/90274-koprinka_chervenkova_pobedih_tigrite_izbqgah_ot_akulite_bqh_izqden_ot_dyrvenicite", "text": "30 години след империите Знаете ли, обикновено въпросът е какво се промени. А вие питате провокативно какво не се промени. И аз, също провокативно, ще ви кажа, утрирайки, естествено, че нищо не се е променило. А ако бъдем по-сериозни, трябва да се каже, че има редица промени, голяма част от които обаче са козметични – те създават илюзията за нещо радикално ново, а всъщност базовите елементи на нашия живот не са променени. Имали сме свобода... В какво се проявява тя? Може би единствено в правото ни да напускаме страната без разрешение от властите. А всякаква друга свобода – икономическа, политическа, е силно редуцирана. Да не говорим за прочутата свобода на словото, която става все по-привидна. И не толкова заради класацията ни на не знам си кое място, а заради конкретните наблюдения върху тукашната ситуация. Словото например е така контролирано, както преди 1989 г. Справка – последните сюжети в Националното радио. Да, наистина има множество източници, които подлъгват, че съществува терен за разгръщане на някаква свобода, но всеки от тях всъщност е собственост и слуга на конкретен корпоративен интерес. С днешните си очи виждам, че да се направи нещо повече от това, което беше направено, едва ли беше възможно. Всъщност след 10 ноември, вън от естествената, дори бих казала автентична еуфория започна делбата на наследството – наследството на предишната държава. Еуфорията се дължеше на илюзията, че в делбата ще участват всички – нещо като реабилитация на комунистическата идея за равенство. Нищо подобно не се случи обаче. Наследството беше поделено между малцина – имаше списък на наследниците, рекрутирани от новия елит. Все повече се убеждавам, че най-големият ни проблем е в елита, който излъчихме след 1989 г. Макар че, сега си давам сметка, елитът е такъв, какъвто го иска времето. Онова време в онази държава вероятно е имало нужда от точно такъв елит. Независимо че на мен не ми харесва. Знайно е, че всеки подобен обществен катаклизъм, промяна или революция, както искате го наречете, първо подменя елита. Новоизлъченият елит след 1944 г., след кратки колебания, в крайна сметка си избира Тодор Живков. Когото имахме удоволствието да търпим 35 години. А сегашният, този демократичният елит, също след кратки колебания, какво излъчи? Излъчи пожарникаря. Същата одиозна персона като Живков. Социолозите твърдят, че зад него стоят 1 000 000 избиратели. Може. Аз обаче знам лично имената на хората, част от т. нар. нов елит, които го произведоха в политическа фигура, преди зад него да застане милионът. Малък пример: не знам дали си спомняте, че някъде през пролетта на 2008 г. се появи една нова телевизия – Re:tv, измислена и платена от банкера/филантроп/милионер Светослав Божилов и компания. Тя трябваше да се заяви като различната медия, която подкрепя свободата на словото и качествената журналистика. Впоследствие се оказа, че тази медия съществува единствено за да подкрепя и гради кариерата на тогавашния кмет, а по-късно министър-председател Бойко Борисов. Телевизията беше закрита два-три месеца след неговата изборна победа през 2009 г. Под претекст, че не била рентабилна... И имало световна икономическа криза. Икономическа криза имаше и предишната година – когато телевизията се появи. За всички беше ясно, че телевизията си е изиграла ролята и Божилов няма защо повече да се харчи. Ето това е елитът, за който говоря. Можем да го обвиняваме за всичко, което ни се случва или не ни се случва. Но нека помним – ние го излъчихме, ние го търпим. Може би генезисът на феномена пак е в новия елит, който излъчихме. Все пак трябва да знаете, че 80-те години бяха абсолютно оперирани от идеология – всичко беше подчинено на кариера. А и, трябва да се признае, тогава до управлението на държавата бяха допускани и професионално грамотни хора. На които им беше омръзнал, а и вече им пречеше правешкият манталитет на Живков. Разбира се, интелигенцията беше по-гласовитата, тя се оказа говорител на недоволствата, но по същество промяната стана без катаклизми точно заради отношението на този, както сега го наричат, меритократичен слой на обществото. Тези хора обаче, за да се впишат в „новото време”, си занулиха биографиите и чисто самосъхранително се заявиха като яростни антикомунисти. Антикомунизмът е парола за принадлежност – към корпорацията, към купона, към всичко, което днес създава комфортно живеене. В този смисъл той още дълго време ще бъде ефикасен механизъм както за достъп до финансовата ясла, така и обяснение на провали. Ако се направи дори и бегла хронология на нашите провали, ще видите, че в крайна сметка като инструмент за оправдаването им винаги е влизала в употреба сакралната двойка комунизъм/антикомунизъм. Колкото до достъпа до яслата, най-пресен пример е присъствието на няколко прононсирани антикомунисти в новото евроатлантическо начинание на Цветан Цветанов. Интересно как и за какво си говори претенциозната Келбечева с „интелектуалеца“ Цветанов? За Христо Христов не питам – при него „антикомунизмът“ е начин на препитание. Предишният режим успя да компрометира задълго всяка идея, която прилича на лява. Както виждате, роят се десни образувания, без да е ясно каква е електоралната им база. Видимо такъв е трендът, лявото поне у нас продължава да е срамна дума. За дисидентство можеше да се говори, когато живеехме в тоталността на партията държава. Дисидентът е всъщност отцепник от цялото. А сега поне такава цялост не се наблюдава. Друг е въпросът, че някои политически номади за благозвучие се наричат дисиденти. А те са просто най-банални измекяри, наемници, които се продават за дребни пари. Подбиха цената, така че вече и да искаш, няма смисъл да излизаш на пазара... Не как, а къде – бих казала аз. Виждам я в чудовищната неграмотност, посредственост, а и в инертността, в леността на журналистиката. Разбира се, и за това може да се намери обяснение – медиите се размножиха до необозримост и в тях влезе куцо и сакато. Спомням си, преди години в един доста претенциозен вестник прочетох с какво нетърпение се очаква изпълнението на някакво произведение от композитора Ричард Щрос. Доста се озадачих, преди да проумея, че става дума за Рихард Щраус. И това беше информация в техния културен отдел, съчинена от някой репортер с културни претенции. Примерът може да ви се стори дребен, но е показателен за равнището. Преди 10 ноември имаше идеологически рестрикции, но такъв тип неграмотност не се допускаше. А последният скандал около предсрочното освобождаване на Полфрийман е драстично доказателство за липсата на критически рефлекс у журналистическата колегия. След като и за слепия цар е видно откъде тръгва скандалът и как той директно обслужва тандема Цацаров/Гешев, журналистите, дори и тези, които се мислят за прилични, се втурнаха да участват в линча срещу съдебния състав, освободил австралиеца. И най-неприятното е, че в този случай натискът не дойде отдолу, от тълпата. Той беше произведен отгоре, а журналистите станаха доброволни проводници на тази срамна разправа. Жалкото е, че и преди, и сега журналистиката, а по-общо казано, представителите на интелигенцията, нарекли се днес интелектуалци, са с много пластичен морал. Което означава едно-единствено нещо – липса на свобода. Или липса на необходимост от нея. Което в нашия случай е едно и също. Човек, лишен от самооценка. В ancienne époque оценката идваше предимно отвън – от началници, институции, партия, правителство и т.н. Те ти съобщават какво си и ти се съобразяваш с пашкула, в който са те положили. Сега, когато тези ограничения паднаха, хората без морален интегритет и вътрешна взискателност (а те са за съжаление мнозинство) се плъзгат по най-лекото съпротивление. Така де, толкова години са се съобразявали с какво ли не, сега е дошъл техният час – да бъдат това, което дълбинната им същност жадува. По-скоро фасетъчно. Върху него има всичко – и висока култура, и интелектуални пробиви, и вторичност, и провинциализъм... А – да не забравя – има и една образцова посредственост, която се прави на висока култура, но не е; тя е най-коварната. Балансът между всички тези елементи е сложен. И съотнесено към предишния ви въпрос, в момента е обяснимо, че сякаш надделяват провинциализмът и вторичността. Аз обаче от доста години наблюдавам процесите в културата, затова мисля, че нищо не е окончателно. Един Шекспир е достатъчен за човечеството. Така както той е разказал властта, едва ли друг е в състояние да го направи. Властта при него е навсякъде – и в комедиите, и в трагедиите, и в хрониките. Не разбирам защо мнозинството днешни автори се занимават предимно с гърчовете на човешката душа, а не с властовите нагони, които маркират целия ни живот. И в крайна сметка предизвикват тези гърчове. Може би защото властта, която търпим, е толкова примитивна, че не става за обект на сериозна драматургия. Напоследък доста често си спомням един афоризъм на Брехт, който звучи приблизително така: „Победих тигрите, избягах от акулите, бях изяден от дървениците.” Това изречение, мисля, най-добре описва днешния ни хал.", "date": "2019.11.09", "title": "Копринка Червенкова: Победих тигрите, избягах от акулите, бях изяден от дървениците"}
{"url": "https://clubz.bg/90256-jenite_sa_po_dobri_shofori_ot_myjete", "text": "Жените не само са по-добри шофьори от мъжете, но са и по-надеждни, пише в. \"Дейли стар\", цитиран от БТА, позовавайки се на резултатите от проучване, направено във Великобритания. Представителите на силния пол вероятно ще възроптаят срещу твърдението, но срещу статистиката не се спори.  , направено по поръчка на \"Confused\", сочи, че от 539 000 нарушенията по пътищата в Англия и Уелс миналата година, внушителните 79 процента са допуснати от мъже. Историческо: от днес жените в Саудитска Арабия шофират Близо една четвърт от тях са свързани с превишена скорост, като жените са виновни едва в седем процента от случаите. Резултатите показват още, че двойно повече мъже, отколкото жени, предявяват искове за автомобилна застраховка. Въпреки че проучването \"нарочва\" представителите на силния пол за по-лоши водачи на МПС, жените изостават, когато се касае за шофьорските изпити. Миналата година 1,6 милиона души в Англия и Уелс са се явили на изпити за придобиване на шофьорска книжка. От тях 55 на сто са се провалили, като жените са 31 процента, а мъжете - 24 процента. От първия път книжка са взели 9 процента от представителките на нежния пол и 11 процента от мъжете.", "date": "2019.11.09", "title": "Жените са по-добри шофьори от мъжете"}
{"url": "https://clubz.bg/90261-evropejski_finansovi_ministri_vklyuchitelno_goranov_iskat_zelen_danyk_za_aviaciqta", "text": "Девет европейски министри на финансите, сред които и българският Владислав Горанов, поискаха в съвместно писмо Европейската комисия да призове новата си председателка Урсула фон дер Лайен за постави началото на дебати за облагане на авиацията със \"зелени\" такси. Това съобщават в електронното си издание френският в. \"Трибюн\" и белгийското издание на сп. \"Пари мач\", цитирани от БТА. Наред с обществените и икономическите си предимства, авиацията е източник на около 2,5 процента от световните емисии на въглероден диоксид, както и на вредните въздействия на шума и атмосферното замърсяване, подчертават тези девет страни - Белгия, България, Германия, Франция, Холандия, Люксембург, Швеция, Дания и Италия - в съвместна декларация. ВКС пита Европейския съд за българската такса \"зелена енергия\" Тъй като въздушният транспорт е освободен от акцизи, никакви такси не се налагат върху международните полети и няма координирана такса за билетите, допълват министрите в писмото, изготвено по инициатива на Хага. Деветте страни призовават следващия екип на Еврокомисията да започне дебат, но отчитайки конкурентоспособността и специфичната ситуация на всяка страна членка. Те призовават комисията да представи предложение за директива, без да уточняват формата на евентуалното облагане (върху самолетните билети, керосина или други). Защо зелената вълна не стигна до България? Холандия е начело в облагането на авиационния сектор. Дори и без споразумение на европейско равнище Хага възнамерява от 2021 година да въведе такса от 7 евро върху самолетните билети независимо от дестинацията. Въздушни такси съществуват също така във Великобритания, Германия, Италия, Швеция и Норвегия. Естествено тези мерки предивзвикват критика - най-вече от страна на самите авиопревозвачи. Според тях данъкът ще бъде отразен в цената на самолетните билети и този вид транспорт отново ще бъде достъпен само за по-заможните клиенти. Освен това - твърдят компаниите - ще се наложи да бъдат преосмислени бизнес плановете им, съответно мерките застрашават много работни места в Европа.  Защо зелената вълна не стигна до България?", "date": "2019.11.09", "title": "Европейски финансови министри, включително Горанов, искат \"зелен данък\" за авиацията"}
{"url": "https://clubz.bg/90284-tervel_pulev_specheli_v_koln_s_kecove_i_gashteta_nazaem", "text": "Тервел Пулев записа 14-а победа на професионалния ринг на боксовата галавечер в Кьолн -  с нокаут в първия рунд срещу Кай Курзава. По-малкият от братя Пулеви игра с кецове и гащета назаем, тъй като багажът му се загуби между България и германския град и не пристигна навреме. Това пролича още на кантара, където Тервел се яви по дънки. Различната екипировка не му попречи бързо да се справи с по-опитния съперник (38 победи, 9 загуби). Двубоят трябваше да се играе в осем рунда. Това бе първи мач за българина от половин година насам, след като през пролетта в САЩ счупи костица в ръката. Следващата изява на Тервел Пулев се очаква да бъде на 14 декември в зала \"Колодрум\" Пловдив. Тази нощ на ринга ще излезе и Кубрат Пулев, който ще се бие във Фресно, Калифорния срещу американеца Райдъл Букър. Срещата ще започне около 5 ч в ранните неделни часове.", "date": "2019.11.09", "title": "Тервел Пулев спечели в Кьолн с кецове и гащета назаем"}
{"url": "https://clubz.bg/90289-bojko_borisov_iztochnite_dyrjavi_i_dosega_trudno_dogonvame_zapadnite", "text": "Премиерът Бойко Борисов коментира на личния си профил във фейсбук годишнината от падането на Берлинската стена. Ето какво написа Борисов:   75 тунела открити под Берлинската стена (СНИМКИ)", "date": "2019.11.09", "title": "Бойко Борисов: Източните държави и досега трудно догонваме западните"}
