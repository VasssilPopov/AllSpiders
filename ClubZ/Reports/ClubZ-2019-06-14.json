{"url": "https://clubz.bg/84249-metalna_vrata_v_uchilishte_padna_vyrhu_5_godishno_dete", "text": "Петгодишно момченце е било ударено от тежка метална врата в спортното училище в Пазарджик, съобщава Нова тв. Детето е било на игрището заедно с майка си. Прието е в хирургично отделение на местната болница с травми по главата и счупена ключица. Майката все още е в шок. Снощи тя завела двете си деца - едното на 7 години, а другото на 5 г., да играят на стадиона в двора на Спортното училище, когато внезапно металната врата на входа на игрището се стоварила и затиснала по-малкото й момченце. Жената не успяла да вдигне сама тежката врата, за да извади изпод нея затиснатото й дете. Помогнал й мъж, който бил наблизо. „Той не можеше да диша. Да си върти вратлето”, каза майката. Детето веднага е откарано в местната болница. То е с наранявания по цялото тяло и със счупена ключица. „Няма опасност за живота на детето, то е в стабилно състояние. Само преди 10 минути пак съм бил при него, така че ще остане за наблюдение два-три дни при нас”, каза д-р Васил Ковачев - лекар в Хирургичното отделение на МБАЛ – Пазарджик. Според майката износване на материала и лошата поддръжка са причина металната врата да падне. Ръководството на училището обаче отрича обвиненията и твърди, че съоръжението е било в идеално техническо състояние. \"На вратата е оказано някакво напрежение. Такава тръба едва ли се е счупила от самосебе си.  В крайна сметка след напускане на обекта, ние не знаем какво се случва тук вечер. И най-вероятно трябва родителите и тези, които идват в нерегламентирано време, да понесат своята отговорност”, казва Георги Георгиев, директор на СУ “Георги Бенковски“- Пазарджик. Игрището се ползва от всички деца в квартала. Опасната врата ще бъде демонтирана и преместена, за да няма други инциденти.  .а общината започна спешна проверка по случая. Футболна врата уби 12-годишно дете Това не е първи случай на подобен инцидент в града. Миналата есен дете загуби живота си, отново след злополука на футболно игрище. Тогава 13-годишно момче играело с приятели, когато при опит да се набере на горната греда, вратата се наклонила и го затиснала. След 3 дни в кома то почина.  В друг случай от Пазарджик от изминалата 2018 г. електрически стълб падна върху две деца, като за щастие те се разминаха само с леки травми и сериозна уплаха. При този случай отговорност поеха от общината. През 2015 година ученик от Разлог изпадна в кома, отново след затискане от метална врата по време на игра в училищен двор.", "date": "2019.06.14", "title": "Метална врата в училище падна върху 5-годишно дете"}
{"url": "https://clubz.bg/84230-nevejestvoto_na_razbirachite", "text": "Става дума за няколко „въведени“словосъчетания в актьорското майсторство пред камера, измислени от странични наблюдатели на професията, които не знаят за нея нищо в детайли, не са я практикували и не я разбират. Термините са „ и други производни. Преди година имах щастието да се запозная с преподавател по „Актьорско майсторство“, практикувал дълги години в Лондон и изучил не една и две звезди. Старата дама, меко казано, беше отвратена от подобни твърдения, които обезценяват нашата професия. Там се е стигнало и по-далеч. Масово младите хора вярват на подобни изказвания и не желаят да учат в националните академии, а предпочитат лесното – тримесечни кино курсове, които са масово разпространени заради индустрията - нещо като курсове за манекени. Тези занимания не ги учат на същинско актьорско майсторство, не ги запознават с този труден занаят, а ги учат как да стоят пред камера. Някой ще каже, че това е достатъчно. Но не – въобще не е достатъчно. Тези хора не умеят почти нищо. Все едно да кажем, че младежите от „София ден и нощ“ са великолепни пред камерата. Мариус Куркински: Светът е приключил. Революциите не са възможни Слава Богу подобни твърдения у нас са само в сферата на бръщолевенето и все още единственото място за качествено актьорско образование си остават познатите висши учебни заведения. Защо тогава пиша това? Не е добре някой да говори врели-некипели и то от камбанарията на критик, разбирач или журналист. Когато подобно нещо видя в пост на интелектуалец в социалните мрежи, го подминавам със съжаление за неговото публично излагане, все пак това е мнение на лична страница и всеки може да пише каквото си иска. Но когато подобно твърдение прочета в статия, публикувана в медия от кинокритик, журналист или познавач, не мога да остана равнодушен. С няколко изречения за всички, които бръщолевят… Актьорското майсторство е едно. Има различни начини, по които един актьор може да играе. Те зависят от материала, жанра, режисьорското виждане и контрол, стилистиката, попрището и т.н. Най-просто казано, ние – актьорите, проектираме реалния живот на сцената или на екрана. Ние не се занимаваме с обикновени моменти, а с извънредни такива, които показват човешката природа в крайни състояния. Драматургията се занимава и описва такива моменти и ситуации, сценариите за филми и сериали – също. Един от белезите на т.нар. „театралничене“ в киното бил крясъкът, чета многократно. Когато един актьор крещи, значи той не е кино актьор??? Нима ние не крещим в живота, нима не изпадаме в крайни състояния, които дори водят до убийства? Много ми е интересно в такъв момент хората как си говорят – не крещейки ли? Няма разлика между създаването на роля на сцената и пред камерата. Има разлика в начина. Има разлика в последователността на сцените, в театъра се репетира от първата до последната сцена на пиесата, в киното се снима разбъркано. В един ден може да снимаш първат и последната сцена на филма. Обаче пътят за създаване на една роля е абсолютно един и същ. На сцената се говори с повече енергия, защото публиката е в салона и трябва да те чуе и на втори балкон. \"Защо има гадни новини?\" Пред камерата това няма нужда, защото има микрофон. Но това са разлики, които нямат нужда от кой знае каква подготовка. То е усет и добрият актьор превключва автоматично. Трябва да се вземе предвид и фактът, че актьорът не прави сам нещата. В киното той е една от крайните брънки. Той е инструмент в ръцете на режисьора. Актьорът е воден от режисьора. Един добър режисьор може да направи много с актьора, да го коригира, да го води и да изваят заедно добра роля. Така е и в театъра. Всичко опира и до опит. Един млад актьор, стъпвайки на сцената на Народния театър например, няма необходимите умения, за да стои адекватно на нея, да се чува, да се забелязва, да води действие. Това е липсата на опит  С времето, ако е добър, той се усъвършенства и развива. В киното е същото. Младият актьор не разбира от крупности, от по-тънката игра, от това, че и малък жест говори много за образа. С времето, ако е добър, той успява да постигне всичко. Има истина и тя е, че както във всички професии – има добри и не чак толкова добри. Няма театрални и кино актьори. Добрият актьор може да прави всичко – да играе комедия, драма, да снима, да играе на сцената. Всичко. И го прави добре. Иван Бърнев: Не бързай, не бързай Не толкова добрият актьор няма нужния талант и усет. Не може да разгърне един образ, играе равно, без нюанси, помага си с външни средства, защото не е сигурен, започва да показва вместо да преживява истински, думите не минават през сърцето и ума, не ги мисли, а излизат механично просто като думи, изпада в състояния и не действа. Не добрите актьори се усещат несигурни и имат напрежение, което си проличава както на сцената, така и на екрана. Технически знаят как да играят, но нямат нужното да превърнат ролята в нещо наистина вярно и истинско. Когато актьорът декламира в киното, то той декламира и в театъра! Но всичко това е нормално. Има такива (добри и не чак толкова добри) в спорта, в музиката, в лекарското съсловие, при адвокатите… \n\tМного по-честно е, драги критици, разбирачи, журналисти и интелектуалци, да пишете кой актьор е добър и кой не според вашите критерии, а не кой театралничи и кой – не. Само лека вметка Знам, че у нас има схващане, че театърът поврежда актьорите за киното. Мога да кажа, че театърът е най-голямата проверка за това колко може един актьор. Общо взето да снима може всеки (криво-ляво) – манекенки, натурчици, хора от улицата, деца. Но не всеки може да застане пред 900 човека и три часа да играе, да владее публиката, да осмисля пространството тук и сега. Големите актьори от световното кино копнеят поне веднъж в живота си да играят в театър. Нима това е случайно? Малцина успяват да се докопат до тази си мечта. Гледал съм няколко дебюта на големи имена в театъра. Те не играха по кино начин, напротив – играха, както се играе на сцена. А никога не са се качвали на сцена. Как става това? Големият Робърт Де Ниро винаги играе с една специфична физиономия, която се превърна в негов почерк. Тази физиономия каква е? Театрална ли? И още. Джони Деп като Джак Спароу как играе, не „театралничи“ ли? А Иън Маккелън в ролята си на Гандалф как играе? Мога да задам много подобни въпроси. Театъра развива актьора, развива неговото въображение и неговите умения. Чувал съм да се говори, че в Академията трябва да направят дисциплина „Актьорско майсторство за кино“. Това е нелепо. Наистина. Това може да го каже само страничен наблюдател, човек който нищо не разбира, човек от публиката с големи претенции. В Америка тази професия се изучава по курсове. В Америка театърът не е разспространен. Америка е погълната от кино индустрията. Но бас държа, че добрите американски актьори са много добри и на сцената и много бързо ще заиграят по начин, адекватен за сцена. Английските актьори например играят и в киното, и в театъра. Играят много в театъра и са ненадминати в киното. Не мисля, че са изучавали „Актьорско майсторство за кино“. Хубаво е да има някакви курсове – месечни, в които запознават начинаещият актьор с техническата част на един снимачен процес. За различните обективи, планове, как протича един снимачен процес и т.н. Но няма как да се изучава друго „Актьорско майсторство“. Този текст е за всички, които пишат подобни твърдения. Помислете малко и ще видите колко не сте прави. Критиците би трябвало да са присъствали на театрални или кино процеси. Да знаят как се случват всички етапи, какво е актьорска игра, какво е режисура и т.н. Това, че гледате филми, не ви прави познавач. Ако искате да сте адекватни, влезте в дълбочината на тази професия и недейте да гледате само на повърхността. Все пак искате да имате вид на сериозни хора. Нали? \"Защо има гадни новини?\" Иван Бърнев: Не бързай, не бързай", "date": "2019.06.14", "title": "Невежеството на разбирачите"}
{"url": "https://clubz.bg/84227-kirilov_da_otstranqvat_trimata_golemi_po_nqkakvi_danni_nqkakva_faktologiq", "text": "Пленумът на Висшия съдебен съвет (ВСС) да дава разрешение за започване на наказателно производство за умишлено престъпление срещу т.нар. трима големи по предложение на министъра на правосъдието или на поне трима от членовете на някоя от колегиите на ВСС. Това да може да става след сигнал на всеки средностатистически гражданин Х, без задълбочена проверка, която да уличава председателя на Върховния касационен съд (ВКС), председателя на Върховния административен съд (ВАС) или главния прокурор във въпросното умишлено престъпление. Или с други думи - и по добре скалъпен донос. Най-общо това е идеята, която  , който часове след встъпването си в длъжност преди няколко месеца обяви като свой управленски приоритет разработването на механизъм за отстраняване на \"тримата големи\" в съдебната власт. Въпреки че препоръките на Европейската комисия касаят само главния прокурор, който на практика е безконтролен, а законът и сега предвижда ред за обвиняване и респективно - отстраняване на съдиите, Кирилов приши председателите на ВКС и ВАС към обвинител номер едно. И обяви създаването на работна група за целта. Днес се проведе заседание на междуведомствената група, излъчвано на живо. То бе кръстено \"дебат\", но оказа се - голяма част от участниците нямаше как да дебатират по същество - не само, че предложенията не са им били предварително раздадени, но оказа се, Кирилов и екипът му са заместили част от тях със свои - та  Пред края на мандата си: Цацаров прегърна идеята на Кирилов за \"тримата големи\" Измененията са в Наказателно-процесуалния кодекс, с който се изменя и Законът за съдебната власт по любимия на ГЕРБ тертип - с \"преходни и заключителни разпореди\". Според тях министърът на правосъдието или трима членове от съдебната или от прокурорската колегии на ВСС може да предложат на пленума освобождаване на някой от \"тримата големи\", а пленумът да одобрява със 17 гласа \"за\" - или квалифицирано мнозинство. Предлага се още органи на евентуалното досъдебно производство по дела, подсъдни на специализирания наказателен съд, да са прокурори от специализираната прокуратура, а по дела, подсъдни на Софийски градски съд – прокурори от Софийска градска прокуратура. Нов рунд Данаил Кирилов vs Лозан Панов заради доклада за съдилищата И по \"мотивацията\" и по това кой ще разследва тримата големи се повдигнаха въпроси.  Данаил Кирилов търси режим за прекратяване мандатите на \"тримата големи\"  А от думите на Данаил Кирилов стана ясно, че това не било разследване от страна на ВСС, а \"воля\" за такова. И въпросната \"воля\" можела да бъде изразена на база \"някакви данни, някаква фактология, някакви доказателства\".  - възропта залата. И шефът на ВАС заговори за временно отстраняване на един от \"тримата големи\" Като основен опонент на идеите на Кирилов се заяви Атанаска Дишева от съдийската колегия на ВСС. Иван Брегов от Институт за пазарна икономика, както и други преди него попитаха: как, след като предварителните проверки ще се извършват от прокуратурата (както е по проекта) - някой прокурор ще започне проверка срещу началника си - обвинител номер едно. обедини се залата около това мнение. И получи лично отношение от Кирилов с намек за телефонни разговори на Брегов, за които министърът по неясно какви канали знае: Всички \"за\" предсрочно прекратяване на мандатите на \"тримата големи\". По принцип Критики за непубличност министерството отнесе и от Национален институт на правосъдието на Миглена Тачева, както и от ВКС в лицето на Галина Тонева. Само от прокуратурата - в лицето на заместничката на Сотир Цацаров - Мария Шишкова харесаха идеите на Кирилов. Заседанието-дебат приключи с уговорката за нова среща - след като професионалните среди се запознаят с текстовете и изготвят мотивирани становища. Ако предложенията на Кирилов минат, почти сигурно е кой ще е първият, ако не и единственият от \"тримата големи\", който ще се сдобие с оплакване срещу него - председателят на ВКС, който е недолюбван от властта, а напоследък и от министъра на правосъдието. Нов рунд Данаил Кирилов vs Лозан Панов заради доклада за съдилищата Данаил Кирилов търси режим за прекратяване мандатите на \"тримата големи\"  И шефът на ВАС заговори за временно отстраняване на един от \"тримата големи\" Всички \"за\" предсрочно прекратяване на мандатите на \"тримата големи\". По принцип", "date": "2019.06.14", "title": "Кирилов: Да отстраняват тримата големи по \"някакви данни, някаква фактология\""}
{"url": "https://clubz.bg/84245-zashto_deputatite_i_za_chep_za_zele_ne_stavat", "text": "Много уважавам хората и ценя предметите, които си вършат работата. Даже и   – макар  да е просто парче дърво, аз го ценя защото си върши работата, за която е създаден. Без него една каца за зеле ще стане неизползваема. Защото не си вършат работата, за която сме ги избрали и за която им плащаме пребогато от нашите данъци. Плащаме им заплатите, здравните и социални осигуровки, квартирите, бензина, колите, шофьорите, сътрудниците, офисите, почивките, отпуските – направо си ги отглеждаме, както даже и децата си не обгрижваме. И то само защото са изрекли в сградата на Народното събрание: \"Заклевам се в името на Република България да спазвам Конституцията и законите на страната и във всичките си действия да се ръководя от интересите на народа. Заклех се.\". Окончателно: кемпери и палатки – където властта разреши А те даже и тази клетва не могат или не искат да изпълнят и спазят Конституцията, в която са се заклели. Защо мисля така? Защото видях как приеха 22-ото изменение на Закона за устройство на Черноморското крайбрежие. Приеха го, въпреки че им се депозираха становища и в комисия им се обясняваше. Приеха го напук, просто защото   да го направят. Ще се спра само на две от новите приети разпоредби, не защото са единствените за критика, а защото са достатъчни, за да докажа тезата си В първия член депутатите разпореждат, че който постави палатка, шатра, или паркира кемпер или каравана в чужд имот извън местата, определени по реда на чл. 10а, се наказва с глоба от 500 до 1000 лв. За собствениците на местата, където се опъват палатки, шатри или се паркират каравани и кемпери, има по-големи глоби. Тези места по чл.10а, са новосъздадени и ще ги наричам биваци, макар че този термин липсва в закона, но по принцип съм несъгласен в правото и живота да се въвеждат безумия от типа „местата по чл.10 а на ЗУЧК“. Та тези биваци, предложени от председателя на комисията по регионална политика и депутат от ВМРО Искрен Веселинов, имат за цел да концентрират свободно къмпиращите на определени места. На пръв поглед идея - за някои нелоша, но както винаги дяволът е в подробностите. Палатките - с единия крак в регулацията. Но май това ще е проблем Според гласувания от депутатите текст тези биваци ще се устройват извън територията на морските плажове, пясъчните дюни и категоризираните къмпинги, в горски и земеделски имоти или в незастроени урбанизирани имоти. Така всеки, който е с кемпер, каравана, палатка или шатра, няма да се страхува от глоба, само ако е в собствен имот или в бивак. С прилагането на този правен миш-маш, създаден от депутатите, с глоба ще се сдобият: И не си мислете, че това касае малки територии – даже курортите Слънчев бряг и Златни пясъци попадат в обхвата на наказателната разпоредба, защото не са населени места със собствени граници към 1.01.2008 г. Така е и с всички по-големи или малки курорти по морето. По този начин законодателите, мислейки как ще накажат лошите свободно къмпиращи, се намесват в живота и бизнеса на стотици хиляди хора по непозволен начин, затруднявайки ги. Конституцията на България защитаваща правото на свободно предвижване, но този закон ограничава средствата на това предвижване - всичко друго, но не и кемпер или кола с каравана, щом си в двукилометровата зона на Черно море. По същия начин депутатите ограничават и гражданите в конституционно гарантираното право на разпореждане с тяхната собственост, набърквайки се в начина, по който си посрещат гостите и се разполагат със своята собственост. Глобата за хавлия върху дюни се изроди в строителство и в забрана на палатките Отделно управляващите зачеркнаха законния бизнес на къмпингите и ограничиха собствениците на хотели, заведения, бензиностанции или паркинги какви клиенти да обслужват. Започвам да се чудя защо депутатите толкова не разбират причините, заради които  хората ползват палатка, кемпер или каравана и от законите им извира неподправена омраза към свободата на гражданите? И се сетих – ами ние им плащаме почивните бази и почивките. Когато почиваш в двореца в Евксиновград  или в Слънчев бряг и ползваш сауна, подводен масаж и перлена вана със специални, освежаващи тялото соли, някак си от само себе си почваш да не харесваш простолюдието, дето ползва общите бани по къмпингите. Във втория разглеждан член ( чл. 30)  депутати решават да се погрижат за опазване на пясъчните дюни, като предвиждат „режещи главите“ глоби и санкции за всеки, който поставя преместваеми обекти, шатри, палатки, навеси или заслони, или пък преминава или паркира върху дюни. Всъщност не върху всички дюни, а само върху  дюни. Не знаете какво са белите, сивите или облесените дюни? Няма значение - и депутатите не знаеха какви са видовете дюни (и си го признаха) и не можаха да обяснят защо изключват от мерките за опазване зараждащите се дюни. Защото зараждащите се дюни заемат 70-80 процента от всичките площи на дюните у нас.   Даже и да знаете ботаника и да можете да различите съобществата на песъчар, влагалищна властка, класник и морска люцерна (характерни растения за белите дюни), от тези на песъчар, бесарабски пирен, пясъчна метличина, ветрогон и класник  (характерни растения за зараждащите се дюни), т.е. - да сте добър ботаник, това няма да ви спаси от глобата, защото едва ли инспекторите, наети за лятото от общините срещу 600 лева, ще са добри ботаници и фитоценолози.   Законът за Черноморието: Внимание, палатка! Опасно за живота! А инспекторите няма и откъде да прочетат,   И в други закони също няма. Има определение за пясъчни дюни, но и то често става спорно при прилагането на закона (както в случая на строителството на къмпинг Юг). Тук можем да говорим за принципа, залегнал в чл. 4 на Конституцията - че България е правова държава. И как този конституционен принцип би могъл да се спази само ако съдържащите се в нормативните актове разпоредби са ясни, точни и непротиворечиви. Иначе те не биха били годни да регулират обществените отношения. Но този член няма задача да регулира обществени отношения, нито да опазва дюните, а просто да наказва гражданите, поставяйки ги под удара на закона и на знанията и тълкуванията на репресивните органи, защото просто не харесват да спят в хотелите (им).  Всъщност нашите плажове са съставени от 4 вида дюни – зараждащи се, сиви, бели и облесени и скали. И всичките четири вида дюни съгласно Червената книга на България от 2015 година, разработена от БАН, са включени с категория \"застрашено местообитание\", включително изоставените от депутатите зараждащи се дюни.   Близка до властта организация предлага забрана за палатки Но да се върнем към плажа - ако сте на скала, със сигурност няма да ви глобят. Със сигурност няма да ви глобят и ако първо залеете плажа с два кубика бетон или поставите един бетонен панел, защото и този път депутатите забравиха да създадат глоби за незаконно строителство по плажа и дюните. Така че, уважаеми приятели – от юли на плаж най-добре ходете с бетоновоз – изсипвате бетона и после се разполагате върху него. Хем ще ви е хладно, хем ще сте защитени от глобите създадени от любимите ни депутати, дето и с чеп за зеле не могат да се сравнят. Защото чепът на зеле е полезен, а депутатите сал една Конституция трябва да спазват, но и това не знаят как.   Палатките - с единия крак в регулацията. Но май това ще е проблем Глобата за хавлия върху дюни се изроди в строителство и в забрана на палатките Законът за Черноморието: Внимание, палатка! Опасно за живота! Близка до властта организация предлага забрана за палатки", "date": "2019.06.14", "title": "Защо депутатите* и за чеп за зеле не стават"}
{"url": "https://clubz.bg/84233-vitamin_d_pomaga_sreshtu_syrdechni_bolesti_i_diabet", "text": "Ново изследване показа, че жените в постменопауза могат да използват хранителни добавки като средство за защита срещу сърдечносъдови болести, съобщи ЮПИ. \n\tВитамин D и добавките естроген могат да намалят редица индикатори за метаболитен синдром, като затлъстяване, хипергликемия, инсулинова резистентност и диабет тип 2.  \n\tМетаболитният синдром засяга между 30 и 60 процента от жените в постменопауза в света. Свързаните с метаболитния синдром рискови фактори за жените се увеличават с напредването на възрастта и загубата на естроген. Естрадиолът е лекарство, което се приема от засегнати от недостиг на естроген жени в постменопауза.  \n\tСпециалистите наблюдавали здравословното състояние на 616 жени в постменопауза на възраст между 49 и 86 години, които не са приемали добавки естроген и добавки витамин D плюс калций преди началото на изследването. Била констатирана категорична връзка между витамин D и естрадиола. \n\tЗа 20-годишен период по-големите дози витамин D били свързани с по-здравословно ниво не само на кръвното налягане, но и на холестерола и кръвната захар. \n\tРезултатите от изследването са публикувани в Menopause, пише БТА.", "date": "2019.06.14", "title": "Витамин D помага срещу сърдечни болести и диабет"}
{"url": "https://clubz.bg/84232-bryuksel_poziciqta_ni_ostava_padane_na_monitoringa_za_bylgariq_do_31_oktomvri", "text": "\"Еврокомисията потвърждава позицията, изказана от председателя Жан-Клод Юнкер в началото на мандата й. И тя е да бъде прекратен Механизмът за сътрудничество и проверка (МСП) за България до края на мандата.“ Данаил Кирилов подава оставка, ако мониторингът не отпадне до края на тази Еврокомисия Свършва ли евромониторингът? Юнкер има месеци да удържи на думата си Така говорителката на ЕК Мина Андреева отговори на въпрос на Клуб Z - за заплахата на правосъдния министър Данаил Кирилов да подаде оставка, ако мониторингът върху съдебната ни система не отпадне до 31 октомври – датата, на която приключва мандатът на Комисията „Юнкер“. Кирилов заяви вчера, че е отправил предупреждението към еврокомисарката по правосъдето Вера Йоурова. Но това, което ще реши дали да падне мониторингът, е   допълни говорителката. Свършва ли евромониторингът? Юнкер има месеци да удържи на думата си", "date": "2019.06.14", "title": "Брюксел: Позицията ни остава падане на мониторинга за България до 31 октомври"}
{"url": "https://clubz.bg/84242-es_prekrati_procedurata_za_svryhdeficit_sreshtu_ispaniq", "text": "Съветът на ЕС прекрати днес процедурата за свръхдефицит срещу Испания, тъй като страната вече е намалила дефицита си под референтата стойност за ЕС, която е 3% от БВП. Така Съветът отмени своето решение от април 2009 г. относно наличието на свръхдефицит в Испания. И вече нито една страна от ЕС не е обект на такава процедура. В разгара на кризата в еврозоната през 2010-2011 г. . Съгласно член 126 от Договора за функционирането на Европейския съюз (ДФЕС) те не трябва да допускат прекомерен бюджетен дефицит. Процедурата се използва, за да се подпомогне връщането към стабилни фискални позиции. ЕК: Дисциплинарна процедура срещу Италия е оправдана След прекратяването на процедурата за дадена държава членка тя продължава да подлежи на предпазните мерки на Пакта на за стабилност и растеж (ПСР). През 2018 г. бюджетният дефицит на Испания е вече е 2,5 на сто от БВП. Той спадна от 3,1% година по-рано. В икономическата прогноза на Еврокомисията от пролетта на миналата година се предвижда дефицит от 2,3% от БВП през 2019 г. и 2 процента през 2020 г. Процедурата срещу Мадрид бе започната през февруари 2009 г. Тогава Съветът на ЕС призова бюджетният дефицит да бъде коригиран до 2012 г. Този краен срок бе удължаван 4 пъти.", "date": "2019.06.14", "title": "ЕС прекрати процедурата за свръхдефицит срещу Испания"}
{"url": "https://clubz.bg/84226-toronto_raptyrs_e_noviqt_shampion_na_nba_snimki", "text": "\"Торонто Раптъртс\" е новият шампион на НБА. Отборът на Ник Нърс достигна до първата титла в историята си в мач № 6 срещу \"Голдън Стейт Уориърс\", като се наложи над \"Воините\" с 114:110 точки (33:32; 27:25; 26:31; 28:22). Крайният резултат от игрите е 4:2 в полза на \"Динозаврите\". С \"дабъл-дабъл\" се отчетоха Каил Лаури (26 точки и 10 асистенции) и Паскал Сиакам (26 точки и 10 борби). Звездата на шампионите Кауай Ленард отбеляза 22 точки, а Серж Ибака - 15 точки. Фред Ванвлийт направи истински фурор, като се включи от скамейката, за да отбележи 22 точки - рекорд за резервен състезател на финалите на НБА. Кевин Дюрант не игра за \"Воините\", тъй който скъса ахилес в петия мач на финалите и се очаква да пропусне по-голямата част от следващия сезон. Клей Томпсън отбеляза 30 точки, но получи тежка контузия в третата четвърт и не успя да завърши мача. Втора поредна титла за \"Голдън Стейт\" в НБА Стеф Къри игра много под нивото си и отбеляза 21 точки, като вкара едва 3 от 11 тройки. Дреймънд Грийн реализира \"трипъл-дабъл\" - 11 точки, 19 борби и 13 асистенции. За най-полезен играч във финалите беше избран Кауай Ленърд. Той съхрани пословичната си скромност след награждаването.  ", "date": "2019.06.14", "title": "\"Торонто Раптърс\" е новият шампион на НБА (СНИМКИ)"}
{"url": "https://clubz.bg/84238-es_zatqga_dostypa_do_izkustvena_tor_zaradi_terorizma", "text": "Съветът на ЕС наложи по-строг контрол върху веществата, които могат да бъдат използвани за производството на самоделни взривни устройства. Добавени бяха и две нови вещества –  Приет бе   за по-строги правила относно предлагането на пазара и използването на прекурсори на взривни вещества в целия Съюз. Целта е да се ограничи предоставянето им на масовия потребител и да се осигури подходящо докладване на подозрителни сделки по цялата верига на доставки. Ето какво откри полицията у терориста от Пловдив (СНИМКИ) Регламентът предвижда две различни категории прекурсори: При спазване на установените в регламента условия страните членки на ЕС запазват възможността за въвеждане на схеми за лицензиране. Тези схеми ще позволят някои ограничени прекурсори на взривни вещества под определени равнища на концентрация да продължат да се предоставят на масовия потребител. Бойко Борисов: Бомбите в Пловдив са чудовищни, убиват много хора Под контрола на Комисията държавите членки ще могат също да прилагат правилата, свързани с прекурсорите на взривни вещества под ограничение, към химичните вещества, които не попадат в обхвата на регламента. Същевременно ЕК добавя още два химикала в черния списък на прекурсори, които могат да бъдат използвани за направата на самоделнивзривни устройства: Веществата от черния списък не се предоставят на масовия потребител и не се въвеждат, притежават или употребяват в самостоятелен вид или в смеси или вещества, които съдържат такива вещества. Властите в страните от ЕС ще трябва да подлагат на допълнителни проверки лицата, кандидатстващи за лиценз, даващ право на закупуване на прекурсорите, върху които е наложено ограничение. Регламентът ще започне да се прилага 18 месеца след влизането му в сила. Бойко Борисов: Бомбите в Пловдив са чудовищни, убиват много хора", "date": "2019.06.14", "title": "ЕС затяга достъпа до изкуствена тор заради тероризма"}
{"url": "https://clubz.bg/84244-zatvor_grozi_marin_lo_pen", "text": "Едва спечелила европейските с избори с 1% преднина пред партията на президента Еманюел Макрон, лидерката на Националния сбор Марин Льо Пен се озовава пред тежки проблеми с френското правосъдие. На бял свят излязоха доказателства, че партията й е имала от години система за източване на средства от бюджета на Европейския парламент, за да заплаща на свои активисти във Франция. Служебни имейли, които говорят за такава практика,   във всекидневника \"Монд\". Те подкрепят обвиненията в  срещу най-популярната политичка на Франция. Ако бъде призната за виновна по тях, Льо Пен е застрашена от 10 години затвор. Още три може да получи по друго обвинение в отделно дело - за  на насилие. През декември 2015 година тя качи в Туитър акаунта си клипове на групировката \"Ислямска държава\", които показват как нейни бойци премазват жив сирийски войник с танк, как изгарят жив затворен в клетка йордански летец и обезглавеното тяло на американския журналист Джеймс Фоли. Публикуваните днес имейли, с които разполагат финансовите съдия-следователи Клер Тепо и Рьоно ван Рьоймбеке, показват, че активисти на Националния сбор са се тревожели, че получават пари от Европейския парламент, без да вършат никаква работа за него. В един такъв мейл Микаел Еермингер пише, че Европейският парламент все повече проверява дейността на асистентите на евродепутатите. Друга национална активистка на Льо Пен я моли за командировка в Страсбург, за да се запознае с евродепутатката, на която формално се води асистентка и с досиетата, по които тя работи. В трети имейл сестрата на Льо Пен, Ян Льо Пен - майка на известната й племенница Марион Марешал, пита дали не е рисковано сестра й да я поема на издръжка от своя бюджет в предишния Европейски парламент. Марин Льо Пен отговаря, че европейският й договор ще бъде една трета като партийна функционерка във Франция и две трети - като асистентка на крайнодесния френски евродепутат Брюно Голниш.  Льо Пен ще връща над €300 000 на Европарламента Извън проблемите с френското правосъдие Льо Пен, която се представя като жертва на \"съдебно ожесточение\", е изправена пред искане на Европейския парламент да възстанови в бюджета му €300 000 неправилно изплатени на нейни асистенти през предишния мандат.", "date": "2019.06.14", "title": "Затвор грози Марин Льо Пен "}
{"url": "https://clubz.bg/84236-shvejcarkite_stachkuvaha_s_iskane_za_ravno_zaplashtane_s_myjete", "text": "Хиляди жени напуснаха работа и излязоха по улиците в Швейцария днес, за да стачкуват с искания за равностойно заплащане и срещу различни форми на полова дискриминация, предаде ДПА, цитирана от БТА. Протестите започнаха призори, като жените образуваха колона от автомобили, хлопаха с тенджери и тигани и гориха сутиени в редица градове, сред които бяха Женева и Лозана, съобщи държавната швейцарска телевизия. Жени парламентаристки, много от които облечени в пурпурния цвят на протеста, напуснаха сградата на парламента в Берн в късната сутрин за 15 минути, за да покажат солидарността си със стачката на жените. \n\t  Швейцарките са печелили за месец средно бруто 6491 швейцарски франка (6533 долара) през 2016 година или с 18,3 процента по-малко, отколкото мъжете според най-новите официални статистически данни. \n\tШвейцария се нарежда почти на дъното, когато става дума за политика, насочена към семейството, сочи публикуваният тази седмица нов доклад на УНИЦЕФ за политиката в подкрепа на семействата. Швейцарските жени получават само 8 седмици платен отпуск по майчинство. \n\tПротестите се провеждат в различни по-малки и по-големи градове в алпийската страна. Синдикатите настояват за задължителна съпоставимост в заплатите на жените и мъжете, както и за по-кратко работно време през седмицата, за да се грижат за децата.  \n\tСтачката събира заедно различни групи като учителки, напуснали класните стаи в Базел, и жени фермерки, които поискаха по-добри пенсионни планове. \n\tАктивисти в Берн предадоха в парламента петиция за намаляване на данъка върху продажбите на тампони, подписан от над 11 000 души.", "date": "2019.06.14", "title": "Швейцарките стачкуваха с искане за равно заплащане с мъжете"}
{"url": "https://clubz.bg/84231-polovinata_ot_firmite_v_bylgariq_nqmat_nito_edin_naet_rabotnik", "text": "Близо половината от активните фирми в България нямат нито един нает служител, а в тях работи само собственикът им. През 2016 г. броят на едноличните фирми е близо 170 000, което е 48,8% от всички регистрирани и функциониращи фирми в страната. Данните са на Националния статистически институт (НСИ) от проведено изследване „Демография на предприятията“. Изследването се прави на всеки пет години, за да даде обща картина на жизнеспособността на фирмите у нас, съобщи БГНЕС. През 2016 г. в страната са действали  Това е ръст с 2,6 на сто спрямо предходната година. Новорегистрираните компании са 42 500, но според НСИ това се дължи и на факта, че регистрацията на нови компании бе улеснена законодателно - с въвеждането на изискуем първоначален капитал от едва 2 лв. Данните на НСИ показват още, че най-много нови компании са регистрирани в сферата „Търговия“. Това е и секторът, в който има най-много семейни фирми, които разчитат само на труда на хора от фамилията, но не наемат други служители. Близо 127 000 пък са регистрираните и работещи компании с между 1 и 4 служители. Това е малко повече от 1/3 от всички действащи дружества у нас. С персонал от 10 души и повече хора са едва 7,9% от активните фирми, като през 2016 г. новосъздадените такива са едва 558. Друга констатация на НСИ гласи, че по-малко от 5 на сто от регистрираните компании оцеляват за период над 5 години. 80% от компаниите оцеляват повече от година, показват данните. С други думи - над 95% от предприемачите не успяват да се справят с конкуренцията, пазарната обстановка, бюрокрацията или друго, затова фирмите или фалират, или доброволно прекратяват дейността си, коментират от статистическия институт. В три основни сектора са концентрирани над 60% от всички работници – търговия, ремонт на автомобили и мотоциклети, преработваща промишленост и хотелиерство и ресторантьорство. Най-жизнеспособни са предприятията от сектора на добивната промишленост, доставката на води, канализационни услуги, управление на отпадъци и възстановяване, производството на електрическа и топлинна енергия, на газообразни горива. В тези области фирмите, които спират дейност, са под 1%.", "date": "2019.06.14", "title": "Половината от фирмите в България нямат нито един нает работник"}
{"url": "https://clubz.bg/84219-zov_za_pomosht_semejstvo_s_tri_deca_strada_ot_rqdko_zabolqvane", "text": "Десислава и Димитър имат три деца - Симеон, който е на 13 години и близнаци на 10 - Самуил и Ивана. От раждането на децата семейството се опитва да разбере каква е причината за постоянните им болки в корема и отоци по тялото. Същите оплаквания цял живот има както баща им, така и дядо им.  , каза майката Десислава Ненкова. Обикалят почти всички здравни заведения в столицата, но не получават диагноза. През 2014 г., ровейки из интернет, майката сама открива заболяването. Жена я насочва към Александровска болница. Там поставят диагноза на децата - наследствен ангиоедем. Симптомите на заболяването са подувания по тялото и подкожни отоци по крайниците, корема и лицето, като може да се стигне и до задушаване. Лечението е чрез инжекции, които се прилагат при криза и се поемат от Здравната каса. За жалост, в редки случаи като този на съпруга й, заболяването има фатален край. На 3 април Димитър умира след подуване на ларинкса.  , добави д-р Валериева. По думите ѝ липсва достатъчно информираност за заболяването сред лекарите. Клиниката по алергология към Александровска болница в София е основен център, където се проследява болестта. По техни данни в България регистраните болни са двойно по-малко от тези в световен мащаб, тъй като има много хора, които не подозират, че страдат от ангиоедем. Днес Десислава има желание да мине през обучение, за да може сама да слага инжекции на децата си и благодари на всички близки, които ѝ подават ръка в труден момент. Семейството има нужда от финансова подкрепа.", "date": "2019.06.14", "title": "Зов за помощ: семейство с три деца страда от рядко заболяване"}
{"url": "https://clubz.bg/84228-ormuzkiqt_protok_moje_da_vkara_iran_i_sasht_vyv_vojna", "text": "Регионални сили предупредиха за увеличаваща се военна заплаха в Залива след второто нападение срещу танкери за един месец при входа на Ормузкия проток - един от най-натоварените маршрути за корабоплаване в света, пише британският в. \"Таймс\", цитиран от БТА. САЩ: Иран си прибрал мина от единия танкер (ВИДЕО) Никой не е поел отговорност, но САЩ обвиниха Иран. Предварителното разследване на сходните нападения срещу четири танкера на 12 май сочеше към  определен от саудитски и американски служители като Иран.  Експлозиите този път бяха по-мощни, а щетите - по-големи, отколкото тези преди месец, но посланието и средствата за неговото поднасяне имат определени сходства, посочва британският в. \"Гардиън\". Вчерашните нападения срещу два танкера в Оманския залив разтърсиха световните пазари и предизвикаха тревога в региона, който се готви за конфликт от известно време. Както при атаките през май, вестта за новите удари отново беше съобщена от медии, свързани с ливанската организация Хизбула и Иран, които излъчиха кадри от нападенията минути след тяхното извършване. Светът осъди атаката срещу танкери в Оманския залив Дори намек за създаване на пречки в Ормузкия проток е достатъчен, за да разтревожи пазарите. Честите и както изглежда, произволни нападения срещу танкери обаче засилват страховете за енергийната сигурност до ниво, невиждано от   следствие от войната между Иран и Ирак през 80-те години, при които бяха потопени или повредени 543 кораба във водите в района и които причиниха продължил три години хаос на енергийните пазари, изтъква изданието. Дванайсет руснаци на борда на атакуваните танкери в Оманския залив Конфронтацията между Иран и САЩ поначало се развива на сушата. Техеран затвърждава присъствието си в Ирак за сметка на Вашингтон, а в Ливан Иран почти доминира в политиката за сметка на Саудитска Арабия и САЩ. В моретата и океаните интересите на САЩ и на техните съюзници обаче са още по-уязвими, като се има предвид, че почти една трета от световния петрол и неговите вторични продукти се превозва с танкери, минаващи близо до бреговете на Иран, отбелязва \"Гардиън\". Ормузкият проток е стратегически морски път, който може да вкара САЩ и Иран във война, пише британският в. \"Дейли телеграф\". В борбата, която води със САЩ от 40 години, Иран никога не е имал никакви илюзии за силата на своя враг. Знаейки, че няма нито военнната, нито финансовата мощ да неутрализира \"Великия сатана\", ислямският режим в Техеран вместо това се стреми да съперничи по начин, определян от стратезите като \"асиметричен\". Тази стратегия включва въоръжаване на милиции, готови да водят партизански войни срещу американските съюзници, и разработване, отчасти тайно, на програма, която според Вашингтон е насочена към създаване на атомна бомба, отбелязва изданието. Обвиненията, отправени от американския държавен секретар Майк Помпейо, че Иран стои зад вчерашното нападение срещу два танкера, принуждават президента Доналд Тръмп да се изправи пред избор, който досега той избягва: , ако бъдат застрашени интересите на САЩ, пише американският в. \"Ню Йорк таймс\". Според германския в. \"Велт\" след новото нападение срещу танкери Европейският съюз би трябвало да сложи край на ядреното споразумение с Иран. Германското правителство определи нападенията срещу танкери като  която може да доведе до военен конфликт в региона, посочва в. \"Билд\". Германското издание цитира правителствен доклад за ситуацията в Оманския залив, според който не е изключено зад атаките да стоят \"разнородни сили в иранското правителство, които са заинтересовани от изостряне на напрежението\". Германските власти смятат, че провокацията е \"в състояние да предизвика военен конфликт, който не може да бъде в интерес на Иран\", отбелязва вестникът. Светът осъди атаката срещу танкери в Оманския залив Дванайсет руснаци на борда на атакуваните танкери в Оманския залив", "date": "2019.06.14", "title": "Ормузкият проток може да вкара Иран и САЩ във война"}
{"url": "https://clubz.bg/84225-uefa_razsledva_bylgariq_za_rasizym", "text": "Дисциплинарната комисия на УЕФА е започнала разследване срещу България за проява на расизъм по време на мача на националния отбор срещу Косово от квалификациите за Евро 2020. Срещата бе в понеделник на националния стадион \"Васил Левски\" и българскиятг тим загуби с 2:3. Пълна скръб - националите паднаха от Косово насред София (СНИМКИ) Дисциплинарното производство е по чл. 14 на правилника на УЕФА. Не става ясно какви точно са били расистките обиди, чуди по време на мача срещу Косово, нито от кой сектор на националния стадиотса звучали. Делегатът на УЕФА обаче ги е описал в доклада си от срещата. През второто полувреме на двубоянапрежение имаше в сектор А, който се намира точно под ложите на \"Васил Левски\". Там имаше и фенове на гостуващия отбор. След намеса на стюардите ситуацията беше овладяна.  предвижда различни наказания, когато е заведено производство на нарушения. Най-лекото от тях е частично затваряне на стадиона. При рецидив - при първия случай отборът бива наказван с 1 мач без публика и 50 000 евро глоба. При трето и всяко следващо нарушение наказанието вече повече мачове на зактири врати, затваряне на стадиона на отбора, отстраняване от двубой, отнемане на точки или дисквалификация от турнир. Мерилото вече е Косово България е била наказвана за расистки скандирания в годините назад. Не е ясно дали УЕФА ще вземе това предвид, но ако да, то има риск домакинската среща на българския национален отбор срещу тима на Аглия на националния стадион да се проведе на празен стадион. Мачът от евроквалификациите за 2020 г. ще се играе на 14 октомври в София. По традиция гостуванията на английския национален отбор в България се радват на голям интерес и винаги стадионът е пълен. В група А, в която е България, вече беше наложено наказание за расистки обиди. В мача между Черна гора и Англия в Подгорица част от английските национали, сред които Рахийм Стърлинг и Дани Роуз, бяха обиждани, което доведе до санкция за Черна гора. В резултат мачът им срещу Косово бе пред празни трибуни.  Преди седмица черногорците играха с Косово пред празни трибуни.     Мерилото вече е Косово", "date": "2019.06.14", "title": "УЕФА разследва България за расизъм "}
{"url": "https://clubz.bg/84246-cska_sofiq_privleche_brazilski_vratar", "text": "ЦСКА-София представи новото си попълнение - бразилския страж Густаво Бузато. Той е юноша на Гремио и през 2013 г. дори става вицешампион на родината си.  Играл е за множество местни отбори като Иказа, Америка (Рио Гранде до Норте), Атлетико Гояс и други. За последно 28-годишният вратар е защитавал цветовете на Итуано (Сао Пауло). Бузато има италианско гражданство и затова няма да заема квота за чужденец. Той е седмото попълнение на ЦСКА-София през летния трансферен прозорец. Само преди три дни \"червените\" се похвалиха с ирландския плеймейкър на Плимут и юноша на Селтик - Греъм Кери. ЦСКА-София взе ирландец от трета дивизия на Англия Веднага след подписването на договора Бузато замина за Тетевен, където отборът води лятната си подготовка.", "date": "2019.06.14", "title": "ЦСКА-София привлече бразилски вратар"}
{"url": "https://clubz.bg/84224-ot_24_mln_bylgari_s_kabelna_700_000_sa_v_siviq_sektor", "text": "Обискираните вчера от прокуратурата, ГДБОП, НАП и Комисията за регулиране на съобщенията 5 кабелни оператора са действали от години в Бургас, Кърджали, Кюстендил, Благоевград, Петрич, Сандански и Дупница. Това стана ясно на пресконференция на говорителя на главния прокурор Румяна Арнаудова и шефа на сектора \"Киберпрестъпност\" в ГДБОП Явор Колев, които подчертаха, че това е на практика цяла южна България. Арнаудова изчисли, че от 2,4 млн. потребители на кабелна телевизия у нас 700 хиляди са в т. нар. сив сектор. По това и ще бъдат двете насоки на обвинението, макар в момента да няма привлечени конкретни обвиняеми. След цялата акция, ръководена от 8 отделни екипа на ГДБОП и прокуратурата,  от Дупница, който опитвал да попречи на служителите на НАП да проследят оборотите, прекъсвайки връзката на касовия апарат. От думите на Арнаудова стана ясно още, че на обискираните кабеларки са иззети техниката и парите. Арнаудова и шефът на сектора срещу киберпрестъпноста Колев заявиха, че щетите към вчерашна дата се изчисляват на 10, 524 млн. лв. само за трима правоносители –   Въпрос на доказване е конкретният размер. \"Въпреки действията през годините, все още съществуват кабелни оператори, които си позволяват да бъдат пирати. Получават суми, които не са малки, но на практика извършват престъпления\", каза още Арнаудова. Обвиненията ще бъдат по чл. 172а от НК:   Плюс обвинения за укриване на  данъци. Разпространявани са без договор с носителя на авторските права над 60 тв програми – чуждестранни и български. Разследвани са 5 кабелни оператори  Сигналът е подаден преди повече от 2 месеца и от национални, и от чуждестранни тв. В рамките на разследването са установени и медии, които са пиратирани, без те да знаят. Само в благоевградския регион разследваните кабелни оператора са два.", "date": "2019.06.14", "title": "От 2,4 млн. българи с кабелна 700 000 са в сивия сектор"}
{"url": "https://clubz.bg/84234-navalni_blagodari_na_solidarnite_ruski_grajdani", "text": "Алексей Навални бе един от стотиците демонстранти по улиците на Москва, които бяха арестувани от местните органи на реда. Те манифестираха с искане за наказание на двама генерали от полицията, които са заподозрени в набеждаване на разследващия журналист Иван Голунов за търговия с наркотици.  Русия пак арестува Навални (СНИМКИ) Ето какво написа на страницата си във фейсбук Навални в деня на протестите - на 12 юни.  ", "date": "2019.06.14", "title": "Навални благодари на солидарните руски граждани"}
{"url": "https://clubz.bg/84220-govoritelkata_na_beliq_dom_podava_ostavka", "text": "Президентът на САЩ Доналд Тръмп обяви снощи, че говорителката на Белия дом Сара Хъкаби Сандърс ще подаде оставка в края на месеца, предаде Франс прес, цитирана от БТА. Той добави, че се надява един ден тя да се кандидатира за губернатор на щата - пост, който е бил заеман и от баща й, Майк Хъкаби. Тръмп не съобщи името на бъдещия заместник на Сандърс, която е до него от кандидат-президентската кампания през 2016 г., отбелязва АФП.", "date": "2019.06.14", "title": "Говорителката на Белия дом подава оставка"}
{"url": "https://clubz.bg/84223-vseki_vtori_ne_bi_glasuval_za_kmet_gej_rom_ili_turchin", "text": "Българите вярват по-малко в демокрацията като най-добра форма на управление, доверието в институции и медии намалява все повече, а толерантността на българина е един голям мит. Всеки втори не би подкрепил кандидатурата на кандидат за кмет, който е с ромски или турски произход, самоопределил се е като гей или лесбийка, а един от десет не би гласувал за жена. Така може да се обобщи с няколко изречения националното представително проучване на Според доклада данните от изследването през 2018  г. показват, че демокрацията се ползва със значителна обществена подкрепа. Най-голям дял от гражданите (45%) са съгласни, че демокрацията е най-добрата форма на управление за страната, а преобладаващата част от анкетираните посочват само демократични държави като чужди примери за добро управление. Германия, Великобритания и Швейцария формират трайно челната тройка на чуждите държави, които са желан модел за подражание.  Как сделките подмениха върховенството на закона През 2018 г. делът на съгласните с твърдението, че демокрацията е най-добрата форма за държавно управление за България, намалява със 7% спрямо 2015  г. Електоралните нагласи имат определено значение за доверието в демокрацията. Сред тези, които са гласували за ГЕРБ на последните парламентарни избори, 70% смятат, че демокрацията е най-добрата форма за управление на страната, в сравнение с 45% средно за страната. Гласуващите за БСП в изследването през 2018 г., както и в предишните две изследвания представляват единствената група с категорично мнозинство на хората, които не са съгласни, че демокрацията е най-добрата форма за управление на страната (53% от гласуващите за БСП отговарят отрицателно в сравнение с 34% средно за страната), се казва в доклада. \"Тренд\": Всеки трети иска авторитарно управление Едно от възможните обяснения за ниското доверие на гражданите в националните институции е свързано с широко разпространените представи, че достъпът до висши държавни длъжности не се основава на заслуги, а на други фактори. Според почти 70% от анкетираните през 2018  г. връзките на кандидата са най-важният фактор за достъп до висша държавна длъжност в България.  Почти половината от анкетираните посочват парите/богатството на кандидата като най-важен фактор за достъп до висша държавна длъжност, а всеки четвърти определя популярността/ известността на кандидата като най-важен фактор. Едва 20% от анкетираните смятат, че образованието на кандидата е основен фактор за достъп до висша държавна длъжност; само под 15% от хората смятат, че опитът, знанията или уменията на кандидата имат значение. През 2016 г. същият въпрос е задаван и за определяне на факторите, които имат значение за достъп до съдийска длъжност, и установените нагласи са идентични. Участниците в проучването отбелязват, че има сериозно разминаване между проблемите на хората и дневния ред на политиците. Сред анкетираните доминират отрицателните оценки за ефективността на правителството при разрешаване на основните национални проблеми, ниското доверие в институциите и убедеността, че политическият и административният елит се формират с връзки, а не по заслуги. \n\tВъпреки по-скоро благоприятната икономическа конюнктура данните от изследването на обществените нагласи показват, че бедността продължава да бъде най-значимият проблем за хората в страната. През 2018  г. около една трета от анкетираните (32%) определят бедността като най-значим проблем, като подобен резултат е регистриран и в двете предишни изследвания през 2015 и 2016 г. На второ място след бедността стои група от среднозначими обществени проблеми като безработицата, лошото управление и корупцията. Те са посочени като основен проблем от 14–18% от анкетираните. Сравнително малък дял от хората (5–7%) посочват престъпността и лошото здравеопазване като найважни обществени проблеми. Некачественото образование е посочено като най-важен обществен проблем едва от 2% от анкетираните. През 2018 г. изследването регистрира слаба степен на гражданско участие в управлението – огромната част от анкетираните не членуват в никакви организации, само 4% членуват в политически партии, а само 2% – в профсъюзи.  Между 2002 и 2018  г. обаче в това отношение има положителна тенденция, макар и много слабо изразена: членството в клубове нараства, все повече хора са склонни да се обръщат към институциите, за да търсят решение на проблемите си и да протестират в случай на лошо управление.  \n\tЗначителен дял от анкетираните са уверени, че могат спокойно да упражняват гражданските си права, и не се страхуват от репресии от страна на правоохранителните органи. Сред работещите обаче се забелязва известна уязвимост – всеки пети смята, че може да загуби работата си, ако участва в протест или ако критикува публично правителството.  Най-остро изразено усещане за криза има по отношение на състоянието на върховенството на правото в България: основната разлика между демократичните и тоталитарните правителства е, че първите носят политическа и съдебна отговорност за своите действия, а вторите – не. Всеки втори българин е готов да заобиколи закона за лични интереси В предстоящите през есента на 2019 г. местни избори при равни други условия 70% от анкетираните не биха гласували за кандидат за кмет, който е от ромски произход, се казва в доклада.  \n\tМнозинство от 65% не биха гласували и за кандидат за кмет, който е гей/лесбийка. 63% от участниците в анкетата не биха гласували за български гражданин от турски произход. А почти половината (46%) не биха гласували за възрастен кандидат (над 65 години). Един от трима (29%) не биха гласували за човек с увреждане и 11% не биха гласували за жена, която е кандидат за кмет. Сред анкетираните, които се самоопределят като роми, делът на тези, които биха гласували за жена, за възрастен човек или за лице с увреждане – кандидат за кмет, е малко по-нисък от средното за страната.   През 2018  г. се регистрира криза на общественото доверие в телевизиите и вестниците като фактори за по-отговорно управление: телевизията губи позиция като медия, на която хората се доверяват, когато имат нужда от информация за положението в страната. Мнозинството от хората възприемат пресата като свободна да критикуват правителството, но не смятат, че вестниците или телевизиите ще съобщят истината по случая, ако висш държавен служител е замесен в престъпление. Без надеждна информация за работата на правителството обаче гражданите не могат да участват в процеса на вземане на решения за държавното управление. Всеки трети българин не вярва на лекар, а на... знахар Докладът на „Отворено общество“ се основава на данни от три национално представителни изследвания на общественото мнение, последното от които е осъществено през април 2018 г. \n\tАнкетата е проведена сред представителна извадка от пълнолетното население на страната по метода интервю „лице в лице“ по стандартизирана анкетна карта. Анкетираните са подбрани чрез вероятностна и двустепенна гнездова извадка, която е стратифицирана по административни региони и по тип на населеното място.  \n\tПри планирани 1200 интервюта са осъществени 1174. Максималната стохастична грешка е ±2,9%.1 През 2018 г. изследването е осъществено от екип на Институт Отворено общество – София и е финансирано със собствени средства. \n\t  \"Тренд\": Всеки трети иска авторитарно управление Всеки втори българин е готов да заобиколи закона за лични интереси Всеки трети българин не вярва на лекар, а на... знахар", "date": "2019.06.14", "title": "Всеки втори не би гласувал за кмет гей, ром или турчин"}
{"url": "https://clubz.bg/84221-evrozonata_shte_ima_svoj_byudjet", "text": "Европейските министри на финансите се споразумяха тази сутрин върху общата рамка на бюджет на еврозоната, важен проект на френския президент Еманюел Макрон, макар да е значително по-малък, отколкото той искаше, предаде Франс прес. Споразумението между министрите отне 12 часа дискусии и ще бъде представено другата седмица на държавните и правителствените ръководители на ЕС, които се събират на среща на върха в Брюксел на 20 и 21 юни. Еврозоната направи малка стъпка към по-дълбока интеграция С мандат от националните си лидери от миналия декември министрите на финансите дебатират от шест месеца въпроса за бюджета, който разделя страните от юга - привърженици на по-голямата солидарност - и тези от Севера, начело с Холандия, които предпочитат бюджетната строгост. Кръстен \"бюджетен инструмент за конкурентоспособност и конвергенция\", зародишът на бюджета на еврозоната има за цел да насърчава структурните реформи, за да увеличи конкурентоспособността на 19-те страни, приели единната валута. По-конкретно, обясни пред АФП френски дипломат, става дума за реформата на професионалното образование, която би могла да бъде финансирана поне частично от този инструмент. Ако обаче държавите не изпълнят ангажиментите си за реформи, ще трябва да връщат отпуснатите фондове. Този инструмент ще бъде включен в бюджета на ЕС (т.е. на 27-те страни на съюза, когато Обединеното кралства го напусне). Той обаче не се нарича \"бюджет на еврозоната\", както в началото си представяше Макрон. Северните страни се противопоставиха на този термин. Размерът му ще бъде много по-малък от този, който желаеше френският президент. Той имаше предвид няколкостотин милиарда евро. Дискусията за точния обем на инструмента ще се проведе по-късно тази година, по време на по-общите преговори за бъдещата многогодишна бюджетна рамка на ЕС за периода 2021-2027 година. Два европейски източника споменаха пакет от 17 милиарда евро за седем години, за 19-те страни от еврото. Холандският министър на финансите Вопке Хукстра приветства   и  . Хукстра се отнасяше с най-голяма неохота към тези реформи. Според висш европейски представител, цитиран от Франс прес, този бюджет би могъл да се захранва от допълнителни приходи от нови данъци. Франция и Германия предлагат да бъде създаден данък върху финансовите трансакции на европейско ниво - проект от 2011 година, на предишната Европейска комисия, който още не може да види бял свят. През нощта министрите се споразумяха и да модифицират договора за Европейския механизъм за стабилност (спасителния фонд на еврозоната), подписан в разгара на дълговата криза през 2012 година, за да стане този фонд кредитор от последна инстанция за банки изпаднали в големи затруднения. Държавите от еврозоната сега трябва да се заемат със завършването на своя Банков съюз, чийто последен липсващ елемент е единната схема за гарантиране на депозитите, която да замени сегашните 19 национални схеми, припомня АФП.", "date": "2019.06.14", "title": "Еврозоната ще има свой бюджет"}
{"url": "https://clubz.bg/84235-raste_broqt_na_uchenicite_koito_ne_mogat_da_syzdadat_sobstven_tekst", "text": "Средната оценка по български език и литература (БЕЛ) е добър 4,06, а на втория Държавен зрелостен изпит средната оценка от различните предмети е много добър 4,67. Това каза зам.-министърът на образованието и науката Таня Михайлова по време на пресконференция за резултатите от майската сесия на Държавните зрелостни изпити, съобщи \"Фокус\". „Съизмерим е средният брой точки спрямо предходни години\", уточни Михайлова. Матура посред лято: над 5200 зрелостници се явяват днес в 175 училища Тя отбеляза, че в годините традиционно най-висок брой точки има по предметите, по които зрелостниците са най-малко. И даде примери с матурата по език - немски, френски, испански, химия и опазване на околната среда. По думите й там има сравнително нисък брой точки на фона на по-малкото зрелостници, които са заявили своя избор. „И обратното- по английски език има сравнително високи резултати, на фона на масовия избор – над 14 хил. зрелостници, които го бяха заявили\", посочи Таня Михайлова. Как се оправя рекордния брой двойки на матурата? С нова система за оценяване \"За нас е изключително важно това, което се забелязва в матурата по БЕЛ- все поголям е процентът на зрелостниците, които създават текст на Държавния зрелостен изпит“, посочи Михайлова. Тя подчерта, че е изненадващо, както през годините, така и на тази матура, че има зрелостници, които просто преписват текста. Защо изтича матурата? Как се оправя рекордния брой двойки на матурата? С нова система за оценяване Защо изтича матурата?", "date": "2019.06.14", "title": "Расте броят на учениците, които не могат да създадат собствен текст"}
{"url": "https://clubz.bg/84222-sirak_skitnik_ne_kamasutra", "text": "Творба, обявена за рисунка с туш на българския модернист Сирак Скитник, се оказа корица на    (издателство Pengiun). Работата е на британската артистка Малика Фавър   в стил оп-арт. Същата творба обаче фигурира в момента в изложбата в столичната галерия “Структура” като произведение на Сирак Скитник. А разкритието за това направи художникът Антон Стайков (автор на “Кратка история на българския комикс” 2000) на своята страница във фейсбук. „Работата” на Сирак Скитник е част от експозицията „Модернизъм и Авангард. Българската перпектива”, която показва частната колекция на бизнесмена рекламист Николай Неделчев. Тя бе обявена за „истинска находка”, запълваща бяло петно в нашето изкуствознание. Работите не били показвани, а директорката Мария Василева ни убеждаваше от тв ефира, че заради тази колекция трябва да се пренапише историята на изкуството и че името на Неделчев вече е „гравирано” там. Ружа Маринска: Голяма част от произведенията в галерия „Структура“ не са автентични Само преди два дни обаче изкуствоведите – доц. Ружа Маринска и Пламен Петров, съобщиха в медиите, че голяма част от експонатите не са автентични. Доц. Маринска, която е сред най-големите експерти по модернизъм в България, заяви и своето желание да участва в професионален дебат „с всички възможни аргументи, за да защити становището си”. Пламен Петров от Софийска градска художествена галерия пък е организирал (заедно с колегата си Красимир Илиев) мащабна експозиция на Сирак Скитник през 2013 г. В   той е категоричен, че работите му, представени в колекцията на Неделчев, също не са автентични. Петров добавя същото и за Иван Милев, Харалампи Тачев, Иван Пенков. И ето че художникът Антон Стайков вече извади една такава „творба”. Според експерти е малко вероятно британската артистка да е копирала от Сирак Скитник, най-малкото защото се твърди, че работите в изложбата се показват за първи път. Може би е време колекционерът Николай Неделчев да даде малко повече информация за произхода на близо 100-те творби, които е събрал, се говори в гилдията, където в последните дни скандалът се коментира почти денонощно. Галеристът Лаврен  Петров написа в една от дискусиите по темата: Най-неприятен вкус разбира се оставя фактът, че Мария Василева не спря да убеждава хората, че тези произведения трябва да бъдат в музеите. Василева е една от основателките на Института за съвременно изкуство (ИСИ), където вече 30 години работи рамо до рамо с настоящата директорка на Националната галерия Яра Бубнова. Българка от Австралия завеща 1,84 млн. лв. на Националната ни галерия Възможно ли е произведенията от колекцията или други подобни на тях да са били подготвяни да влязат в НХГ, се питат в арт средите. И всички тези речи за това как точно такива работи липсват в нашите музеи всъщност да са имали за цел да подготвят почвата? Известно е, че през миналото лято НХГ получи  , което е предвидено специално за откупки на българско изкуство. Българка от Австралия завеща 1,84 млн. лв. на Националната ни галерия", "date": "2019.06.14", "title": "Сирак Скитник? Не, Камасутра"}
{"url": "https://clubz.bg/84239-prodyljenieto_na_siqnieto_s_pyrvi_trejlyr_video", "text": "Излезе първият трейлър на филма „Доктор Сън” по едноименния роман на Стивън Кинг. В книгата от 2014 г. малкият Дани Торънс, който в „Сиянието” виждаше оживели мъртъвци, отдавна е пораснал. Хотел „Панорама”, където (във филма на Кубрик) полуделият герой на Джак Никълсън намери смъртта си, отдавна е изравнен със земята. Но кошмарите от миналото са се загнездили в главата на Дан, той пие, за да забрави. И неусетно тръгва по стъпките на баща си: бавно, но сигурно се плъзга по наклонената плоскост на пълната деградация… Докато попада на момиче, озарено от същото мистично сияние, преследвано от ловци на надарени деца – и от още нещо. Режисьор на продължението на култовия филм на Кубрик е Марк Флaнеган, който миналата година направи един от най-добрите хорър сериали – „The Haunting Of Hill House“. Той не е новак в мрачния свят на Кинг – и ако съдим по предишната му екранизация „Играта на Джералд”, можем да сме оптимисти и за „Доктор Сън”. Главните роли във филма изпълняват Юън Макгрегър и Ребека Фъргюсън, известна от поредицата „Мисията невъзможна“. Световната премиера на филма ще се състои на 31 октомври. У нас „Доктор Сън” тръгва по големите екрани от 7 ноември.    ", "date": "2019.06.14", "title": "Продължението на \"Сиянието\" с първи трейлър (ВИДЕО)"}
{"url": "https://clubz.bg/84211-makedoniq_iska_da_stroi_belene_zaedno_s_nas", "text": "Председателят на Комисията за енергийно регулиране на Северна Македония Марко Бислимовски препоръча страната да се присъедини към изграждането на АЕЦ \"Белене\" в България. Това съобщава македонската телевизия „Сител”, цитирана от Нова тв. Според Бисмимовски този начин югозападната ни съседка ще реши проблема с енергийните ресурси, тъй като анализите показват, че страната има въглища само за 15 години. Той уточни, че страната през 70-те години вече е участвала в изграждането на топлоелектрическа централа в Косово. „Разбира се, както правителството, така и другите инвеститори трябва да преговарят за условията, при които те трябва да инвестират. Но подчертавам, че това е моето лично мнение, трябва да влезем в такива регионални проекти, като вземем предвид енергийния потенциал, който имаме като държава”, каза още председателят на Комисията по енергийно регулиране на Македония. Правителството на страната вече обяви, че е сериозно заинтересовано да инвестира. Очаква се само конкретна оферта от българска страна.", "date": "2019.06.14", "title": "Македония иска да строи \"Белене\" заедно с нас"}
{"url": "https://clubz.bg/84214-na_leshoqdite_da_kaja_rano_e_za_obqd", "text": "Благодаря за подкрепата. Повече скришна - от колегите. И явна от публиката. На лешоядите да кажа: Скоро ще си говорим повече!  На тези, които имитират, че се интересуват от свободата на словото, а всъщност гадно чоплят рани и се правят на недоразбрали, нямам какво да кажа. От тях очаквах да не обиждат интелекта си с “въпроси”, но явно толкова могат. Да “рисуват” тайно образи и да подкрепят лъжата с бунт наужким. Всъщност нямат дефицит на акъл. Не достига душа.  До скоро!    ", "date": "2019.06.14", "title": "На лешоядите да кажа: Рано е за обяд"}
{"url": "https://clubz.bg/84210-sasht_iran_si_pribral_mina_ot_ediniq_tanker_video", "text": "Американската армия публикува видео, на което според нея се вижда как Иранската революционна гвардия изтегля неизбухнала мина от единия атакуван танкер в Оманския залив, предаде Асошиейтед прес. Tанкер бе опожарен в Oманския залив Според Вашингтон това е явно доказателство, че Техеран се е опитвал да прикрие участието си в нападението. В отговор Иран обвини САЩ, че организират \"иранофобска кампания\". Въпреки че ислямската република отрича да е отговорна за атаката през 1987 г. и 1988 г., използва именно мини срещу петролни танкери на американския флот - т.нар. \"Танкерни войни\". Според американската армия в черно-бялото видео и предоставените снимки се вижда въпросната мина до танкера \"Кокука Кърейджис\". Говорителят на Централното командване на армията на Съединените щати капитан Бил Ърбан посочи, че плавателен съд на Революционната гвардия е премахнал мината от кораба. Преди това Иран отхвърли обвиненията за участие в нападението чрез съобщение на мисията на страната в ООН. Собственикът на \"Кокука Кърейджис\" сподели, че моряците за забелязали \"летящи обекти\" преди атаката. По този начин намекна, че вероятно щетите не са причинени от мини. Президентът на компанията Ютада Катада не предостави доказателства за твърдението си, което противоречи на сведенията на американската армия. Той също допълни, че екипажът е забелязал наблизо ирански военен кораб, но не конкретизира дали това се е случило преди или след нападението. По-рано през деня Съветът за сигурност на ООН проведе заседание при закрити врати, посветено на вчерашното нападение над танкерите в Оманския залив, съобщи Франс прес, позовавайки се на дипломатически източници.  И.д. постоянният представител на САЩ в ООН Джонатан Коен е заявил, че всички улики изглежда сочат към Иран, съобщават дипломати. Ако Съветът за сигурност не реагира, са възможни и други нападения, подчертал е Коен. Страни членки на Съвета за сигурност са подкрепили разследването на нападението срещу танкерите, но засега не са постигнати конкретни споразумения, заяви представителят на Кувейт в ООН Мансур ал Отайби, цитиран от ТАСС. Мисията на Иран в ООН отхвърли категорично американските обвинения, че Техеран стои зад нападението и призова за диалог. Международната общност трябва да предотврати безразсъдните и опасни политики и практики на САЩ и регионалните им съюзници\", се казва още в изявлението, цитирано от Асошиейтед прес. По-рано министърът на енергетиката на Саудитска Арабия Халид ал Фалих подчерта в изявление, че страната е готова да предостави редовни доставки на петрол на световните пазари и е засилила степента си на готовност за справяне с всякакви заплахи, предаде Ройтерс. Един от нападнатите танкери пренася метанол, произведен в Саудитска Арабия. ", "date": "2019.06.14", "title": "САЩ: Иран си прибрал мина от единия танкер (ВИДЕО)"}
{"url": "https://clubz.bg/84217-masoviqt_ubiec_na_myusyulmani_pledira_nevinen", "text": "Брентът Tарант, който засне и излъчваше на живо във фейсбук как убива мюсюлмани в две джамии в Нова Зеландия, пледира невинен по всички 92 обвинения срещу него, предаде Си Ен Ен. \"Пазете се, усташи и турци\" - това слуша терористът от Нова Зеландия (ВИДЕО) Двайсет и осем годишният автстралийски гражданин ще бъде съден по 51 обвинения за убийство, 40 за опит за убийство и едно по Закона за борба с тероризма.   Тарант не присъстваше в съдебната зала - имаше постоянна жива аудиовизуална връзка с него от затвора Пареморемо в Оукланд, като адвокатът му Шейн Тейт извърши пледоарията. Терористът от Нова Зеландия е бил в България през 2018 г. (ВИДЕО) Датата за начало на съдебния процес срещу обвинения е насрочена за 4 май 2020 г. Максималната присъда в Нова Зеландия е доживотната, като осъдените убийци трябва да прекарат поне 10 години зад решетките преди да могат да бъдат освободени условно. Тарант бе арестуван на 15 март само 21 минути след първите сигнали в полицията за нападението. Почти всичките жертви загинаха по време на атаката в джамията \"Ал Нур\" и ислямския център на \"Линуд\". Двама души починаха по-късно от раните си в болница. Това бе и най-тежкият терористичен атентат в историята на държавата. Сред жертвите има граждани от много страни -   и други. \"Пазете се, усташи и турци\" - това слуша терористът от Нова Зеландия (ВИДЕО) Две седмици след нападението повече от 20 000 души се събраха на служба да почетат загиналите. През април парламентът на Нова Зеландия забрани полуавтоматичните оръжия в страната. Терористът от Нова Зеландия е бил в България през 2018 г. (ВИДЕО) \"Пазете се, усташи и турци\" - това слуша терористът от Нова Зеландия (ВИДЕО)", "date": "2019.06.14", "title": "Масовият убиец на мюсюлмани пледира \"невинен\""}
{"url": "https://clubz.bg/84218-mvr_veche_nqma_da_hvyrlq_granati_okolo_deca", "text": "МВР вече няма да прави \"бойни демонстрации\" пред деца, стана ясно на петъчния парламентарен контрол. Вътрешният министър Младен Маринов е издал заповед, която забранява хвърляне на гранати на публични събития с участие на малчугани. Всъщност той направи това още след инцидента, при който трима възпитаници на детска градина пострадаха при демонстрации в Силистра по повод 1 юни.  Три деца обгоряха при демонстрация на МВР в Силистра (ВИДЕО) Коментарът му днес бе в отговор на въпрос на червения депутат Стоян Мирчев, а поводът - инцидентът от 1 юни. Тогава, показвайки симулация на залавяне на престъпник, полицаи хвърлиха граната на 50 метра от над 300 момичета и момчета от забавачки и училища от Дулово, Тутракан и Силистра. Трите деца получиха изгаряния. Той допълни, че в момента продължава дисциплинарната проверка срещу началника на ОДМВР - Силистра, както и на служителите, взели участие в демонстрацията. Прокуратурата също води свое разследване.", "date": "2019.06.14", "title": "МВР вече няма да хвърля гранати около деца"}
{"url": "https://clubz.bg/84209-zashto_serialyt_chernobil_e_tolkova_uspeshen", "text": "Различни са версиите за края на комунизма. Едни подчертават политиката на човешките права на слабия президент Картър, укрепила дисидентските движения в лагера. Други величаят покерджийския блъф на силния Рейгън за стратегическата отбранителна система \"Звездни войни\", която изнерви Съветите и ги накара да хвърлят картите. Сериалът на НВО ни припомня една трета версия, която бяхме позабравили: аварията в Чернобил; посочвал я е впрочем и самият Горбачов. Тя показа, че системата е дълбоко неадекватна и вече застрашава не само себе си, но и света. Много мнения бяха изказани за това дали действителността във филма е реалистично показана - че тогава в СССР нямало тениски и ходели по потници или че не можело партиен деец да пие водка на работното си място. (За тениските не съм сигурен как беше; водката мен лично ме убеждава). По-сериозната критика върви в посока на централния конфликт между смелия индивид и системата - той, казват, бил характеристика на англосаксонката култура и звучал привнесено в съветската действителност. Може би има нещо такова: сериалът така или иначе е предназначен за глобална публика. Но като се замислиш, защо да е толкова различна Русия? Какъв персонаж беше физикът-дисидент Сахаров, революционерът по неволя Клим Сангин на Горки, близкият до декабристите Пушкин, затвореният в психиатрия Чаадаев? С какво физикът Легасов е различен като типаж от Чеховия доктор Рагин (\"Палата номер 6\"), който започва да съчувства на психично болните си пациенти и в последна сметка бива затворен при тях? Художественият образ предполага дистанция и обобщение. Не знам дали точно така е изглеждала ядрената централа, но комбинацията от обективно остаряла техника, грозни блокове и осветление, което убива цветовете, ми внушава усещане за убогост. Всичко е направено евтино и набързо. Това е впрочем резултат от благородната цел, която комунизмът си поставя, поне от Хрушчов нататък - спешно да задоволи \"растящите потребности\" на народа. Строи неугледни панелки, произвежда развалящи се Москвичи, но когато почне да произвежда и евтини атомни централи, става страшно. Самата авария ни дава идея за основния проблем в тази система: информацията. Причините за нея са много - от недомислица в технологията до човешка грешка. Въпросът е, че обществото е така устроено, че деецът А не може да вдигне телефона и да съобщи на дееца Б: имаме такъв и такъв проблем. Намесват се идеологически ритуали, изпълнение на планове, западният империализъм, та дори самият Ленин. Резултатът е престъпната първомайска манифестация, когато хиляди граждани в Киев, Минск, та чак в София получиха високи дози на облъчване. Представяте си колко неадекватна би била тази система днес, след дигиталната революция? Един изследовател писа, че американският интернет успял, защото действал \"комунистически\" - потребителите споделяли безкористно информация; обратно, съветският забоксувал, защото в него действали вълчи капиталистически закони - всеки се страхувал от всеки и пазел информацията само за себе си. Не разбирам защо сериалът предизвика тази яростна реакция на русофилите в България, пък и в самата Русия, където готвели ответен сериал с агент на ЦРУ, който ще се окаже виновен за взрива. Огромният му успех се дължи именно на това, че наред с обречената система, той показва невероятния героизъм на съветските хора, който - да ме прощавате за патетиката! – не мога да не асоциирам с Отечествената война. Когато Сталин, поделил Европа с Хитлер и обезглавил армията си, хвърля народите на СССР в чудовищно изпитание, те го преодоляват въпреки грешките и диктатурата му. Силата на филма е в това, че в този героизъм няма патетика - нито съветска, нито холивудска. Нещата са някак всекидневно двусмислени. Хората хем знаят какво рискуват, хем не съвсем, защото радиацията е невидима. Бабата, видяла и фашисти, и комунисти, отказва да се евакуира пред тази невидима заплаха. Заместник-премиерът Шчербина, изпратен на място, научава едва от учения, че ще умре до две години, което и става. Миньорите, повикани да копаят под централата, се досещат, че на тази дълбочина няма как да са защитени и все пак продължават работата. Наред с преливането между знание и незнание е сложното отношение между принуда и доброволчество. Пак асоциация с войната: хем саможертва, хем политкомисарят е отзад с пистолета. Удивителна е сцената, в която трябва да се намерят трима за отпушване на шлюзовете, така че радиоактивната вода да изтече, преди да бъде предизвикан нов взрив. На Горбачов го казват в пряк текст: искаме разрешение да изпратим на смърт трима души; той маха с ръка, какво са трима при толкова застрашени. Физикът Легасов, заеквайки, опитва да предложи на работниците 400 рубли награда и някакви облаги, но желаещи няма. Тогава партийният човек взима думата и залага на нещо съвсем различно: просто трябва да се направи, за да не умрат милиони хора. И сега вдигат ръка трима - Баранов, Беспалов и Ананенко; поради странната рулетка на радиационното заразяване само първият ще загине. Няма роботи, затова на терена ще бъдат пратени \"биороботи\", сиреч войници. Няма защитни дрехи, миньорите работят чисто голи. Наместо евакуация - блокиране на населението в района, защото престижа на държавата е по-важен от живота на гражданите. Ужасна, нечовешка система, която ражда героизъм отчасти именно поради своята неразвитост. Само защо се наложи той да бъде възпят от американска кабелна телевизия? Не знаем дори истинския брой на жертвите. На мястото на аварията със средства на ликвидаторите и спестен материал от бетонния саркофаг днес има скромен паметник с нескромното заглавие \"На тези, които спасиха света\". Няма защо да се подиграваме на руския месианизъм, светът наистина беше под заплаха. Въпросът е дали пък не беше по-добре да беше нямало от какво да се спасява? В България филмът разбуди очаквани реакции срещу проекта \"Белене\". Може би помните състоянието на централата \"Козлодуй\" в началото на 90-те и как повярвахме на \"Ку-ку\"-шегата, че там е станала авария. Вероятно не е вече същото днес, когато сме плътно контролирани от ЕС, но усещането за това, че в ядрената енергия има нещо неуправляемо и надчовешко отново се събуди. И че държавица като България, където не се знае дори кой отговаря за язовирите, може би по-добре да не се захваща с неща, които не са ѝ по силите. Впрочем, успехът на филма е свързан и с мощната зелена вълна в цяла Европа днес. Друг ефект, това е бумът на селфи-туризма, нараснал под прякото въздйстиве на сериала. Прекрасни девойки позират сред мъртвите блокове на Припят, напуснатите детски площадки, подивялата растителност, младежи се правят на мутанти, които ви дебнат в радиоактивната зона. Тази естетизация вероятно е знак за това, че аварията, а заедно с нея и безотговорният идеологичеки режим, който я направи възможна, са отишли безвъзвратно в миналото. Дали пък не избързваме, драги туристи?", "date": "2019.06.14", "title": "Защо сериалът \"Чернобил\" е толкова успешен?"}
{"url": "https://clubz.bg/84207-volejbolistkite_s_pyrva_pobeda_v_ligata_na_naciite", "text": "Женският национален отбор по волейбол на България постигна първа историческа победа в Лигата на нациите. \"Лъвиците\" се наложиха над Република Корея с   в последния си мач от група 13, в четвъртата седмица от световната надпревара, на турнира в Перуджа (Италия). Волейболистките отстъпиха и в третия си мач в Лигата на нациите Така те вече са на петнадесето място във временното класиране с 1 победа, 11 загуби и 4 точки. Корейките пък отстъпиха назад и заемат последното шестнадесето място също с 1 победа и 11 загуби, но с 3 точки. Селекционерът Иван Петков заложи на следния стартов състав: Нася Димитрова, Мирослава Паскова, Мира Тодорова, Гергана Димитрова, Силвана Чаушева, Петя Баракова, Жана Тодорова (либеро).  Волейболистките започнаха със загуба в Лигата на нациите Волейболистките ни не стартираха мача уверено и позволиха на корейките да дръпнат с 18:13. Разликата се оказа непреодолима и азиатките спечелиха първата част. Българките се вдигнаха за следващите два гейма и след отлични отигравания в ключови моменти поведоха с 2:1. Играта през четвъртата част бе много равностойна, но въпреки хъса на корейките \"лъвиците\" запазиха хладнокръвие и надделяха с 26:24. Така достигнаха до първата си победа с 3:1 гейма. С най-голям актив за победата на България бе Нася Димитрова с 24 точки (1 ас, 5 блокади), 16 точки добави Мирослава Паскова (1 блокада).  Българките остава да изиграят още три мача през следваща седмица като последователно ще се изправят срещу световните шампионки от Сърбия, домакинките от Китай и коравия отбор на Германия.  Волейболистките започнаха със загуба в Лигата на нациите", "date": "2019.06.14", "title": "Волейболистките с първа победа в Лигата на нациите"}
{"url": "https://clubz.bg/84208-bivsh_nacional_e_noviqt_sporten_direktor_na_levski", "text": "Ивайло Петков е името на новия спортен директор на \"Левски\". Бившият национал сега има нелеката задача за кратък период от време да попълни редиците на \"сините\" с нови футболисти. \"Левски\" започна с 12 футболисти, Хубчев по цял ден гледа нови Предишната работа на бившия защитник бе като изпълнителен директор на \"Дунав\" (Русе) - до юни 2018 г. В официалния сайт на \"Левски\" бе публикувано първото обръщение на Петков към феновете на отбора. Ивайло Петков е трикратен шампион на България с екипа на \"Литекс\" - 1997/98 г., 2009/10 г., и 2010/11 година. Носител е също на една Купа на България - 2009 година и една Суперкупа - 2010 година.  През 2004 година става шампион на Турция с гранда \"Фенербахче\". За националите играе общо 64 мача, като в тях реализира 3 гола. Има два мача на последното Световно първенство на България през 1998 година във Франция, както и две срещи на последното ни Европейско - 2004 година в Португалия.", "date": "2019.06.14", "title": "Бивш национал е новият спортен директор на \"Левски\""}
{"url": "https://clubz.bg/84215-prieto_partiite_shte_vryshtat_nadvzetite_subsidii", "text": "Партиите, получавали държавна субсидия след 2016 г., ще трябва да върнат допълнителните пари, които са взели заради неясни текстове в Закона за политическите партии. За това гласуваха отново единодушно и окончателно в парламента днес.  Промените, предложени от Министерски съвет, от една страна редактират текстовете, които позволяваха на партиите да взимат  , а от друга - ще накара партиите да върнат \"надвзетите\" пари до 2020 г.  Това ще става чрез одържане при следващите траншове субсидии. На политическа партия, която не е върнала доброволното разликата в субсидията, ще се предоставят едва 70% от сумата, която трябва да й бъде предоставена, и 50% от сумата от всяка следваща част на субсидията в рамките на до една година от влизането в сила на този закон.  А в случая на партиите, които вече не получават финансиране, те ще трябва да върнат парите доброволно до 31 декември 2020 г. или да плащат лихви върху тях.  Лидерът на НФСБ Валери Симеонов приветства връщането на парите и заяви, че е очаква единодушие по темата.  От ДПС пък настояват да продължат проверките на финансовото министерство.  Става дума за \"надвзети\" общо 14,5 млн. лв. Приемането на промените днес мина без дебати.  За партийните субсидии: \"БСП го направи\" и да се разследва финансовият министър Скандалът със завишената субсидия избухна след проверка на \"Шоуто на Слави\" и признание от партиите, че взимат не просто по 11 лв. на глас, а си разпределят цялата сума за всички гласове, подадени на изборите - дори тези от партии, които не са минали прага от 1% и за които не се полагат пари. Политици и чиновници обвиниха неясни текстове на закона. От ГЕРБ обявиха, че виновниците са в БСП, въпреки че законът в този му вид е приет от тях. 1 лев на глас партийна субсидия предлага кабинетът. Чака \"зависимости\" Прокуратурата пък назначи проверка. А това предизвика и дебат и отваряне на темата за намаляване на субсидията, като премиерът Бойко Борисов в крайна сметка предложи тя да е 1 лв. на глас. Депутатът от ДПС Делян Пеевски пък го \"надцака\" с предложение тя да е 0 лв.  Делян Пеевски отново дойде на работа. И предложи 0 лв. субсидия за партиите По-късно днес от БСП обявиха, че са изпратили покани за разговори до ръководствата на парламентарните групи на ГЕРБ, \"Обединените патриоти\" и ДПС. Темата - предстоящата промяна на субсидията за партийте. Първата среща е в ГЕРБ в понеделник, с ОП и ДПС левицата ще се среща във вторник в Народното събрание. 1 лев на глас партийна субсидия предлага кабинетът. Чака \"зависимости\" Делян Пеевски отново дойде на работа. И предложи 0 лв. субсидия за партиите", "date": "2019.06.14", "title": "Прието: партиите ще връщат надвзетите субсидии"}
{"url": "https://clubz.bg/84216-nameriha_granata_vyrhu_plevnq", "text": "Ръчна граната е открита на покрива на плевня в село Горски извор, съобщава \"Марица\", цитирайки местната полиция. Сигнал в районното управление на Димитровград подал 56-годишният собственик на имота. Той съобщил, че открил боеприпаса при ремонт. Поръчваш си картофи, идва граната от Първата световна Незабавно към мястото ​били изпратени униформени, които отцепили района до пристигането на сапьори от военното формирование ​от Хасково. Eкспертите споделили, че ​гранатата е старо българско производство от Втората световна война. Бомбата е обезвредена н​а полигон.", "date": "2019.06.14", "title": "Намериха граната върху плевня"}
{"url": "https://clubz.bg/84212-kazvam_u_si_ba_i_raketite_nasocheni_sreshtu_amerika", "text": "Скеч пародира официална международна работна среща на Владимир Путин с корейския лидер Ким Чен Ун и Ангела Меркел. Във видеото от руския формат \"Комеди клуб\" руският лидер раздава задачи - на Меркел да продължи \"да се прави, че управлява Европа\", а на лидера на КНДР - да плаши американците, само че да покрие бомбите с картон, за да се пазят от дъжда. А какви са всъщност двамата лидери - вижте във видеото. Авторите на \"Комеди клуб\" по телевизия ТНТ се хвалят, че то е най-популярното комедийно шоу в Русия с 12-годишна история. Тази година тече 15-ият му сезон. Актьорът Дмитрий Грачов е абсолютната звезда на геговете в ролята на Владимир Путин. Конкретният епизод е от 2017 г.", "date": "2019.06.14", "title": "Казвам \"У Си Ба\" и ракетите - насочени срещу Америка "}
