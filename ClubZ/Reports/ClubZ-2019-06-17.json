{"url": "https://clubz.bg/84325-demokratichna_bylgariq_v_hod_e_unishtojavane_i_na_malkoto_svobodni_medii", "text": "Kато \"ход по целия терен\", в който се завладяват не само институции, но и се унищожават и \"малкото свободни медии и журналисти в страната\". Така Демократична България видя последните кадрови промени в Нова телевизия, разпита на журналисти от сайта \"Бивол\", присъдата на журналиста от \"Капитал\" Росен Босев, критичното финансово състояние на БНТ. От формацията излязоха с декларация по повод всички тези случаи, натрупали се през изминалите няколко седмици. Директорът на \"Нетинфо\"  Христо Христов е освободен. Позволи си да критикува Преди дни Нова телевизия прекрати договорите на разследващите журналисти  . Върховната касационна прокуратура пък започна проверка на имотното състояние на двама журналисти и създатели на сайта \"Бивол\" - Асен Йорданов и Атанас Чобанов. Тя е по сигнал, за който от полицията казват, че е получен от БОЕЦ, но от сдружението отричат да са го подавали. По време на евровота БОЕЦ поисках от Централната избирателна комисия да се произнесе дали депутатът Делян Пеевски изпълнява изисквания на изборния кодекс за уседналост. \"Бивол\" пък систематично изнася информация за имотите на властта. Миролюба Бенатова и Генка Шикерова са освободени от Нова тв Заради твърдението, че \"Стоян Мавродиев използва КФН, за да репресира \"Капитал\" и \"Дневник\", . А авторът на решението и председател на състава Петя Крънчева присъства в десетки негови публикации на \"Капитал\", и то в негативен контекст. И въпреки настояването от страна на вестника, тя не си е правила отвод по делото.  Кошлуков се разграничи от предишния шеф на БНТ Оттам припомнят, че винаги са настоявали, че \"свободата на медиите е върховна демократична ценност\". И без информиран избор не може да има честни избори. Миролюба Бенатова и Генка Шикерова са освободени от Нова тв Кошлуков се разграничи от предишния шеф на БНТ", "date": "2019.06.17", "title": "Демократична България: В ход е унищожаване и на малкото свободни медии"}
{"url": "https://clubz.bg/84339-toti_napusna_roma_ogorchen_i_besen", "text": "Франческо Тоти вече не е директор на \"Рома\". Легендарният нападател остро критикува по време на пресконференция собствениците на клуба и в частност президента Джеймс Палота. Обвини ги, че го били принудили да \"окачи бутонките\", изолирали са го от вземането на решения и вредят на \"Рома\". Той обясни, че е бил изключен от взимането на решения в клуба. Тоти критикува и финансовата политика на собствениците. Бившият капитан на \"вълците\" осъди решението на Палота да изолира него и Де Роси от клуба.", "date": "2019.06.17", "title": "Тоти напусна \"Рома\" огорчен и бесен"}
{"url": "https://clubz.bg/84330-sveshteniqt_graal_na_razmera_v_avtomobilostroeneto", "text": "Ако Renault искаше да се обедини с Fiat Chrysler, това бе преди всичко, за да достигне прословутия критичен размер, който повече от всякога е Свещеният Граал на автомобилостроенето. Това се казва в статия на в. \"Ле-з-еко\", цитирана от БТА. Предстоящите инвестиции, и по-специално колата на бъдещето, превърнаха мащабните икономии в необходимост. Автомобилът обаче е сложен продукт и в надпреварата към постигане на по-голям размер трябва да се проявява предпазливост.  Това състезание кара някои да продават на безценица коли при съмнителни условия, други - да мечтаят за изгодни бракове, които да бъдат отпразнувани много помпозно: критичният размер, повече от всякога, е Свещеният Граал на автомобилния сектор. За Жан-Доминик Сенар, президента на Renault, това е ключовият аргумент в полза на голямото сливане с Fiat Chrysler, което той поддържаше пламенно, и днес все още поддържа пламенно, въпреки че италианската компания официално оттегли своята оферта. С 8,7 милиона произведени коли новият \"европейски автомобилен шампион\" би следвал плътно световните гиганти Toyota и Volkswagen, които правят по над 10 милиона. Ако в сметката бъдат включени Nissan и Mitsubishi, партньорите на Renault в алианса, то броят би надхвърлил 15 милиона, чупейки всички броячи. Докато оглавяваше съюза Renault-Nissan-Mitsubishi, Карлос Гон не криеше това: \"Надпреварата за размера е стратегическа\", каза той още в началото на миналата година. Под неговото ръководство първоначалното обединение на трите конструктора стана номер едно в света през 2017 година. Естествено, всички ръководители в сектора се пазят да не превърнат размера в самоцел. Преди всичко, \"това, което е от значение, са качеството и печалбата\", спомни си Жан-Доминик Сенар пред \"Ле-з-еко\" преди няколко дни.  В търсене на обеми продажби на всяка цена, някои, наистина, си изгориха крилата. Toyota в крайна сметка занемари качеството, за да се озове преди няколко години в скъпоструващи скандали. Инженерите на Volkswagen манипулираха двигатели, предизвиквайки прословутия \"Дизелгейт\" - скандал, придобил глобални измерения. Неотдавна Nissan влоши условията, при които продаваше в Съединените щати, имиджът на компанията пострада и нейните продажби отвъд Атлантика намаляха чувствително. При това да останеш малък регионален играч не е вариант. Освен ако нямаш достатъчно комфортен марж на печалба, за да поеме шокове и бъдещи инвестиции - това може би е възможно за водещи автомобилопроизводители като Daimler и BMW. Ситуацията е по-сложна за по-масовите конструктори с по-малък марж на печалба. Още повече че сега, повече от всякога е настъпил часът на мащабните икономии. Поради липса на критичен размер, който да им позволи да поемат по-големи обеми увеличаващи се инвестиции, на автомобилопроизводителите ще им е трудно да изпълняват все по-високите изисквания в областта на сигурността или замърсяването. Или пък да финансират технологиите, необходими за прехода към електрическия, свързан и автономен автомобил. Трябва да се наричаш Volkswagen (и да имаш годишен оборот от 236 милиарда евро), за да можеш да обявиш инвестиции в колата на бъдещето за. . . 44 милиарда евро за петгодишен период! Дори онези, които предпочитат пътя на партньорствата, ще трябва да имат тежест пред технологичните гиганти като Waymo или Uber. Карлос Таварес не се излъга за това. Човекът, който не пестеше критиките си, напразни, срещу курса към придобиване на обем, поет от Карлос Гон, неговия бивш шеф, превърнал се във враг, в крайна сметка се подаде на изкушението, купувайки германската компания Opel. Преминавайки по този начин прага от 4 милиона продадени коли годишно, главният изпълнителен директор на групата PSA дори сега показва, че е готов на евентуални други сделки - впрочем той също мечтаеше да се обедини с Fiat Chrysler. Размерът обаче не би оправдал каквато и да било операция. \"Разбира се, размерът е от съществено значение в този сектор, но трябва да се види как е постигнат той!\", подчертава Бернар Жулиен, лектор на конференции в Университета на Бордо. Японският гигант Toyota, например, никога не е придобивал други компании, припомня изследователят. Що се отнася до Volkswagen, той изкупи само по-малки от него, лесни за интегриране фирми. По същия начин, PSA погълна зрелищно Opel, но това стана, защото германският конструктор, който бе на загуба от 15 години, нямаше никакъв избор. Точно обратното, германското автомобилостроене изобилства от провалени бракове - понякога дори още преди да бъдат консумирани: Renault-Volvo, Daimler-Chrysler, BMW-Rover, Fiat-General Motors, Ford-Volvo, Volkswagen-Suzuki и т. н. Въпрос на сложност, его, културни различия, мениджърски умения. Трудността обаче е свързана и със самата същност на продукта: автомобилът е нещо изключително сложно, изискващо постоянното взимане на хиляди конкретни решения. Синергиите са трудно постижими без перфектен синхрон на една и съща честота. Маржът на оперативната печалба на Toyota (8,2% миналата година), една много добре интегрирана група, е доста по-висок, отколкото на Renault (6,3%), която, въпреки това, със своите партньори от алианса, на хартия има същата тежест като обем на продажбите. Дори лишена от Opel, \"малката\" PSA достигна 7,7% миналата година. Като обобщение, необходима е предпазливост в надпреварата за обеми. \"Човек дори може да се попита дали размерът не става сериозно препятствие за управлението на автомобилна група в един толкова хаотичен свят. Необходимо е постоянно приспособяване, тръгване, спиране, промяна на посоката. Подвижността също е ценна!\", съветваше миналата година Карлос Таварес. За производителите цялата трудност днес е да поставят курсора на точното място. ", "date": "2019.06.17", "title": "Свещеният Граал на размера в автомобилостроенето"}
{"url": "https://clubz.bg/84334-bylgarski_boing_737_300_popadna_v_turbulenciq_postradaha_10_dushi_video", "text": "Самолет Боинг 737-300 на регистрираната в България авиокомпания ALK Airlines е попаднал в силна турбуленция, в резултат на което са пострадали 10 души. Машината с регистрация LZ-MVK, със 121 пътници на борда, е изпълнявала полет от Прищина (Косово) за Швейцария, съобщава  . За мощта на явлението свидетелства видеоклип, публикуван в YouTube.  Няма данни за български граждани на борда на попадналия в турболенция Боинг на ALK Airlines, коментираха за Клуб Z от Министерство на външните работи. По информация на посолството ни в Швейцария няма данни български граждани да са били на борда на самолет Boeing 737-300 на авиокомпания ALK Airlines, с регистрация LZ-MVK, който попада в силна турболенция на 16.06.19 г.  Служители на посолството ни в Швейцария са в контакт с местните власти по случая. Самолетът е изпълнявал полет от Прищина (Косово) до Базел / Мюлуз (Швейцария / Франция). Инцидентът е станал над Северен Тирол, докато самолетът се опитвал да заобиколи гръмотевична буря, 30 минути преди приземяването на летището в Базел, пише The Aviation Herald. Пътници разказали, че силните вибрации при турбуленцията са успели да изтръгнат от местата им дори няколко седалки. Нов удар по \"Боинг\": Азербайджан отказа сделка за 1 млрд. долара В крайна сметка, самолетът се е приземил благополучно в Базел, където 10 от пътниците, получили наранявания, са откарани в болница. След два часа и половина престой на земята боингът е поел по обратния курс.", "date": "2019.06.17", "title": "Български Боинг 737-300 попадна в турбуленция - пострадаха 10 души (ВИДЕО)"}
{"url": "https://clubz.bg/84331-sasht_napraviha_ofertata_za_f_16", "text": "Посолството на САЩ съобщи днес, че е връчило на Министерството на отбраната проект за договор за доставка на осем изтребителя F-16 на българските военновъздушни сили със споразумение за финансовите параметри на сделката. Предложената цена на сделката не се споменава в   посолството по този повод, но то уточнява, че споразумението за придобиване на самолетите произвеждани от корпорацията \"Локхийд Мартин\" (Lockheed Martin)  US Конгресът одобри финансовата рамка за изтребителите за България На 4 юни Конгресът на САЩ одобри финансовата рамка на сделката на стойност $1,6 млрд. (2,79 млрд. лв). Посолството на САЩ уточни, че това не е окончателната цена и че в срок от две седмици САЩ ще представят проект на договор, в който очакваната цена за придобиване на осемте самолета с пакет от необходимите бойни способности ще бъде в рамките на $1,2 млрд. - 2,09 млрд. лв.). Българският парламент определи таван за цената на сделката от 1,8 млрд. лева, но парламентът даде мандат за преговори и за по-висока сума. ", "date": "2019.06.17", "title": "САЩ направиха офертата за F-16"}
{"url": "https://clubz.bg/84332-novoto_pristanishte_na_dogan_gotvi_investicii_za_89_mln_evro_tyrsi_investitori_ot_london", "text": "Инвестиции от 89 млн. евро за реконструкция и обновяване на новото пристанище на ТЕЦ \"Варна\", чийто собственик е почетният председател на ДПС Ахмед Доган. Това предвиждат грандиозните планове на изпълнителния директор на компанията и бивш транспортен министър Данаил Папазов. Той очаква до края на тази година новото пристанище да обработи до 250 000 тона товари и 500 000 тона до края на следващата година. Новината съобщава вестникът на депутата от Движението Делян Пеевски – \"Монитор\". На 12 юни Доган е регистрирал като дъщерна компания на ТЕЦ \"Варна\" дружеството \"Пристанище ТЕЦ Езерово\". Бизнесът на Ахмед Доган се разшири с ново пристанище От думите на Данаил Папазов става известно, че се водят преговори за привличане на чужд инвеститор от Лондон. Той щял да се включи с до 50% от дяловете в новосъздадено дъщерно дружество на ТЕЦ \"Варна\" – “Пристанище ТЕЦ Езерово“, което да оперира порта. Макар и Папазов да не назова името на чуждата компания, посочи, че преговорите с чуждия инвеститор се водят от над половин година. Данаил Папазов посочи още, че от края на 2017 г., когато са придобити активите от ЧЕЗ за 48,5 млн. евро, новите собственици са инвестирали до момента 30 млн.  лв. те са от банкови заеми от Първа инвестиционна банка и D-банк. С тях са извършени технологични преобразувания в ТЕЦ „Варна“ – три от шестте блока в електроцентралата да работят с природен газ, вместо на въглища.  Според бизнесплановете компанията ще се фокусира в обработката на зърнените товари, тежки корабни горива, битум, асфалт и олио. До края на 2019 г. прогнозата е да бъдат обработени 200-250 хил. тона на пристанището в Езерово. Догодина количествата да се удвоят, а през 2021 г. с пускането в експлоатация на планираните да се изградят зърнен и контейнерен терминал дружеството очаква многократен ръст. Данаил Папазов е амбициран да се обработват по 200 хил. контейнера, колкото в момента обработват всички български пристанища. Ахмед Доган вече е мажоритарен собственик на ТЕЦ \"Варна\" Освен това свъзстановяване на железопътните линии на пристанището дружеството има намерение да направи и връзка с речните пристанище. Папазов посочи Русе, където може да се осигури и достъп до Дунав. Това щяло да облекчи разходите за превоз след увеличение на тол таксите за ползване на пътищата. \"Надяваме се на транзитни товари за нашия регион, които в момента минават през Румъния“, уточни Папазов.  Ахмед Доган вече е мажоритарен собственик на ТЕЦ \"Варна\"", "date": "2019.06.17", "title": "Новото пристанище на Доган готви инвестиции за 89 млн. евро. Търси инвеститори от Лондон"}
{"url": "https://clubz.bg/84340-persijskiqt_zaliv_e_na_ryba_na_stres_testa_predupredi_mogerini", "text": "Върховната представителка на европейската дипломация Федерика Могерини предупреди днес, че положението в Персийския залив е на ръба на въоръжения конфликт, след като два танкера бяха взривени пред входа на Залива, където минава главният път за петролни доставки в света.  САЩ и главният им регионален съюзник, Саудитска Арабия, от една страна и Иран от друга си размениха в последните дни обвинения за атаките. Могерини се въздържа да посочи отговорен, заявявайки, че разузнавателните служби на държавите членки се опитват да установят кой стои зад нападенията. Върховната представителка беше подчертано въздържана и когато репортер я помоли да коментира днешното предупреждение на Иран, че ще спре да изпълнява задълженията си по международната ядрена сделка от 2015 г., като увеличи обогатяването на уран и производството на тежка вода в завода в Арак. Иран ще увеличава заплашително количеството на обогатен уран Тя добави, че фокусът на европейската дипломация е върху това споразумението да бъде запазено и Европа и Иран да намерят механизъм да търгуват, така че ислямската република да се облагодетелства от вдигнатите санкции. Техеран неколкократно заплашва постепенно да спре да да изпълнява сделката от 2015 г. , след като президентът Доналд Тръмп изтегли САЩ от нея  и възобнови и засили ограничителните икономически мерки срещу Иран. САЩ заплашват със санкции всяка страна, която купува ирански петрол. ЕС се опитва да създаде бартерен търговски механизъм, който може да заобиколи американските санкции, но според Техеран от него няма да има полза.", "date": "2019.06.17", "title": "Персийският залив е \"на ръба на стрес теста\", предупреди Могерини"}
{"url": "https://clubz.bg/84341-svaleniqt_prezident_na_egipet_pochina_v_syda", "text": "Бившият президент на Египет Мохамед Морси е починал, след като се явил в съда, предаде Ал Джазира, позовавайки се на държавни медии в страната. Държавната телевизия е съобщила, е Морси е припаднал след съдебно заседание и след това е починал. Той беше на 67 години. Египетският президент \"изненадващо\" бе преизбран. С 97% от гласовете Морси беше демократично избран след като Арабската пролет през 2011 година сложи край на 30-годишното управление на президента Хосни Мубарак. Морси беше свален след масови протести и военен преврат през юли 2013 година. Той изслужи само една година от четиригодишния си мандат, а организацията, към която принадлежеше, Мюсюлмански братя, беше обявена извън закона.", "date": "2019.06.17", "title": "Сваленият президент на Египет почина в съда"}
{"url": "https://clubz.bg/84296-volvo_testva_avtonomen_tovaren_elektromobil", "text": "Представеният миналата година електромобил Vera от Volvo Trucks тръгва на първи курсове в Швеция, съобщиха от автомобилния концерн.  Колите на Volvo ще си говорят - в цяла Европа Автономният свързан автомобил ще транспортира стоки от логистичен център до пристанищен терминал в Гьотеборг, в сътрудничество с фирмата за фериботи и логистика DFDS. Колата, представена през 2018 г., ще вози контейнери с големи обеми. Вграждането е напълно реално, и няколко Vera ще се движат непрекъснато, създавайки поток между логистичния център и пристанището. През цялото време те ще бъдат наблюдавани от контролна кула. Маршрутът на колите ще е предварително определен, като основно минава през промишлена зона с умерен трафик. Автономни камиони на Volvo ще пренасят варовик (ВИДЕО) Volvo отскоро тестват и автономни камиони, които правят доставки на няколко километра в постоянен поток. Vera обаче вероятно ще пътува по по-дълги курсове.  Засега обаче Vera няма да е 100% автономна - това ще стане след допълнително адаптиране и подобряване на инфраструктурата.  Автономни камиони на Volvo ще пренасят варовик (ВИДЕО)", "date": "2019.06.17", "title": "Volvo тества автономен товарен електромобил"}
{"url": "https://clubz.bg/84337-es_nakazva_turciq_zaradi_kipyr", "text": "Европейският съюз ще накаже Турция с предупредителна търговска мярка заради претенциите й към газовите залежи в акваторията на Кипър,  .  Очаква се утре министрите на европейските въпроси на ЕС на съвет в Люксембург да обявят, че замразяват преговорите с Турция за синхронизация на митническия й съюз с ЕС. Според проект на резолюцията, цитирана от вестника, мярката е в отговор на \"извънтериториалните дейности на Турция в източното Средиземноморие\".  Гръцкият премиер Алексис Ципрас предупреди снощи Турция, че я очакват последствия, които могат да стигнат и до санкции от Европейския съюз, ако се потвърди, че тя е започнала сондажи за газ в изключителната морска икономическа зона на Република Кипър. Гърция плаши Турция със санкции САЩ, Израел, Кипър и Гърция замислят  Източносредиземноморски газопровод САЩ, Израел, Кипър и Гърция замислят  Източносредиземноморски газопровод", "date": "2019.06.17", "title": "EС наказва Турция заради Кипър"}
{"url": "https://clubz.bg/84303-upotreba_na_nevejestvoto", "text": "Как можеш да направиш един народ луд? Или озверял? Или умиращ от страх? Първа стъпка: правиш народа прост. Втора стъпка: правиш го какъвто си поискаш. Опитайте се да си представите какъв изглежда животът на българин в България, който не знае английски. Враждебен изглежда. Пускаш радиото: някакви екзалтирани водещи на музикални предавания с къдрави гласове съобщават заглавия на песни на английски, които и те самите не могат да преведат. Колкото повече не могат да ги разберат, толкова повече усукват интонациите си. Пускаш телевизора: някакви учили-недоучили български министри си отмъщават за собственото неудобство в Брюксел от това, че не знаят английски, като обясняват какво ще се случва с живота ни с някакви брюкселски термини, които не значат нищо и дрънчат на кухо в зрителските глави. Влизаш в интернет, където от две думи поне три са на английски, френски или немски, но това не те улеснява, защото не знаеш и френски, и немски. Подписваш договор: нещо си разбрал, друго не си разбрал. Избираш си лак или червило в каталог, но не можеш да се досетиш какъв цвят купуваш, защото цветът е обявен на поетичен английски. \"Обличат сина ми в костюм на Путин и го изнасилват\". Как да не повярваш?! Купуваш си тениска от магазина за втора употреба заради тъмния цвят, тъй като си възрастна жена, а на тениската пише на английски „секс инструктор, първият урок е безплатен“ и децата от махалата се кискат. Надписи на английски, реклами на английски, междуметията на децата на английски – това е един загадъчен, неясен, потаен свят и от всеки ъгъл може да изскочи нещо, което те застрашава. Тук правя уговорката, че не обвинявам тези, които не знаят английски. Никак даже. Никой не е длъжен да знае чужд език, човек си избира какво да учи и знае. И онова „прост“ в първите две изречения не означава, да не се знае английски. Но обвинявам всеки, който по най-лесния и донякъде високомерен начин не превежда на български заглавията на песни, текстовете на реклами, надписи на магазини и стоки, термини в документи и т.н. Живеем в България и трябва да сме обградени от ясни за всички българи думи. И ето какво изскача иззад ъгъла на тази неразбираема действителност, изскача някаква дума джендър. Който е учил английски е наясно още от втория срок на подготвителен клас, че думичката е граматическо понятие, означава „род“. Училите френски пък са наясно, че оттам идва безобидната дума жанр. Джендър равенство означава равни права за мъжете и жените. Джендър проблем е когато жените получават по-малки заплати за еднакъв труд с мъжете. Джендър роля означава социална роля на пола – мъжете обикновено са с брада, милосърдните сестри са обикновено жени, мъжете са силни, жените готвят и т.н. Някой обаче превежда вместо „социална роля на пола“ „социален пол“ и ето ти чудовище иззад ъгъла. Изскача Корнелия Нинова и ти казва: джендър е името на чудовището, в което искат да превърнат детето ти, то е името на третия пол, да спасим децата на България от джендъра… Борисов: Национална стратегия за детето 2019-2030 г. няма Какво се случи оттам нататък, знаем. За мен лично най-ужасяващата проява на истерията беше обаждане по телефона, в което възрастна жена ми каза: „Аз гледам внучето, майка му и баща му са в Испания, на вас ви вярвам, моля ви, кажете ми безопасно ли е да пускам детето на детска градина, има ли вероятност там да го превърнат в джендър?“ Представям си страховете на тази баба. За 5000 деца в София няма места в детските ясли. Тя е била щастливка, намерила място за внучето, но сега пък става още по-страшно – там може да го превърнат в джендър, което не сме наясно какво точно значи, но със сигурност е нещо ужасно. И докато се твърдеше, че нищо по-страшно от джендъра не може да ни се случи, ето го и по-голямото, по-страшното чудовище – ювенилна юстиция. Това страшилище живее в Стратегията за детето. Ако една дума, която е трудно да запомниш, звучи страшно, то две думи, които е почти изключено да запомниш, звучат поне двойно по-страшно. Копираш неясните думи и ги слагаш във всичко знаещия гугъл, за да разбереш що е то ювенилна юстиция. Първият възможен отговор е в сайт с трибуквено наименование и той гласи: „Свързано с отнемането на деца от родителите им в Норвегия.“ Ужас! Значи имало нещо още по-страшно и от джендъра. Ако джендърът само превръща детето ти в чудовище, то ювенилната юстиция ти отнема детето и оттам нататък може да го превръща в каквото си иска, включително и в доставчик на органи. Хайде сега да разшифроваме какво наистина означава ювенилна юстиция. Ювенилен означава младежки, юстиция е правосъдие. Младежко правосъдие е точно, но неясно. Ако кажем Съд за малолетни и непълнолетни е съвсем точно и малко по-ясно. За институция става дума, доста близка по смисъл и значение със сега съществуващата институция Детска педагогическа стая. Ако сте се сетили за прекрасния телевизионен сериал „Съдия Ейми“, сте съвсем прави. Там главната героиня беше съдия на малолетни и непълнолетни, а майка й беше социален работник, така че им се налагаше съвместно да разрешават заплетени случаи с деца, попаднали в опасни ситуации. Стратегията за детето: Защо сме срещу нея? Когато са сгрешили спрямо закона децата не могат да бъдат съдени  като възрастните – обясняваше непрекъснато съдия Ейми. – И не бива да получават присъди като на възрастни, в тяхното осъждане трябва да натежава възпитателния елемент, възможността на се поправят, те са деца. Съдия в съд за малолетни и непълнолетни трябва да е по-наясно с детската психика, отколкото обикновен съдия за възрастни, той трябва да е в крак с всичко, което засяга децата, да има усет освен всичко. Децата са деликатна материя, към тях трябва да се подхожда със специално внимание – това е смисълът на съдилищата за малолетни и непълнолетни, казано иначе на младежкото правосъдие, казано още по иначе на ювенилната юстиция. Сравнете го сега с общодостъпното и излизащо на първо място обяснение, че това е термин, означаващ отнемане на деца в Норвегия. Още по-страховити неща ще прочетете, ако решите да се образовате за понятието от руски сайтове. В хибридната война ювенилната юстиция е със силата на ядрена бомба. На прицела на здравите сили попадна и учебник по биология за 9-и клас. Прокарвал джендър идеология Хайде още малко истинска информация: съдилища за малолетни и непълнолетни, т.е. ювенилна юстиция има в следните държави: Австрия, Австралия, Аржентина, Белгия, Великобритания, Германия, Испания, Канада, Люксембург, Мексико, Съединените щати, Франция, Швейцария. В други страни делата срещу малолетни и непълнолетни се гледат в общите съдилища, такива са Естония, Исландия, Норвегия (!!!), Русия, Финландия, Швеция, България. Изненада, изненада! в Норвегия няма ювенилна юстиция. С проблемите на децата там се занимава една друга институция, която си е тяхна норвежка работа. Не сме длъжни да знаем всичко по всички теми. Но сме длъжни да се информираме, да разпознаваме достоверните източници и да сме наясно кои обществени фигури и журналисти (за съжаление, да, и журналисти) знаят истината, но работят в полза на лъжата. За тези хора не намирам оправдание, никакво. Борисов: Национална стратегия за детето 2019-2030 г. няма Стратегията за детето: Защо сме срещу нея? На прицела на здравите сили попадна и учебник по биология за 9-и клас. Прокарвал джендър идеология", "date": "2019.06.17", "title": "Употреба на невежеството"}
{"url": "https://clubz.bg/84329-iran_shte_uvelichava_zaplashitelno_kolichestvoto_na_obogaten_uran", "text": "Иран заплаши, че на 27 юни ще надхвърли лимита запаси от обогатен уран, който бе уреден от ядреното споразумение през 2015 г. Това заяви говорителят на иранската Организация на атомна енергия Бехруз Камалванди, цитиран от Асошиейтед прес. Иран спира да изпълнява още задължения по ядрената сделка Според него ислямската република се нуждае от 5 процента обогатяване за атомната си централа в южния пристанищен град Бушер и 20 процента - за реакторите в Техеран. Сделката поставя горната граница за обработка на 3,67 процента, което е достатъчно за нормалното функциониране на атомните централи. Страната вече е учетвори производството на нискообогатен уран, отбеляза говорителят. Същевременно 20 процента е само на крачка от необходимото количество за изработването на оръжия. Съгласно ядрената сделка Иран не може да складира повече от 300 килограма нискообогатен уран. Камалванди добави, че Техеран е в постоянен контакт с представителите на европейските страни. Той обвини европейците, че  . След като през 2018 г. Тръмп изтегли САЩ от ядреното споразумение и възстанови старите санкции, останалите страни по договора се опитаха да го съхранят. През май 2019 г. Техеран даде ултиматум от 60 дни на участничките в споразумението да компенсират загубите от американските рестрикции. Иран плаши да поднови производството на високообогатен уран Предупреждението на Камалванди идва точно преди срещата на външните министри на ЕС в Брюксел, което поставя допълнително напрежение върху Европа да преформулира условията на ядреното споразумение, припомня Асошиейтед прес, цитирана от БТА.   Европа малко време да спаси международното ядрено споразумение с Иран след изтеглянето на САЩ от него, каза днес иранският президент Хасан Рохани, цитиран от агенция ФАРС и Ройтерс.  Според президента пропадането на ядрената сделка няма да бъде в интерес на региона и на света. Говорителят на Кремъл Дмитрий Песков каза днес, че Иран засега точно спазва договорените с международната общност ограничения върху обогатяването на уран. Той добави, че Москва не знае за някакви изявления, според които Техеран възнамерява да прекрати спазването на споразумението. Иран плаши да поднови производството на високообогатен уран", "date": "2019.06.17", "title": "Иран ще увеличава заплашително количеството на обогатен уран"}
{"url": "https://clubz.bg/84319-prognoza_mejdu_10_i_15_ot_rabotnite_mesta_shte_izcheznat_do_shest_godini", "text": "Ако в предишните десетилетия в резултат на автоматизацията са отпаднали между 4 и 9 процента от работните места, то очакванията са, че до 2025 година ще изчезнат още между 10 и 15 процента от всички работни места. Това каза заместник-председателят на парламентарната социална комисия Георги Гьоков на конференция \"Бъдещето на труда - бъдеще за трудещите се или бъдеще за капитала?\", съобщава БТА. Форумът се организира от Фондация \"Солидарно общество\" и Фондация \"Фридрих Еберт\".  Гьоков и заместник -председателят на Националния съвет на БСП Деница Златева обърнаха внимание на очертаващите се два диаметрално противоположни сценария за бъдещето на пазара на труда в европейски и световен мащаб. Деница Златева посочи, че според една част от анализаторите нарастващата автоматизация ще доведе до съществено намаляване на търсенето на работна сила, масова безработица, намаляване на доходите, задълбочаване на неравенствата и социални сътресения, свиване на заетостта. Някои прогнози предвиждат свиване на заетостта в развитите икономики от Европа и Северна Америка с между 30 и 45 процента до 2050 година, каза Златева. Рекорд: България с ръст 312% на новите работни места за 18 години В противовес на този сценарий са възгледите, че отпадането на необходимостта от полагане на физически труд във все повече сектори и отрасли е част от прогреса, като новите икономически реалности дават нови възможности за професионална реализация, отбелязаха Златева и Гьоков. По думите им този сценарий очертава бъдещата работна сила като все по-образована и по-квалифицирана, ангажирана в повече творчески дейности.  Независимо от това кой сценарий ще стане факт, експертите смятат, че са необходими мерки както на национално, така и на европейско ниво. България е сред държавите членки на ЕС, в които индустрията дава сравнително по-висок дял от БВП, затова страната ни има нужда от конкретни политики, свързани с четвъртата индустриална революция и отражението й върху пазара на труда и доходите, смятат Златева и Гьоков. Според тях у нас не е започнала подготовката за такава визия, затова е необходимо гражданското общество, синдикати и работодатели да поставят началото на задълбочен дебат за последиците от дигитализацията, за да няма губещи хора от този процес.  Въвеждането на т.нар безусловен базов доход, според Гьоков, е един от лесните начини за компенсиране на отпадналите от пазара на труда. Той припомни, че ЕК вече обсъжда такъв доклад, като експертите не са на единно мнение за въвеждането на този подход.  Юнкер обеща 1,4 милиона нови работни места в ЕС до 2020 г. Освен за материалното компенсиране на губещите работници от дигитализацията, на форума беше обърнато внимание и на осигурителните и трудови права на хората в променящата се среда, в която изчезват традиционните работни места. Все повече работата ще се върши от вкъщи, от кафенето, ще има договори с различни фази на заетост, като работниците ще зависят от това кога ще почнат новата фаза от свършената работа от други, които са на километри от тях, отбеляза управителят на НОИ Ивайло Иванов. Програмният директор на Фондация \"Фридрих Еберт\" Пенчо Хубчев каза, че има 2300 дигитални платформи за наемане на работа в света, които тотално променят досегашните форми на труд , като работещите често нямат осигуровки, стандарти за работно време, за условия на труд. Според Иванов няма да е далечен във времето дебатът за начина за отчитане на осигурителния принос на някои нетипични форми на заетост, за това как ще се финансира социалното осигуряване при загубата на работни места, как ще има сигурност в достъпа до пенсии.  България е на последно място в Индекса за навлизането на цифрови технологии в икономиката и обществото /DESI/ за 2018 г., изоставайки с две места спрямо предходната година, отчетоха експертите. Те смятат, че е необходима Национална стратегия за развитието на страната, като се включи темата за ползване на предимствата и ограничаване на негативите от Четвъртата индустриална революция. Участниците във форума се обявиха и за утвърждаване на стандарт за базова компютърна грамотност, промени в учебните планове и програми с фокус към математиката и природните науки, разширяване на план-приема в университетите по специалности, свързани с информационни технологии.  Юнкер обеща 1,4 милиона нови работни места в ЕС до 2020 г.", "date": "2019.06.17", "title": "Прогноза: между 10 и 15 % от работните места ще изчезнат до шест години"}
{"url": "https://clubz.bg/84318-borisov_na_pozitano_20_daje_i_ostavka_ne_mogat_da_podadat", "text": "Така министър-председателят Бойко Борисов коментира събитията от неделния пленум на БСП, на който лидерът Корнелия Нинова оттегли подадената по-рано заради загубата на евровота оставка.  Нинова оттегли оставката си пред конгреса на БСП Коментарът на Борисов бе след срещата с еврокомисаря по цифровата икономика и общество Мария Габриел и с ръководителя на Главна дирекция \"Свързаност\" към Европейската комисия Роберто Виола, съобщава \"Фокус\". На въпрос дали би коментирал вътрешнополитически теми, Борисов заяви, че това не е интересно. Поводът за посещението на Виола е изборът София да е е един от осемте града в Европа, които ще приемат първите европейски суперкомпютри. Както Клуб Z писа, компютрите ще бъдат разположени в центрове за свръхбързи изчисления. Освен София останалите 7 града са Барселона (Испания), Болоня (Италия), Каяни (Финландия), Миню (Португалия), Острава (Чехия), Бисен (Люксембург) и Марибор (Словения). Осемте места бяха избрани от Съвместното предприятие за европейски високопроизводителни изчислителни технологии (EuroHPC). Нинова за оттеглената на конгреса оставка: Заплашваха делегати с банкови заеми Центровете ще работят в подкрепа на европейските научни работници, промишлеността и бизнеса. Те ще разработват нови приложения в редица области - от създаването на лекарства и нови материали до борбата с климатичните промени. Общо 19 от 28-те държави членки, участващи в EuroHPC, ще се включат и в консорциумите, експлоатиращи центровете. Заедно със средствата от ЕС общият бюджет ще възлезе на 840 милиона евро. Договореностите за финансирането за новите суперкомпютри ще залегнат в подробните споразумения за тяхното приемане, които предстои да бъдат подписани. София приема един от 8-те европейски суперкомпютъра Очаква се суперкомпютрите да бъдат пуснати в действие през втората половина на 2020 г. за европейските потребители от академичните среди, промишлеността и публичния сектор. Всички нови такива машини ще бъдат свързани с общоевропейската високоскоростна мрежа GEANT, подобно на съществуващите суперкомпютри, които са част от PRACE. Днес Мария Габриел уточни, че общата инвестиция е 1 млрд. евро, от тях 486 млн. евро са предоставени от ЕК. Останалите са от държавите-членки и частните партньори. Конкретно проектът за България струва 18 млн. евро, като 12 са българско финансиране, а останалите 6 милиона са от ЕК, посочи Габриел. Виола добави, че тази инвестиция е най-голямата на Европейския съюз в България по отношение на научната инфраструктура. По думите му, този компютър, който ще бъде изграден в България, е толкова мощен, колкото този в центъра на НАСА. Виола уточни, че този суперкомпютър има три основни сфери на приложение. Хората ще имат по-добро разбиране за болести, които днес не могат да бъдат излекувани, давайки пример с рак и други дегенеративни болести. Освен това, той ще помогне на голямата индустрията, малките и средни предприятия и отбраната. Ще има възможност за въвеждане на изкуствен интелект. Чрез него могат да се предвижда торнадо, гръмотевични бури и земетресения. Българският суперкомпютър ще работи в мрежа с всички европейски компютри. Борисов обяви, че в този център ще работят предимно българи. Той ще бъде изграден в Технопарка. Борисов коментира, че този суперкомпютър ще даде и огромни възможности на България. Чрез него ще може да бъдат тествани детайли от автомобили, мостове и сгради. Той ще създаде огромни възможности и в здравеопазването. Суперкомпютърът ще работи 24 часа в денонощието, допълни той. Нинова за оттеглената на конгреса оставка: Заплашваха делегати с банкови заеми София приема един от 8-те европейски суперкомпютъра", "date": "2019.06.17", "title": "Борисов: На \"Позитано\" 20 даже и оставка не могат да подадат"}
{"url": "https://clubz.bg/84324-gigantska_myrtva_zona_shte_se_obrazuva_v_meksikanskiq_zaliv", "text": "Учени от Националната агенция за океански и атмосферни изследвания на САЩ и университета на Луизиана прогнозираха, че в Мексиканския залив ще се появи една от най-големите безкислородни зони в историята, съобщи Сайънс алърт. Въпросната зона ще възникне в резултат на размножаването на мънички водорасли и ще доведе до гибелта на риби и други морски същества. Причината за появата й ще е наличие на вода, съдържаща висока концентрация торове от селскостопанските ферми. Попадайки в ручеи и реки, излишъкът от хранителни вещества ще бъде пренесен в залива, където ще предизвика буен растеж на водораслите. Те ще загинат, ще паднат на морското дъно и ще започнат да се разлагат, поглъщайки кислород от морската вода. В резултат рибите ще се задушат или ще напуснат района, оставяйки рибарите без улов и средства за препитание.  Площта на безкислородната зона може да достигне 20-22,5 хиляди кв.км, т.е. да е като тази на щата Ню Джърси. Мъртвите зони или зоните на кислородния минимум се срещат на дълбочина 200-800 метра и обикновено възникват в резултат на затопляне на водата и увеличена концентрация на органични вещества. При това компютърни модели прогнозират продължаващо намаляване на кислорода в световния океан през този век и увеличаване на броя на растящите мъртви зони. БТА", "date": "2019.06.17", "title": "Гигантска мъртва зона ще се образува в Мексиканския залив"}
{"url": "https://clubz.bg/84317-versii_za_falshivite_kartini_v_galeriq_struktura", "text": "Тази изключително странна история започна с фанфари, възхищения и нови надежди, след това зави рязко в обратна посока – с шокиращи изненади и срам с международни отенъци. И все още не е ясно, нито защо се случи, нито как ще завърши – но щетите вече изглеждат неоценими. Преди да изложим няколко версии на случилото се, ето накратко какво се случи. На 30 май в столичната галерия „Структура“ бе открита необичайната за това арт пространство изложба „Модернизъм и авангард. Български перспективи“, с произведения от частната колекция на бизнесмена Николай Неделчев – живопис, графика и няколко пластики. „Необичайна“ – защото още на откриването на галерията преди година и половина нейният ръководител и главен уредник Мария Василева декларира изключителната политика на „Структура“ да показва само съвременно изкуство – а не модернизъм и авангард от междувоенния период (и, естествено, съвсем не фалшификати). Сирак Скитник? Не, Камасутра Изложбата си бе поставила амбициозната задача „да изследва белите полета в българската история на изкуството”, „да открие възможност за анализ на миналото и за преобръщане на представите за него”… чрез непознати произведения както на известни, така и на слабо познати автори като Александър Жендов, Христо Каварналиев, Мирчо Качулев, Кирил Кръстев, Гео Милев, Иван Милев, Иван Ненов, Жорж Папазов, Иван Пенков, Георги Попов – Джон, Боян Райнов, Николай Райнов, Сирак Скитник, Харалампи Тачев, Дечко Узунов, Мара Учкунова-Аубьок. Само седмица по-късно в гилдията вече масово, но не и публично, се говореше, че цялата изложба е крайно съмнителна, показаните произведения не представят авторите им в добра светлина. И така, докато на 12 юни доц. Ружа Маринска – специалист по проблемите на българския модернизъм и бивш директор на Националната художествена галерия, обяви в интервю за Клуб Z, че „голяма част от показаните творби не са автентични”. Без да посочва произведения и имена, но конкретиката не закъсня. Ружа Маринска: Голяма част от произведенията в галерия „Структура“ не са автентични В петък художникът Антон Стайков разкри във Фейсбук, че рисунка с туш от изложбата, с обявен автор Сирак Скитник, е копирана от корицата на английско издание на „Камасутра” от 2012 г., дело на Малика Фавър. На следващия ден отново Клуб Z съобщи, че „рисунка с туш на Мирчо Качулев” е прерисувана от рисунка на френския художник Киб, известният карикатурист Христо Комарници откри трети фалшификат от същия вид, а „Площад Славейков” намери още две ментета – рисунки уж на Гео Милев и Харалампи Тачев се оказаха прекопирани от творби на различни западноевропейски художници. Скандална изложба показва портрет на Глен Клоуз като рисунка на модернист Цялата история придобива още по-неприятен вкус, като погледнем каталога на изложбата, в който с текстове за изключителните качества на колекцията се представят изтъкнати специалисти и университетски преподаватели, членове на международни организации на критици, автори на десетки студии и статии, ръководили някои от най-големите ни арт институции – проф. Ирина Генова, доц. Борис Данаилов, д-р Биляна Борисова и д-р Мария Василева. В социалните мрежи веднага се завъртяха няколко теории, опитващи се да обяснят гафа. С най-малко привърженици бе версията, че западноевропейските автори са копирали българските художници. Тя не звучи сериозно, най-малкото защото някои от произведенията в изложбата са приписани на автори, творили по-късно от чужденците. Далеч повече хора подкрепиха твърдението „сега ли разбрахте, у нас плагиатството и ментетата са широко разпространени”. Според специалистите, на родния арт пазар наистина има голям брой фалшификати – но тези от изложбата в галерия „Структура” са по-различен случай. Никой нормален фалшификатор няма да прекопира творба на един художник, за да я представи като произведение на друг, още повече когато измамата може да бъде открита за броени минути в интернет. Изглежда очевидно, че става дума за провокация. Малика Фавър, \"вдъхновила\" Сирак Скитник: Това е ново ниво на плагиатство Тук се появява трето обяснение, според което фалшификатите са част от арт мистификация, подобна на акцията на Иван Мудов с мнимото откриване на Музей на съвременното изкуство в сградата на гара „Подуене“ в София през 2005-а – манипулация на общественото мнение със средствата на традиционна рекламна кампания с цел привличане на вниманието. Но първоначалните реакции на разкритията от страна на галерията – първо мълчание, после възмущение, че се пречи на българското изкуство, след това признание с половин уста и сваляне на фалшификатите от изложбата – изключват и тази възможност. Няма смисъл да обсъждаме и предположенията, че това е „добре измислена реклама на галерията, социален експеримент или акция срещу фалшивите новини”, защото щетите върху имиджа на колекцията, галерията и гилдията са доста тежки. Очевидни засега са две неща. Първото е, че някой е вкарал в колекцията фалшификати с ясната цел те да бъдат разобличени. Второто е, че ако гореизброените специалисти, писали в каталога на изложбата „Модернизъм и авангард. Български перспективи”, си бяха на мястото, този скандал не би бил възможен. Реакцията на доц. Ружа Маринска го доказва. Още четири копия на чужди картини в галерия „Структура“ Оттук нататък има много въпроси – откъде колекционерът се е сдобил с фалшификатите, имат ли те идентификационни сертификати, кой ги е издал, какъв е смисълът от тези документи, щом на практика те не гарантират автентичност, виждали ли са авторите на каталога произведенията, за които са писали… И най-важните два въпроса са: кой е авторът на тази измама и каква е нейната цел. Надяваме се да научим отговорите, но очевидно няма да е лесно – тази сутрин и екипът на „Култура.БГ” по БНТ призна, че не е успял да открие нито един желаещ да коментира публично темата. Ако иска да се изчисти от всички подозрения в зависимости, гилдията е задължена да открие отговорите на тези въпроси. Без това скандалите ще се множат, у нас никога няма да има нормален артпазар, да не говорим за популярност на българското изкуство в чужбина. Нищо чудно и разговорите за представяне на българска колекция от модерно и съвременно изкуство в центъра „Помпиду“ в Париж да стигнат до задънена улица. Ружа Маринска: Голяма част от произведенията в галерия „Структура“ не са автентични Скандална изложба показва портрет на Глен Клоуз като рисунка на модернист Малика Фавър, \"вдъхновила\" Сирак Скитник: Това е ново ниво на плагиатство Още четири копия на чужди картини в галерия „Структура“", "date": "2019.06.17", "title": "Версии за фалшивите картини в галерия \"Структура\""}
{"url": "https://clubz.bg/84326-mej_obmislq_sreshta_s_putin", "text": "Британският премиер Тереза Мей обмисля среща с руския президент Владимир Путин по време на срещата на върха на Г-20 този месец в Япония в опит за затопляне на отношенията преди идването на власт във Великобритания на нов министър-председател, съобщиха британските вестници \"Таймс\" и \"Гардиън\". Отношенията между Лондон и Москва достигнаха най-ниската си точка от Студената война насам след отравянето на бившия полковник от руското военно разузнаване Сергей Скрипал и дъщеря му Юлия в британския град Солсбъри през май 2018 г. с нервнопаралитичния токсин \"Новичок\". Мей обвини Русия, която отрече да е замесена по какъвто и да било начин. САЩ и европейските съюзници на Лондон се присъединиха към позицията на Мей и експулсираха небивал от времето на Студената война брой руски дипломати. В отговор Русия изгони западни дипломати, припомня Ройтерс. Ето кой е третият отровител на Скрипал - Сергеев/Федотов В. \"Таймс\" отбеляза, че среща с Путин ще се състои единствено ако има воля за осъществяването й.  Предишната среща на Мей с Путин беше на форума на високо равнище на Г-20 в Аржентина през ноември миналата година, когато руският президент разговаря с нея неофициално. Срещата на лидерите от Г-20 в японския град Осака на 28 и 29 юни ще бъде последният форум на световни ръководители, в който Мей ще участва като министър-председател. Тя подаде оставка на 7 юни и през юли напуска поста.", "date": "2019.06.17", "title": "Мей обмисля среща с Путин"}
{"url": "https://clubz.bg/84320-kapani_za_mishki_vmesto_politika", "text": "Приятелката ми прекарва часове в компанията на психолози, които анализират в детайли особеностите в поведението на хора, посветили живота си на това да отнемат чужди животи. „Според мен съществува подкаст за всичко, просто трябва да си мотивиран да го намериш”, убеждава ме.  Тя не чете новинарски сайтове, защото всички пишат едно и също, и отгоре на всичко, нищо, от това, което се публикува, не я интересува наистина. Все повече хора по света избягват новините „Новини за катастрофи и лични трагедии не допринасят с нищо за деня ми, а за убийствата имам алтернативен източник на информация в много по-приятна форма. Там поне се набляга на особеностите в поведението. Понякога си взимам вестник, за  да си спомня за детството, защото баща ми четеше или за да се пошегувам с приятели като им го предложа, за да обядваме на него, или да си се направим на работници с шапки, но не мисля, че нивото на днешните медии в България е за нещо повече от това”. Имам и други приятели с подобна крайна позиция. Не отричам, че има някакво основание в думите ми, въпреки че ми е малко трудно да приема, че професията, която съм избрала да уча в университета, е на системи и едва се бори за оцеляването си. Не само заради конкуренцията на онлайн средата, която помага за разпространението на информация с много по-висока скорост, а защото във времената на фалшивите новини доверието в медиите спада все повече. Те отдавна не са на пиедестала,  на които бяха преди години, когато радиото носеше есклузивните новини, телевизията идваше с образа, а вестникът с анализите и обяснението на събитията, неспособен да се справи с по-бързите си наследници. Сега скоростта въобще не се обсъжда, форма и канали в интернет – колкото си поискаш, и определящият фактор се оказва търсенето на независимост и възможността за представяне на алтернативен дневен ред, тъй като по-младото поколение днес не иска да следва този на родителите си. Осмият годишен доклад на института за изследване на журналистиката „Ройтерс“ към Оксфорд показва, че все повече хора по света избягват новините и страхът да не бъдем дезинформирани ни кара да бъдем все по-внимателни в избора си на източници на информация.  Едното обяснение за това идва с цялата „Ню Ейдж” философия, която ни учи, че мислите ни конструират света ни и когато си мислим за лоши неща ги привличаме в живота си. Ако си затвориш очите пред лъва и изчакаш малко, когато ги отвориш, лъвът сигурно ще е изчезнал, вместо да те е изял. Разбира се, нещата няма как да са толкова прости, но идеята да мислим за вибрации, енергии и да не привличаме негативното в живота си, може да наклони везните и да ни помогне да изгубим дистанционното на телевизора. Няма да останем без забавление, защото телевизорът отдавна е спрял да бъде неговият основен източник. Младите българи: все повече граждани на света, без интерес към политиката Когато си млад и можеш да си позволиш да си безгрижен, защо да не го направиш? Но дали само това е в основата на нежеланието да слушаш за поредния случай на корупция в общината? Едва ли. През март тази година  изследване на младежта, проведено от „Галъп интернешънъл“, показва, че само 3-4 % от младите се интересуват от политика.  За тях е безсмислено да следят политическите процеси в собствената им страна и дори не мислят да гласуват. Един от основните аргументи е последван от други в същия дух, като „Каква разлика ще има” и „Нямам намерение да оставам въобще тук”. Младите не се интересуват как се харчат парите, събирани от техните данъци, не вярват на управляващите по презумпция, не мислят, че те ще защитят техните интереси и разбира се, светът е голям и глобален и можеш да живееш и да търсиш късмета си навсякъде. Дали обаче и там няма да пренесеш свята незаинтересованост е малко съмнително. Защото липсата на интерес към политиката съвсем не означава, че всекидневието ти остава защитено от цялата низост, лицемерие и корупция. В много случаи показва просто безотговорност съм собствения ти живот и бъдеще. Защото страната трябва да се управлява и когато не искаш ти да избереш от кого, друг ще го направи. Желанието за промяна на реда, на модела и въобще на бъдещето е похвално, но тя няма да дойде сама. И още по-малко няма да дойде, докато ти гледаш встрани. Сори, ама бъдещето не е на младите! Има нови източници на информация, има социални мрежи и канали и те стават все по-могъщ фактор в оформянето на света ни, но е важно за какво ги използваш. Дали за създаване на поредица клипчета за капани за мишки или за дискусия по актуален проблем. Едното не пречи на съществуването на другото, стига да не го заменя. Препоръката „търси добрата новина” понякога не е достатъчна, защото може и да се опиташ да я създадеш сам, вместо да чакаш да се появи отнякъде. И колкото и приятели да имаш във фейсбук или в контактите на телефона си, светът е по-голям от стената ти, и материалите, от които се гради, искаме или не, са свързани с политиката. А пътят към алтернативата не минава през незаинтересоваността. „Генерация Z“ – с подкрепата на „Америка за България“ Младите българи: все повече граждани на света, без интерес към политиката Сори, ама бъдещето не е на младите! „Генерация Z“ – с подкрепата на „Америка за България“", "date": "2019.06.17", "title": "Капани за мишки вместо политика"}
{"url": "https://clubz.bg/84336-rusiq_podozira_sasht_v_kiberataki_sreshtu_neq", "text": "Разкритията в \"Ню Йорк таймс\", че САЩ са успели да заложат в руската електроснабдителна мрежа потенциално разрушителни механизми, показват, че кибервойната на теория е възможна, заяви Кремъл, цитиран от Ройтерс.  Американският вестник публикува в събота статия, в която се позовава на неназовани сегашни и бивши правителствени служители на САЩ, които са разказали за внедряването на американски компютърен код в руската електропреносна мрежа и в други системи. По-рано тази година САЩ дадоха да се разбере, че ще отговарят на руските кибератаки. САЩ ще отговарят по-агресивно на кибератаки Запитан за тези разкрития, говорителят на Кремъл Дмитрий Песков каза: Песков добави, че неназовани от него стратегически елементи от руската икономика много пъти в миналото са били обект на кибератаки и че властите непрекъснато работят за сигурността на икономиката и на най-чувствителните й сектори, предаде БТА. Съединените щати се подготвят да водят по-агресивно кибероперации за ответен удар, на фона на нарастващи кибератаки и заплахи за намеса в президентските избори през 2020 година, съобщи през март пред комисия в Конгреса генерал Пол Накасони, началник на Киберкомандването на САЩ. Чуждестранните спецслужби предприемат опити да се внедрят в системите за управление на инфраструктурата на Русия, съобщи днес източник от ръководството на руските силови ведомства, коментирайки статията на в. \"Ню Йорк таймс\", съобщиха ТАСС и Ройтерс, цитирани от БТА. Източникът отбеляза, че става дума преди всичко за транспорта, банковата сфера и енергетиката.", "date": "2019.06.17", "title": "Русия подозира САЩ в кибератаки срещу нея"}
{"url": "https://clubz.bg/84323-galeriq_struktura_i_nie_sme_jertva_na_izmama", "text": "След като дни наред се вихри скандал с изложбата в галерия \"Структура\" с изложени дубликати, копия и репродукции на световноизвестни произведения на изкуството, някои подвеждащи, че са оригинали а други - без яснота за уредени авторски права, днес от екипа на изложбата излязоха със становище: че самите те са били подведени и ще сезират прокуратурата за \"злоумишлени действия\". Извиняват се на подведените и допълват колко е важно да се \"отвори дебат за пазара на фалшификати и фалшиви сертификати в България\". Версии за фалшивите картини в галерия \"Структура\" Оттам разпратиха официалното обръщение до медиите, подписано от \"екипа на изложбата \"Модернизъм и авангард. Българската перспектива\"\". Публикуваме го без съкращения: \"Във връзка с работите, обект на измама, в изложбата “Модернизъм и авангард. Българската перспектива” колекционерът Николай Неделчев, екипът, който стои зад проекта и галерия “Структура” се извиняват на всички, подведени неволно. Ние самите станахме жертви на измама от страна на недобросъвестни продавачи. Става дума за злоумишлени действия, за които ще сезираме прокуратурата. В тази ситуация считаме за наше задължение нагледното обозначаване на съответните работи в изложбата. Скандална изложба показва портрет на Глен Клоуз като рисунка на модернист Сирак Скитник? Не, Камасутра Разговорът за българския модернизъм и затрудненията за неговото изследване трябва да продължи. Авторите, представени в изложбата, са важни за картината на модернизма в България, а контактите им с международни художествени среди несъмнено разширяват хоризонта на неговите проявления. Надяваме се, че умишлено създадената ситуация няма да накърни идеята за значимото присъствие на този културен феномен в българското изкуство, нито пък ще бъде използвана за спекулативни междуличностни разправи и клевети с професионален характер.  Злонамерени и криминални действия в света на изкуството винаги са съществували, но те най-често не са оставали без тежки последствия за извършителите. Мисията на галерия “Структура” да разкрива нови хоризонти и да променя статуквото преминава през едно голямо предизвикателство, което с общи усилия ще преодолеем.\" Още четири копия на чужди картини в галерия „Структура“ Напомняме, че от тв ефира директорката на галерията със скандалната изложба Мария Василева обяви, че колекцията е находка, а мястото на тези работи е в музеите. Тя добави, че тази изложба пренаписва историята на българското изкуство, където името на Неделчев вече било \"гравирано\". Скандална изложба показва портрет на Глен Клоуз като рисунка на модернист Сирак Скитник? Не, Камасутра Още четири копия на чужди картини в галерия „Структура“", "date": "2019.06.17", "title": "Галерия \"Структура\": И ние сме жертва на измама"}
{"url": "https://clubz.bg/84311-germaniq_vse_pak_e_prodala_oryjiq_za_%E2%82%AC1_mlrd_na_koaliciqta_v_jemen", "text": "Германското правителство е одобрило износа на оръжия за над 1 милиард евро (1,1 млрд. долара) от началото на годината за коалицията начело със Саудитска Арабия, която води война в Йемен. Това сочи документ на министерството на икономиката, до който ДПА е получила достъп.  Според документа Берлин е одобрил общо 56 сделки за износ на оръжия между 1 януари и 5 юни. Сред тях са износ за 801,8 милиона евро за Египет и за 26,1 млн. евро за Обединените арабски емирства (ОАЕ).  От 2015 г. Саудитска Арабия е начело на обединение от арабски държави, което се бори с бунтовниците хуси в Йемен. Египет и ОАЕ също участват в коалицията.  Секретен доклад показва френски оръжия в йеменския конфликт (ВИДЕО) Германия наложи частично оръжейно ембарго на страните, участващи в конфликта, както и пълна забрана за Саудитска Арабия през ноември миналата година след убийството на журналиста Джамал Кашоги в саудитското консулство в Истанбул.  Забраната неотдавна бе частично вдигната в отговор на натиска от Франция и Великобритания.  \n\tДокументът, цитиран от ДПА, е отговор от министерството на икономиката на запитване на депутата от партия \"Зелени\" Омид Нурипур. Той показва също, че въпреки забраната Берлин е одобрил две оръжейни сделки със Саудитска Арабия през периода.  Улрих Нусбаум, старши служител на министерството, заяви, че сделките са включвали бронирани автомобили за 831 000 евро, предаде БТА.", "date": "2019.06.17", "title": "Германия все пак е продала оръжия за €1 млрд. на коалицията в Йемен"}
{"url": "https://clubz.bg/84310-makron_natovarva_biznesa_za_da_vdigne_dohodite", "text": "Франция планира да отмени данъчни облекчения за компаниите на стойност 1 милиард евро, за да подпомогне финансирането на обещаното намаляване на данъка върху доходите, което ще струва на хазната 5 млрд. евро. Това заяви министърът на бюджета Жералд Дарманен, цитиран от Ройтерс.  Правителството ще осигури останалите 4 млрд. евро чрез намаляване на разходите, допълни министърът.  По думите му от януари 95 процента от данъкоплатците ще усетят намаляването на данъка върху доходите им.  В отговор на многомесечните антиправителствени протести френският президент Еманюел Макрон обеща в края на април намаляване на данъка върху доходите на стойност 5 млрд. евро.  През декември като отстъпка пред протестиращите вече бе обявен пакет от мерки на стойност 10 млрд. евро, насочени към стимулиране на доходите на най-бедните работници и пенсионери, припомня БТА.", "date": "2019.06.17", "title": "Макрон натоварва бизнеса, за да вдигне доходите"}
{"url": "https://clubz.bg/84322-one_dance_week_predstavq_nositelq_na_golqmata_nagrada_na_cheshkata_tancova_platforma_martin", "text": "На 4 октомври в Дом на културата „Борис Христов”, в Пловдив, гостува чешкият хореограф със спектакъла си \"Сома\". В това танцувално дефиле главният герой е тялото. Ще го видим в цялата му прелест и грозота, възможности и ограничения. Какво може да каже човешкото тяло? И какво не може да изрази? Мартин Талага работи в областта на физическия театър и съвременния танц като хореограф и изпълнител. През годините си сътрудничи с утвърдени танцови и театрални компании, сред които LATERNA MAGIKA – Национална танцова компания на Чехия, чешките компании VerTeDance, Spitfire Company, Radim Vizváry и Вера Ондрашикова, както и Csaba Molnár (Унгария), Матю Роджърс (САЩ) и много други. Автор е на няколко самостоятелни продукции, сред които Thirsts, Faunus и \"Сома\" - носител на две чешки награди за танц. Талага създава хореографии за други театри и компании – от камерни спектакли до големи продукции и мюзикъли. Спектакълът “Сома”, който е част от специалната програма на One Dance Week 2019, e носител на голямата награда на Чешката танцова платформа през 2018 г.  Пърформанс, отличаващ се с изчистен танц и хореография, техническа прецизност, функционално осветление и декори. Представянето на “СОМА” се случва в партньорство с Чешки център - София. Билети за “Сома” ще намерите онлайн в мрежата на  , както и на касите на EasyPay. Събитието във Facebook следете  . Мартин Талага гостува в България с подкрепата на Чешки център - София. 12-ото издание на международния фестивал за съвременен танц и пърформанс   в Пловдив. Билети за спектаклите се продават онлайн в системата на  , както и на касите на EasyPay. Поради високия интерес към фестивала силно препоръчваме предварителното закупуване на билети. One Dance Week се организира от Фондация „ЕДНО за Култура и Изкуства“ като част от програмата на Пловдив 2019 – Европейска столица на културата и с подкрепата на Министерството на културата на Република България. Фестивалът благодари за подкрепата на Министерство на културата на Тайван, Програма Niepodległa – Полша, Институт „Адам Мицкевич“, Hellerau, Полски институт, Институт по музика и танц, Посолството на Индонезия в София и Агенцията за креативна икономика на Индонезия, EU Japan Fest committee, Посолство на Унгария в София, Унгарският културен институт в София, Национален фонд за култура на Унгария, Унгарската академия по изкуствата, Чешки център в София, Посолство на Израел в България, Програма “Творческа Европа”, проекта Performance Beyond 2 Shores, Съвет по изкуствата на Канада, Съвет по изкуствата и литературата на Квебек, Правителството на Австралия и Australia Council. За повече информация следете   във Facebook, Instagram и Twitter, както и ", "date": "2019.06.17", "title": "One Dance Week представя носителя на голямата награда на Чешката танцова платформа - Мартин Талага"}
{"url": "https://clubz.bg/84305-gladiator_2_istoriqta_prodyljava_25_godini_sled_smyrtta_na_maksimus", "text": "Филмите-продължения стават все по-обичайна практика през ХХI век. Но случаите, в които втората част се появява цели 20 година след първата – и особено, след като e умрял главният герой, все още са рядкост. Точно това изглежда е напът да стане с носителя на „Оскар“ за най-добър филм от 2000 г. „Гладиатор” – в чийто финал генерал Максимус (Ръсел Кроу) се изправи срещу римския император Комод (Хоакин Финикс) на арената в Колизеума. Работата по „Гладиатор 2” продължава и се появиха интересни подробности за филма, съобщава „Индипендънт”. Миналата година беше обявено, че Ридли Скот ще режисира продължението на историческия си епос от 2000 г., като адаптира сценарий, написан от Питър Крейг, чийто следващ филм е предстоящото продължение „Топ гън”. Официално за проекта засега не е обявено нищо, въпреки че продуцентите на „Мъже в черно: Глобална заплаха“ Уолтър Ф. Паркс и Лори Макдоналд вече потвърдиха пред сайта за филмови новини „HeyUGuys“ кога ще се развива действието. „Работим заедно с Ридли – казва Макдоналд. – Няма да направим нищо, преди да сме сигурни, че всичко е съвсем точно и легитимно. Работим и с невероятен сценарист – Питър Крейг.“ „Историята започва 30 или 25 години по-късно”, допълва Паркс. Това изглежда потвърждава по-ранни информации, че историята ще се съсредоточи върху Луций, сина на Лусила и племенник на Комод. През последните години Ридли Скот се завърна към поредицата „Пришълеца”, като режисира „Прометей” през 2012 г. и „Пришълецът: Завет” през 2017 г., а последният му филм, „Всичките пари на света”, излезе през януари 2018-а. Преди време рокзвездата Ник Кейв също бе написал сценарий за продължение на „Гладиатор” – с пътуване във времето. В неговия сюжет римските богове съживяват героя на Ръсел Кроу Максимус Децимус Меридиус, за да се бори срещу преследванията на християните в империята.", "date": "2019.06.17", "title": "\"Гладиатор 2\": историята продължава 25 години след смъртта на Максимус"}
{"url": "https://clubz.bg/84316-razsledvat_za_aktiven_podkup_kmeta_na_kostenec", "text": "Специализираната прокуратура, със съдействието на КПКОНПИ и СДВР, извършва разследване на корупционни действия на кмета на град Костенец Радостин Радев. Кметът на район \"Северен\" в Пловдив остава в ареста Екипи на специализираната прокуратура, КПКОНПИ и СДВР са в сградата на общината, потвърдиха от държавното обвинение. Акцията е поредна срещу местната власт. Такива имаше срещу кметовете на Септември, Созопол, Божурище, срещу районен кмет в Пловдив и др. Според неофициална информация ба БНР, тази сутрин разследващи и СДВР са влезли в дома на Радев, а от известно време той е в сградата на Общината. Документи се изземват и от двете места.  Освен кмета се проверява и частно лице. По-късно от спецпрокуратурата съобщиха 3 неща - че кметът всъщност е предложил подкупа, че сигналът е о т общински съветник и че Радзев е задържан по Закона за МВР до 24 часа: Радостин Радев е кмет на Костенец втори мандат с подкрепата на БСП и е поредният, който попада в полезрението на спецпрокуратурата след като т.нар. \"корупционни престъпления\" на представители на местната власт преминаха в нейната компетентност. По-късно ще стане ясно ще бъде ли обвинен и в какво конкретно Радев, както и дали - както при последните два случая с разследвани градоначалници - на Божурище - Георги Димов, и на пловдивския район \"Северен\" - Ральо Ралев, прокуратурата ще го иска за постоянно в ареста.", "date": "2019.06.17", "title": "Разследват за \"активен подкуп\" кмета на Костенец"}
{"url": "https://clubz.bg/84312-mihail_konstantinov_veshtae_katastrofa_s_mashinite_na_mestniq_vot", "text": "Опитът с машинното гласуване, който получихме от изборите на 26 май е трагичен. При 40% от машините имаше грешка, 1200 устройства се издъниха. Това каза председателят на Съвета на директорите на \"Информационно обслужване\" и математик проф. Михаил Константинов в ефира на Нова тв. По думите му проблемите с устройствата за гласуване не са се отразили на резултата от европейските избори. За местния вот обаче, според него, ще се стигне до катастрофа. Къде се изгубиха преференциите от машините? Според Константинов, за да се избегнат проблемите с машинното гласуване, е необходимо, от една страна, да се увеличи съставът на Софийската общинска комисия на 61 души, и от друга страна - комисията да бъде разделена на три части и да събира документите на три различни места. Той посочи още, че БСП е единствената партия, която е подобрила резултатите си, но причината за това е \"страшно лошият резултат от предишните избори\".  И даде прогноза за местния вот, взимайки за база последния, при който левицата спечели кметове в 30-ина града.", "date": "2019.06.17", "title": "Михаил Константинов вещае \"катастрофа\" с машините на местния вот"}
{"url": "https://clubz.bg/84315-amerikanskite_predpriemachi_na_protest_sreshtu_mitata_na_trymp", "text": "Американските предприемачи възнамеряват да отправят предупреждения, опасявайки се от уволнения, пропуснати ползи и загуба на пазарни дялове по време на обществените  \n\tконсултации, започващи днес и организирани от администрацията на президента Доналд Тръмп, по новата вълна от мита, които могат да бъдат наложени на китайския  \n\tвнос, предаде АФП, цитирана от БТА. Ако бизнесмените от някои сектори като производството на стомана и алуминий, бяха облагодетелствани от търговската политика на Тръмп и твърдо подкрепят митата, то мнозинството настояват той да пощади вноса, от който те са зависими. Китай отговори на огъня с огън - вижте новите мита на стоки от САЩ Ако влязат в сила след прекъсването на преговорите с Пекин през май, новите мита върху китайски внос за 300 милиарда долара, биха означавали, че всички китайски стоки на стойност над 500 милиарда долара, които САЩ купуват от Китай всяка година, ще бъдат облагани. В писмо, изпратено в четвъртък до Тръмп, стотици американски компании, сред които и гигантите в търговията на дребно Таргед (Target) и Уолмарт (Walmart), предупредиха, че тази нова вълна от мита би могла да струва 2 милиона работни места и да намали икономическия растеж на САЩ с 1 процентен пункт. Досега са увеличени митата за китайски стоки на стойност над 250 милиарда долара, но това все още не е довело до значително увеличение на потребителските стоки, отбелязва АФП. САЩ готвят нови мита за европейски стоки Според някои експерти обаче има риск новите мита да засегнат в по-голяма степен потребителите. Над 300 души се очаква да бъдат изслушани във Вашингтон по време на обществените обсъждания, а бюрото на постоянния търговски представител на САЩ е получило над 1200 писмени мнения, отбелязва АФП. САЩ готвят нови мита за европейски стоки", "date": "2019.06.17", "title": "Американските предприемачи на протест срещу митата на Тръмп"}
{"url": "https://clubz.bg/84314-20_organizacii_iskat_ot_prezidenta_veto_na_zakona_za_moreto", "text": "Двадесет организации обединени в група \"Бетономорие\" внасят днес искане до президента Румен Радев да наложи вето на последните изменения в Закона за устройство на Черноморското крайбрежие, довели до нова вълна на протести. От сдружението излизат на 20 юни на протестен лагер, съобщоха оттам. Днес, в 11 часа, представители на гражданската група внасят при държавния глава Румен Радев \"ценностните си искания по отношение за Закона и Черноморието, с цел спиране на обезобразяването и презастрояването на крайбрежието и защита на конституционните граждански права\". Както Клуб Z писа, с последните изменения бе възприето да се обособят места за диво къмпингуване и се определиха строги санкции за поставяне на палатки, кемпери и каравани извън тези места. В същото време депутатите не се занимаха с въпроса с презастрояването по морето и макар да записаха глоби и за премиенаване с превозни средства през дюни, както и за поставяне на шатри, палатки и пр. върху природните образувания, изпуснаха най-важния вид дюни - зараждащите се. Остава неразрешен и въпросът със собствеността на самите дюни. 70 на сто от тях са в частни ръце и държавата, макар да има това задължение по закон, не е отчуждила нито сантиметър от тях. Окончателно: кемпери и палатки – където властта разреши Ето какво посочват от \"Бетономорие\" като мотиви за искането си за вето: Палатките - с единия крак в регулацията. Но май това ще е проблем Ето и как обосновават искането си от \"Бетономорие\": От Асоциация на парковете в България внасят обосновано становище за вето върху чл. 24 в и чл. 30 от Закона за изменение и допълнение на Закона за устройство на черноморското крайбрежие, като в задълбочена аргументация засяга конституционното задължение и отговорност на държавата да осигурява такова законодателство, което да гарантира осъществяването на правата по чл. 15 и 55 от Конституцията, а грижата за околната среда е задължителна на всички нива на правна регулация и казва, че противното не съответства на разбирането за правовия характер на държавата. (Решение № 12 ОТ 28 ноември 2013 Г. по КД № 9 ОТ 2013г.). Становището подчертава и чл. 55 от Конституцията, с който се гарантира основното право на гражданите на здравословна и благоприятна околна среда, в съответствие с установените стандарти и нормативи, както и задължението им да опазват околната среда. Обосновката на искането за вето се опира и на постановеното, съгласно Червена книга на България, том. 3 издание на БАН от 2015 г. и посочените отрицателно действащи фактори за четирите вида дюни: „Интензивно развитие на туризма и урбанизацията, замърсяване на плажната ивица и дюните…”. Като необходими мерки за възстановяване и опазване, Червената книга посочва : Прекратяване на застрояването, урбанизацията и деградацията на запазените дюни и плажове по Черноморието, ограничаване на туристическия натиск, управление на защитените зони, се казва в становището. Законът за Черноморието: Внимание, палатка! Опасно за живота! В разрез с конституционният принцип на правовата държава, становището подчертава, че в ЗУЧК съществува единствено определение на пясъчни дюни, а не различните видове дюни. Липсата на яснота, къде гражданите и юридическите лица ще бъдат глобявани и санкционирани и къде не,  прави текста на чл. 30 неясен и неточен, оставяйки широко поле за различни и противоречиви тълкувания и прилагане, което противоречи на разпоредбата на чл.4 ал.1 на Конституцията. По отношение на чл. 24 от Асоциацията на парковете счита, че законодателят ограничавайки средствата за  придвижване в обхвата на  черноморското крайбрежие, като изключва кемперите и караваните, нарушава принципа за свободно придвижване на територията на страната залегнал  в чл.  45 ал.1 на Конституцията на Р. България. Това право може да се ограничи само на основания за защита на националната сигурност, народното здраве и правата и свободите на други граждани. Глобата за хавлия върху дюни се изроди в строителство и в забрана на палатките Със забраната на поставянето на палатки и шатри на всички места извън тези, определени по реда на чл. 10а,  от които изрично са изключени категоризираните къмпинги, законодателя практически е забранил тяхното използване и по този начин е нарушил разпоредбите на чл.17  на Конституцията, защитаващ правото на  частната собственост и чл. 19 ал.3, задължаващи закона да закриля инвестициите и стопанската дейност на гражданите. \"Бетономорие\" расте и обединява Асоциация на парковете в България, Българска асоциация за алтернативен туризъм, Българска фондация Биоразнообразие, Свободен Камен бряг, Софийски дискусионен форум, Интерактивна България, сдружение Да запазим Корал и съмишленици, Гражданска инициатива \"За Делфините\", Спаси Пирин, Гражданска инициатива за Лозенец, Организация за закрила на българските граждани, Инициативен комитет кемпер-общество, камара на геодезистите в Бълария, с председател Йоан Кратерзиян. Исканията са подкрепени и от Румен Драганов от Института за анализи и оценки в туризма, лидери на мнение и обществени фигури в сферата на различни творчески и професионални съсловия. Събитието се подкрепя от инициативен комитет кемпер-общество. Палатките - с единия крак в регулацията. Но май това ще е проблем Законът за Черноморието: Внимание, палатка! Опасно за живота! Глобата за хавлия върху дюни се изроди в строителство и в забрана на палатките", "date": "2019.06.17", "title": "20 организации искат от президента вето на закона за морето"}
{"url": "https://clubz.bg/84313-kakvo_lqto_ni_ochakva_i_koga_vremeto_shte_e_podhodqshto_za_plaj", "text": "Топло лято с температури по-високи от обичайните и по-чести валежи в Западна България. Такава прогноза направи в студиото на \"Здравей, България\" по Нова тв климатологът доц. Георги Рачев. Следващата седмица ще е много топло, по морето се очакват тропични нощи. Минималните температури ще са над 20 градуса. В края на седмицата пък ще има и тропични дни с максимални температури над 35 градуса, посочи Рачев. В първите три дни от седмицата се очакват следобедни валежи. Той допълни, че в Бургас максималните температури до края на месеца ще са между 27 и 30 градуса. Минималните температури ще са над 24 градуса. Такава ще е и температурата на водата. По думите му през юли ще има повече валежи в Западна България от нормалното. В източната част по-малко. По-хладно ще е в Северна България. Според Колумбийския университет за целия летен период температурите ще са по-високи от нормалното.  \"От 2000 година насам сме нямали студено лято\", заяви още  той и допълни, че времето все още е много влажно. Именно за това посъветва възрастните хора да си стоят вкъщи в часовете от 13 до 18 часа. Ние сме градобитна държава, но засега се разминаваме с големи трагедии, посочи още климатологът.", "date": "2019.06.17", "title": "Какво лято ни очаква и кога времето ще е подходящо за плаж"}
{"url": "https://clubz.bg/84302-vijte_archi_na_6_sedmici", "text": "Принц Хари и съпругата му Меган, херцогинята на Съсекс, публикуваха нова снимка на едномесечния си син Арчи днес по случай Деня на бащата, предаде ДПА, цитирана от БТА.  Черно-бялата снимка на Арчи го показва как държи, както изглежда, лявата ръка на Хари, на която се забелязва венчалната халка на принца.  На официалния акаунт в Туитър на принц Уилям, по-големия брат на Хари, има две нови снимки по случай Деня на бащата.  Дворецът Кенсингтън разпространи снимка как Уилям, който следващата седмица ще отбележи 37-ия си рожден ден, играе на люлката с малкия си син, едногодишния принц Луи. Втората снимка показва Уилям да се отдалечава от хеликоптер, облечен с пилотска униформа и придружен от баща си принц Чарлз.  На официалния акаунт на принц Чарлз в Туитър пък е качена снимка, на която са тримата с Уилям и Хари, всички във военни униформи.", "date": "2019.06.17", "title": "Вижте Арчи на 6 седмици"}
{"url": "https://clubz.bg/84304-gyrciq_plashi_turciq_sys_sankcii", "text": "Гръцкият премиер Алексис Ципрас предупреди Турция, че я очакват последствия, които могат да стигнат и до санкции от Европейския съюз, ако се потвърди, че тя е започнала сондажи за газ в изключителната морска икономическа зона на Република Кипър, предаде ТАСС, цитирана от БТА.  Премиерът каза това пред журналисти снощи на входа в своята резиденция в центъра на Атина, след телефонен разговор с президента на Кипър Никос Анастасиадис и последвалото извънредно заседание на правителствения съвет по външни работи и отбрана на Гърция. Изявлението на премиера бе предавано по гръцката телевизия ЕРТ.  В петък вечерта лидерите на Гърция, Кипър, Малта, Франция, Италия, Португалия и Испания на Шестата среща на върха на южните страни от ЕС във Валета изслушаха съобщението на Анастасиадис за незаконната дейност на Турция в изключителната икономическа зона на Кипър, която, както бе отбелязано, противоречи на всички принципи на ЕС и на международното право. След срещата Ципрас заяви, че ЕС ще предприеме мерки срещу Турция, ако тя не прекрати незаконните си действия в изключителната икономическа зона на Кипър.", "date": "2019.06.17", "title": "Гърция плаши Турция със санкции"}
{"url": "https://clubz.bg/84309-arjentina_paragvaj_i_urugvaj_pak_imat_tok", "text": "Подаването на електроенергия в Аржентина, Парагвай и Уругвай е почти възстановено след като вчера голям срив в електроенергийната система остави за часове без ток десетки милиони хора в трите страни, предаде Асошиейтед прес, като се позова на аржентинската агенция Телам. Срив в електропреносната система спря тока в Аржентина и Уругвай Снощи електроподаването бе възстановено до 90 процента в Аржентина, както и за повечето от 3-те милиона жители на на Уругвай. Президентът на Аржентина Маурисио Макри каза, че сривът в електроподаването е безпрецедентен и причината за него остава неизвестна. \"Случаят няма прецедент и ще бъде щателно разследван\", каза Макри. Властите работят трескаво за възстановяване на електроенергията.  Бразилия, която е свързана с електроенергийната мрежа на Аржентина, остана почти незасегната от спирането на тока, посочва Ройтерс. БТА", "date": "2019.06.17", "title": "Аржентина, Парагвай и Уругвай пак имат ток"}
{"url": "https://clubz.bg/84307-ninova_za_otteglenata_na_kongresa_ostavka_zaplashvaha_delegati_s_bankovi_zaemi", "text": "Заплахи срещу делагати и членове на БСП, в т.ч. за изискуеми банкови заеми и хвърляне на партийни книжки в стуктурите в страната и в столицата. Така лидерът на левицата Корнелия Нинова мотивира изненадващото си решение да оттегли подадената си след загубата на евровота оставка, което тя направи с реч пред вчерашния конгрес на социалистите. На него трябваше да се избере неин заместник до избора на нов председател. С акта си обаче Нинова остава начело на БСП. Нинова бе гост на сутрешния блок на бТВ днес. Тя отново повтори, че зад заплахите над членове и делегати на конгреса стои кръг от бизнесмени нейни опоненти в партията, които се опитвали да сложат удобен за тях лидер. Но отказа да назове имена, за да не навреди на социалистите, които са й се оплакали. Даде обаче следния пример: Нинова оттегли оставката си пред конгреса на БСП По думите й с оттеглянето на оставката си е дала \"изход тези спорове да се разрешат по възможно най-достойния начин\". Втората причина за оттеглената оставка станала реакцията на членовете и симпатизантите. И желанието на някои от тях да напуснат редиците на БСП. Опозицията пита Нинова как си представя единството в БСП И обобщи: Тя отново разкритикува опонентите си в партията, че \"при още жив и действащ председател се изявиха новите кандидати за лидерския пост\". Разкритикува ги и че вместо да заявят пред конгреса защо са против лидерството й, те се изявявали по медиите. А на самия конгрес станали и си тръгнали веднага след речта й и след реакцията на делегатите в нейна подкрепа. Откакто Нинова е начело, по-старите партийци я обвиняват в авторитаризъм и еврофобия. По обвиненията в едноличен стил допълни: Лидерът на БСП се съгласи с бившата си съпартийка, сега лидер на Движение 21 Татяна Дончева, че левицата плаща цена за минали грешки. Не се съгласи само с констатацията на Дончева, че грешките са от \"ерата Станишев\". Румен Радев приветства оттеглената оставка на Нинова Сред грешките Нинова изброи \"целувката с Местан\", \"плоският данък\", \"тройната коалиция\". След като водещият й напомни и за избора на Делян Пеевски за шеф на ДАНС, тя се съгласи: \"Да, и това.\" На въпрос как намира парламента след завръщането на депутатите на БСП след няколкомесечен бойкот, отвърна \"в променена ситуация, и парламентарна, и партийна\". По адрес на ДПС, която изненадващо предложи пакет от стоки за намаляване на ДДС, стара идея на левицата, посочи, че \"няма да се надпреварваме кой пръв го е казал, важното е да постигнем ефект\". Коментира и упорството на ГЕРБ да се въведе 1 лев субсидия за глас за партиите, при 11 сега. Левицата настоява за разговор за определяне на по-висока сума. Мая Манолова: Само за председател на футболния съюз не са ме канили Самата Нинова отчете, че към момента по сметките на БСП имало 300 000-400 000 лева. Поиспразнили се заради кампанията за евровота. Бе попитана и дали ще подкрепи кандидатура на омбудсмана и бивш член на левицата Мая Манолова за кмет на София, каквито изказвания имаше вече от софийската организация на партията. Тук Нинова отказа коментар преди да чуе намерението на самата Манолова и на партийните структури. За да не бъде обвинена после, че е предопределила кандидата на БСП за кмет на София в телевизионните студия. Опозицията пита Нинова как си представя единството в БСП Румен Радев приветства оттеглената оставка на Нинова Мая Манолова: Само за председател на футболния съюз не са ме канили", "date": "2019.06.17", "title": "Нинова за оттеглената на конгреса оставка: Заплашваха делегати с банкови заеми"}
{"url": "https://clubz.bg/84308-shtajnmajer_syvetva_evropa_da_byde_po_trezva_s_rusiq", "text": "Германският президент Франк-Валтер Щайнмайер посъветва европейските страни да се отнасят по-трезво и дистанцирано към Русия заради множеството спорове с нея, предаде ДПА, цитирана от БТА. Надеждите за всеобхватно и интегрирано партньорство с Русия не се сбъднаха и сега и от двете страни надделява дълбоко разочарование, каза германският президент в реч на конференцията \"Културанта\" във Финландия. Двудневната конференция със стотина участници е посветена на външната политика и сигурността и протича в Културанта - лятната резиденция на финландския президент, на 20 км източно от град Турку.  Той предложи \"нов концептуален подход\" към Русия: \"Не вярвам, че може отношенията с Русия да са на принципа \"бизнес както обикновено\". Европа не бива да стои безмълвна, когато в Русия налагат все повече ограничения над свободното слово, каза германският президент. Неотдавнашният арест и последвалото освобождаване на журналиста Иван Голунов отново показа, че е необходимо и важно да се проявява бдителност и практическа солидарност, смята Щайнмайер. ", "date": "2019.06.17", "title": "Щайнмайер съветва Европа да бъде по-трезва с Русия"}
{"url": "https://clubz.bg/84306-boris_djonsyn_izbqga_ot_tv_debat_s_konkurentite_si_za_liderstvo_na_torite", "text": "Петимата претенденти за лидер на Консервативната партия и премиер на Великобритания атакуваха шестия си съперник и фаворит в надпреварата - бившия кмет на Лондон и бивш външен министър Борис Джонсън, че не се е явил на телевизионните дебати снощи, за да избегне да отговаря на въпроси, предаде Асошиейтед прес, цитирана от БТА. На сцената в студиото на телевизия Чанъл 4 бе оставена празна катедра за Джонсън. Петимата участници в дебатите изтъкнаха, че притежават качество, липсващо според мнозина на отсъстващия претендент: че са достойни за доверие. Хънт каза, че консерваторите трябва да изберат \"премиер, на когото семействата из цялата страна могат да поверят бъдещето си\". Джонсън е безспорен засега фаворит след първото гласуване на депутатите консерватори миналата седмица за излъчване на приемник на подалата оставка Тереза Мей. 313-те депутати консерватори в Камарата на общините ще участват в серия гласувания тази седмица, за да определят двама претенденти, чиито кандидатури ще бъдат предложени за национално гласуване на 160-те хиляди членове на партията. Победителят, който ще бъде избран за партиен лидер и министър председател, ще стане известен през юли.  Джонсън обеща днес да \"сложи край на дигиталното разделение\" с осигуряване на оптичен широколентов интернет за всички до 2025 г., предаде Ройтерс, цитирана от БТА. След като бе критикуван, че отказа да участва снощи в телевизионните дебати между претендентите за поста на Тереза Мей, Джонсън написа в авторската си колонка във в. \"Телеграф\", че ще ускори изграждането на оптична мрежа за широколентов интернет.", "date": "2019.06.17", "title": "Борис Джонсън избяга от тв дебат с конкурентите си за лидерство на торите"}
{"url": "https://clubz.bg/84300-izrael_krysti_selishte_na_golan_na_trymp", "text": "Израелското правителство одобри днес решение да наименува на Доналд Тръмп ново еврейско селище на контролираните от Израел Голански възвишения, предаде ДПА, ;итирано от БТА.  \n\tПо-късно премиерът Бенямин Нетаняху отиде лично да открие табелата с името на новото селище \"Тръмп хайтс\" (\"Хълмове Тръмп\"). То е наречено така в израз на признателност за решението на американския президент да признае израелския суверенитет над Голанските възвишения, които международната общност смята за сирийска територия, окупирана от Израел по време на арабско- израелската война през 1967 година. \n\tНе е ясно кога ще започне изграждането на новото селище. Нетаняху в момента оглавява служебно правителство. Парламентът бе разпуснат, след като премиерът не успя да състави управляваща коалиция въпреки изборната си победа през април. Нови избори са насрочени за 17 септември.  \n\tОпозиционният депутат Зви Хаузер, цитиран от вестник \"Таймс ъв Израел\", остро осъди решението за новото селище.  \n\t\"Няма одобрено бюджетно финансиране, няма планиране, няма избрано място за самото селище и няма обвързващо решение за изпълнение на проекта. Но поне има избрано име за селището\", каза той с явна ирония. ", "date": "2019.06.17", "title": "Израел кръсти селище на Голан на Тръмп"}
{"url": "https://clubz.bg/84301-iran_spira_da_izpylnqva_oshte_zadyljeniq_po_qdrenata_sdelka", "text": "Иран ще обяви днес нови мерки към ограничаване на задълженията, които е поел с ядреното споразумение със световните сили, след като САЩ миналата година едностранно се изтеглиха от него, предаде полуофициалната иранска агенция Тасним, цитирана от Ройтерс.  Според Тасним ще бъдат обявени мерки за увеличаване на запасите от обогатен уран и на производството на тежка вода в Арак. \n\tСАЩ и МААЕ смятат, че Иран е изпълнявал програма за създаване на ядрени оръжия, която бе принуден да изостави след сключване на споразумението с 6-те световни сили. През май Техеран вече обяви, че ще започне обогатяване на уран до по-висока степен, ако световните сили до 60 дни не защитят икономиката му от санкциите на САЩ. ", "date": "2019.06.17", "title": "Иран спира да изпълнява още задължения по ядрената сделка"}
