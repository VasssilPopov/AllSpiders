{"url": "http://clubz.bg/79561-albert_popov_vleze_v_top_30_na_gigantskiq_slalom_na_svetovnoto", "text": "Алберт Попов се класира на 29-о място в гигантския слалом на Световното по ски алпийски дисциплини в Оре, Швеция. Това бе първият старт на Аби на шампионата - в по-слабата му дисциплина. В неделя с много по-голям интерес се очаква представянето му в слалома. През сезона за Световната купа софиянецът два влезе в топ 10 на най-техничната дисциплина - в Кицбюел и Шладминг. Другият ни представител - Йоан Тодоров, също се представи добре, като зае 35-а позиция. Алберт Попов - от пропастта до големия пробив Първата си световна титла (и медал) спечели норвежецът Хенрик Кристоферсен с 2:20,24 мин. Със среброто се окичи фаворитът Марсел Хиршер (Австрия), останал на 20 стотни от победителя. Трети е французина Алекси Пинторо - на 42 стотни. Той бе водач след първия манш. Българите останаха съответно на 6:34 сек. и на 10:64 сек. За Хиршер това е десети медал от световни първенства. Той със сигурност ще опита да вземе \"своето\" в неделя, което е златния медал в коронната му дисциплина.", "date": "2019.02.15", "title": "Алберт Попов влезе в топ 30 на гигантския слалом на Световното"}
{"url": "http://clubz.bg/79560-ludogorec_ne_uspq_da_bie_edva_skalypen_otbor", "text": "Пролетният дял на шампионата в Първа лига започна с футболна романтика от английски тип. Шампионът и лидер \"Лудогорец\" тръгна с 0:0 като гост на последния \"Верея\". Старозагорци са без победа от началото, те имат само пет точки. Двубоят се игра при постоянна обсада на вратата на домакините, но въпреки това \"орлите\" не успяха да я поразят. Тимът на \"Верея\" бе почти изцяло подменен през зимата с абсолютно неизвестни играчи и с нов треньор - украинецът Олександър Савидов, който няма лиценз УЕФА Про, така в протокола официално е записан Иван Вутов.  \"Верея\" започна с 11 чужденци, а в \"Лудогорец\" българите бяха \"цели\" трима. Другите мачове са в събота и неделя. Преследвачите на лидера - ЦСКА-София и \"Левски\", изостават съответно на 4 и 10 точки, и имат шанс да съкратят изоставането си. \"Червените\" гостуват утре на \"Черно море\" (15:00 часа), а вдругиден от 17:30 \"сините\" приемат \"Локомотив\" (Пловдив). Голям мач тази вечер в Стара Загора направи вратарят Генадий Юриевич Ганев, бесарабски българин. Доскоро той е играл във втора дивизия на Украйна, както сам заяви в интервю за \"Диема спорт\". Получил е български паспорт. \"Лудогорец\" очаквано натисна още от първия съдийски сигнал, а \"Верея\" охотно прие това. В 12-ата минута Джоди Лукоки не успя да преодолее Ганев при първата по-опасна акция на гостите. Най-добрата възможост бе в 32-ата, когато Марселиньо не успя да открие на метри от голлинията пред полупразната врата. В 44-ата бразилският плеймейкър още веднъж направи по-трудното и не вкара.  След почивката с гола се разминаха Лукоки, Вандерсон и Клаудиу Кешеру. В 71-ата гол на румънеца правилно не беше зачетен заради засада. Домакините рядко излизаха от полованата си. Те имаха само една добра акция, при която едва не вкараха - нападател на тима се засуети в наказателното поле и топката му бе отнета. Задължителното тв интервю след срещата от страна на \"Верея\" даде... административният директор Николай Демирев. А ако се съди само по този мач, пред \"Лудогорец\" стоят доста въпроси.  Футболната пролет пукна \"обещаващо\".", "date": "2019.02.15", "title": "\"Лудогорец\" не успя да бие едва скалъпен отбор"}
{"url": "http://clubz.bg/79552-uvolnqvat_te_tri_pyti_zabogatqvash_s_50_miliona", "text": "Старата максима \"Работи за име, за да може един ден името да работи за теб\" с пълна сила важи за Жозе Моуриньо. Вчера британските медии публикуваха официални финансови резултати на \"Манчестър Юнайтед\". Там пише, че през декември клубът е трябвало да се раздели с 19,6 милиона паунда (22,2 млн. евро) за \"непредвидени разходи\". Така излиза и от изложение на изпълнителния директор Ед Удуърд. Ясно е, че става въпрос за неустойките по договорите на Жозе Моуриньо и специалистите от неговия щаб. Португалецът бе уволнен в последния месец на 2018 г. 15 милиона са изплатени на Специалния, а още 4,6 млн. на петима души от екипа му. Жозе Моуриньо е поредният осъден за данъци в Испания Това означава, че за трите освобождавания на Острова - две в \"Челси\" и едно в \"Манчестър Юнайтед\", в банковите сметки на Моу и хората му са постъпили общо 51 милиона паунда (близо 58 млн. евро), изчислява \"Дейли Мейл\". Естествено, че лъвският пай е за Жозе. За първи път португалецът бе отпратен преждевременно през 2007 г. Тогава Роман Абрамович е трябвало да компенсира своя приятел и асистентите му с 23,1 млн. паунда. Следващото изгонване - в края на 2015 г., отново от \"Челси\", е коствало на руския милиардер и клуба \"само\" 8,3 млн. Повечето фенове на \"Реал\" (Мадрид) не искат Жозе Моуриньо Личи се, че Жозе Моуриньо при всички положения ти излиза скъп, независимо че напоследък е гонен отвсякъде, тръгва си със скандали, а колкото и все още да вдига купи, те не отговарят на високите му стандарти (така е от \"Реал\" Мадрид насам). Годишната заплата на треньора в \"Юнайтед\" възлизаше на 12 милиона паунда. Твърди се, че той изкарва по още около 10 млн. от рекламни договори. Освен името, Моуриньо има зад гърба си и агента Жорже Мендеш, считан за един от най-влиятелните хора във футбола въобще. На Световното в Русия португалецът беше привлечен като анализатор на тв канала Russia Today (RT) - за четири изяви (в четири дни) срещу 1,71 милиона паунда. Това прави по около 430 000 на ден. Кой ще замени Жозе Моуриньо в \"Юнайтед\" Жозе не остана дълго без работа, след като видя изхода на \"Олд Трафорд\", нищо, че не е треньор. Седмици след това той прие офертата на финансираната от Катар група спортни канали beIN Sports. Според непотвърдена информация там му се плаща по 120 000 паунда на месец. Жозе Моуриньо има (или имаше, някои са изтекли) рекламни договори със следните марки: Heineken, часовниците Hublot, Jaguar, тв канала BT Sport, Adidas, веригата хотели Atlantis, виртуалните игри EA Sports и чаят Lipton. От всички тях се знае колко е взел за две години от бирената компания - 4 милиона паунда. Повечето фенове на \"Реал\" (Мадрид) не искат Жозе Моуриньо Кой ще замени Жозе Моуриньо в \"Юнайтед\"", "date": "2019.02.15", "title": "Уволняват те три пъти, забогатяваш с 50 милиона"}
{"url": "http://clubz.bg/79559-d_r_nikolaj_mihajlov_jenite_stradat_ot_aborta", "text": "Българската православна църква представя добре дебата за абортите, защото го гледа под нетипичен ъгъл, а такъв дебат трябва да има в България. Това заяви в ефира на бТВ д-р Николай Михайлов. Гаражът ми е по-важен от утробата ти Жените винаги страдат след аборт, заяви още психиатърът. \"Либералната\" версия на дебата пък се държала към \"тайнството на заченатия живот\" като към \"липом, някакъв козметичен дефект\". Как държавните аборти \"ще помогнат\" за ромската интеграция Според него обаче е най-добре \"шамарите да не играят роля във възпитанието на едно дете\" и да се препоръчват в позицията на Синода \"не е най-интелигентният подход\". Как държавните аборти \"ще помогнат\" за ромската интеграция", "date": "2019.02.15", "title": "Д-р Николай Михайлов: Жените страдат от аборта"}
{"url": "http://clubz.bg/79553-predsrochnite_izbori_v_ispaniq_vloshavat_poziciqta_na_mej_za_brekzit", "text": "Испанският премиер Педро Санчес обяви в петък, че ще свиква предсрочни избори, след като парламентът не одобри проектобюджета за 2019 г. Испания - на предсрочни избори на 28 април Те ще се проведат на 28 април, но кампанията ще започне в момент, в който Великобритания се опитва възможно най-безболезнено да напусне Европейския съюз - на 29 март, предава Блумбърг. За премиерката Тереза Мей съществува реалният риск, че противниците на Санчес ще се опитват да използват Брекзит като политическо оръжие - ще се фокусират върху спорния режим на британския остров Гибралтар. Гибралтар остана пречка пред споразуменето за Брекзит Санчес вече накара Мей да отстъпи в дипломатическата борба за спорната територия миналия ноември, като заплаши сделката ѝ за Брекзит с вето. За да спечели подкрепата му, Обединеното кралство бе принудено да подпише писмо, с което да признае, че Гибралтар няма да бъде включен в бъдещата търговска сделка с ЕС. Испанският лидер оповести, че Испания е постигнала победа, тъй като Великобритания щяла да бъде принудена да започне разговори за споделения суверенитет на острова. Мадрид ще преговаря с Лондон за съвместен суверенитет върху Гибралтар Историята ще има значение, тъй като Мей се нуждае от испанската подкрепа. Докато времето изтича, тя се опитва да възобнови преговорите за Брекзит, за да сключи по-добро споразумение за ирландската граница - пръта в колелото, заради когото сделката на Мей забуксува.  Подновените разговори ще дадат на Испания, както и на други заинтересовани държави, шанс да отправят нови изисквания в замяна на подкрепата си. Много официални представители от екипа на Мей също вярват, че тя ще трябва да помоли за удължаване на срока за напускане на ЕС отвъд 29 март. За да се случи това, ОК ще се нуждае от подкрепата на всичките останали 27 държави членки в Европейския съвет, сред които е и Испания. Същевременно вчера главният преговарящ за Брекзит от страна на Великобритания Оли Робинс заяви в брюкселски бар, че единствените опции пред страната са приемането на сделката на Мей или удължаването на срока - така изключи опцията за хаотичното напускане без сделка. \"Брекзит\": Сделка или удължаване на срока за напускане на ЕС След категорично изразената опозиция на Камарата на общините срещу предложението на министър-председателката, подкрепата на останалите държави членки на Съюза за удължаване на срока за напускане може да се окаже ключова. Сделката на Мей с ЕС е мъртва, \"Брекзит\" и Британия - пред хаос Гибралтар остана пречка пред споразуменето за Брекзит Мадрид ще преговаря с Лондон за съвместен суверенитет върху Гибралтар \"Брекзит\": Сделка или удължаване на срока за напускане на ЕС Сделката на Мей с ЕС е мъртва, \"Брекзит\" и Британия - пред хаос", "date": "2019.02.15", "title": "Предсрочните избори в Испания влошават позицията на Мей за Брекзит"}
{"url": "http://clubz.bg/79555-poslanikyt_na_sasht_poseti_i_bnb_za_merkite_sreshtu_praneto_na_pari", "text": "Посланикът на САЩ в България Ерик Рубин посети и Българската народна банка (БНБ), където е провел разговор с управителя Димитър Радев. Основна тема е бил мандатът на централната банка и неговото практическо прилагане в областта на предотвратяването на изпирането на пари, съобщиха от институцията. В сряда посланик Рубин проведе  , главния прокурор Сотир Цацаров и директора на Държавна агенция \"Национална сигурност\" (ДАНС) Димитър Георгиев. А след това беше обявено, че милиони долари на  Държавната петролна компания на Венецуела са постъпили по сметки в българска банка, а в последствие сумите са трасферирани в други страни. Оказа се, че ден по-рано ДАНС и БНБ са започнали проверка в Инвестбанк. В четвъртък от Инвестбанк съобщиха, че  .", "date": "2019.02.15", "title": "Посланикът на САЩ посети и БНБ за мерките срещу прането на пари"}
{"url": "http://clubz.bg/79558-bylgariq_se_gotvi_za_vsichki_scenarii_na_brekzit_kazva_borisov", "text": "Това заяви премиерът Бойко Борисов по време на двустранната си среща с главния преговарящ на ЕС по въпросите на Брекзит Мишел Барние, която се проведе в рамките на Мюнхенската конференция по сигурността, съобщи пресслужбата на Министерския съвет, цитирана от БТА. В разговорите българският министър-председател посочи, че държим на ключовата роля на Европейската комисия за постигането на координиран подход между държавите членки, особено по отношение на подготвеността за Брекзит. Той заяви пълна подкрепа към главния преговарящ на ЕС за Брекзит Мишел Барние и го поздрави за отличната работа на преговорния екип. Българският министър-председател заяви, че подкрепяме виждането на ЕК, че Споразумението не подлежи на предоговаряне. Той бе категоричен, че в настоящия ключов момент единството на 27-те държави членки на ЕС е от изключителна важност.  В Мюнхен Борисов се среща и с изпълнителния директор на Американския еврейски комитет Дейвид Харис в Мюнхен, съобщи пресслужбата на Министерския съвет. Той и Харис отбелязаха отличните отношения, които България поддържа с еврейските организации в САЩ. Българският премиер посочи, че еврейските организации през годините са подкрепяли България по евроатлантическия й път. Той подчерта, че страната ни разчита американските еврейски организации да окажат съдействие за оползотворяването на потенциала за икономическо и търговско сътрудничество между България и САЩ. Министър-председателят подчерта, че страната ни споделя загрижеността на световната еврейска общност относно растящия антисемитизъм. В кулоарите на конференцията Борисов разговаря и с министър-председателя на Либия Файез Сарадж. Предстояха му двустранни срещи също с председателкете на германския Християндемократически съюз Анегрет Крамп-Каренбауер и с председателя на парламентарната група на Християнсоциалния съюз в Бундестага Александер Добриндт, предаде БТА.     Освен двустранните отношение и мерките срещу нелегалната миграция двамата са обсъдили задържането на моторния танкер \"Бадр/Бдин\" в пристанище Бургас. Българският министър-председател е добавил, че адвокатите на либийската страна следва да представят всички релевантни документи пред съдебните власти за окончателно решаване на спорните моменти. А представителите на българската администрация ще се съобразят с влезлите в сила съдебни решения в съответствие с принципа за законност, от който се ръководят. След странни маневри либийският танкер \"Бадр\" се върна в Бургас Либийският му колега е заявил, че определя действията на българските власти по казуса като добри новини, съобщи БТА.", "date": "2019.02.15", "title": "България се готви за всички сценарии на \"Брекзит\", казва Борисов"}
{"url": "http://clubz.bg/79557-maskiran_obra_banka_v_sofiq", "text": "Банков клон бе обран тази сутрин в София, съобщи МВР. Обраха банков клон вътре в... КАТ Обирджията е бил един мъж, маскиран и \"въоръжен\" с лютив спрей.  Той нахлул в банката около 8,30 сутринта, заплашил една от служителките и взел над 10 000 лв от касата. Гратисчия нападна 3-ма контрольори с лютив спрей Няма пострадали, единствено един охранител на банката е бил напръскан със спрея. Полицията е започнала оперативно-издирвателни действия. Гратисчия нападна 3-ма контрольори с лютив спрей", "date": "2019.02.15", "title": "Маскиран обра банка в София"}
{"url": "http://clubz.bg/79535-rusiq_podkupva_britanski_lordove_da_blokirat_sankciite", "text": "Русия плаща на политици в британския парламент, за да се отхвърлят санкции, заяви пред парламентарна комисия известният критик на Кремъл Бил Браудър, пише в. “Файненшъл таймс”. В публикацията се посочва, че Браудър оглавява Специалния комитет по външни работи на Камарата на общините. Той е разкрил, че членове на Камарата на лордовете получават пари от руски компании, за да блокират процедури, позволяващи на Обединеното кралство да налага санкции срещу хора, които грубо погазват човешките права. Същевременно той е изразил готовност да предостави писмени докзателства в подкрепа на твърдението му. Браудър посочва и още един факт – случая с лорд Грег Баркър, консерватор, бивш британски енергиен министър и председател на Борда на директорите на холдинговата компания EN+, регистрирана в Лондон и контролирана от олигарха Олег Дерипаска, приближен на Путин. В резултат на оспорвано решение на САЩ миналия месец Вашингтон отмени санкциите срещу EN+ и «Русал», също компания на Дерипаска. Лорд Баркър е бил главен лобист във Вашингтон срещу санкциите. Репутацията му е спомогнала Конгресът на САЩ да промени гледната си точка. Лорд Баркър категорично отрича да е лобирал в полза на EN+. Браудър обръща особено внимание на въпроса защо досега нито един човек не е попаднал в британската версия на «Списъка на Магнитски», който не е насочен срещу руснаците като такива, но позволява налагането на санкции във връзка с нарушаването на човещките права, посочва «Файненшъл таймс». Санкциите удариха самолетите на руските олигарси Изданието припомня, че миналото лято поправката е била приета от Обединеното кралство, наречена на името на юриста и бивш данъчен съветник на Браудър Сергей Магнитски, който разкрива мащабна измамна схема на руски чиновници, но впоследствие умира в затвор  ), изпратен зад решетки от руските власти.", "date": "2019.02.15", "title": "Русия подкупва британски лордове да блокират санкциите"}
{"url": "http://clubz.bg/79551-razsledvat_za_seksualno_nasilie_poslanika_na_vatikana_v_parij", "text": "Посланикът на Ватикана във Франция е разследван за сексуално насилие, след като е бил обвинен за злоупотреба с официално лице в сградата на столичното кметство по време на церемония миналия месец, съобщи АФП.  Папският нунция - 74-годишният Луиджи Вентура, е на поста си в Париж от 2009-а година.  Той е заподозрян в неприлично докосване на служител, който го е посрещнал за прием в кметството. Както всяко година и тази в началото на януари кметицата Ан Идалго дава прием за чужди посланици, изтъкнати дейци на културата, религиозни дейтели и видни гости по случай Новата година. Обектът на посланическите щения е млад мъж на около 30 години, който работи в службата за международни връзки на столичната община. До този момент нунциатурата не е потвърдила информацията, нито е отрекла започналото разследване. Посланик Вентура има дипломатически имунитет, припомня АФП. Случката е станала на 17 януари 2019 година в салоните на кметстрото, а сигналът до главния прокурор на Париж е бил подаден на 24 януари. ", "date": "2019.02.15", "title": "Разследват за сексуално насилие посланика на Ватикана в Париж"}
{"url": "http://clubz.bg/79556-21_dushi_v_bylgariq_sa_bolni_ot_morbili", "text": "21 души са доказано заразени с морбили, съобщи Нова ТВ. Основен източник на заразата е детското отделение на болницата в Разлог, което е затворено спешно след това. 18 души там са се лекували от други заболявания, когато са почнали да проявяват симптомите на вируса. В София е регистриран случай на морбили Всички са под наблюдение и състоянието им е стабилно. Вчера 5 деца бяха преместени в болница \"Света Анна\" в София.  Сред болните е и мъж на 27 години, върнал се от Италия с вече проявени симптоми. В ЕС българите най не вярват на ваксините Повечето от болните са неваксинирани.  Само за месец и половина от 2019 г. имаме повече случаи на морбили, отколкото за цялата 2018 г., когато са били само 13. Въпреки това, специалистите смятат, че няма опасност от епидемия. В ЕС българите най не вярват на ваксините", "date": "2019.02.15", "title": "21 души в България са болни от морбили"}
{"url": "http://clubz.bg/79544-ministyr_za_otkupuvaneto_na_dyunite_iskame_li_edna_magistrala_da_izteche_v_pqsycite", "text": "Да попитаме гражданите - искаме ли една магистрала да изтече в пясъците. Така министърът на регионалното развитие и благоустройството Петя Аврамова коментира законовото задължение на държавата да отчужди дюните, попаднали в частни ръце. Аврамова потвърди и неофициалната информация, че ако трябва да бъдат откупени всички дюни, то това би струвало на бюджета над 1 милиард лева. Както е известно, над 70 на сто от природните образувания попадат в частни имоти, като това се е случвало назад във времето, много преди появата на специализираните закони, които касаят темата. В същото време вече са картографирани всички дюни, макар и с години закъснение, като пак по закон - върху тях е забранено да се строи.  Инвеститорът на \"Корал\" предизвиква държавата: Давам ви го. Възмездно Досега обаче държавата не е предприела мерки. Или както отново потвърди Аврамова днес - до момента няма нито една стартирала процедура по отчуждаване на дюни, независимо къде се намират те. Днес министърката участва в парламентарния контрол, за да отговори на въпрос за последните случаи със застрояване на Черноморието - печално известните вече инвестиционни намерения на т.нар. Шофьорски плаж край \"Алепу\", на къмпинг \"Градина\", заличаването на дюните на къмпинг \"Смокиня\" и др. Аврамова направи кратка ретроспекция на събитията, на проверките на държавния строителен контрол, на констатираните нарушения и пр. И заяви вече известното - че строителните разрешителни, промяната на статута на земите, изготвянето на подробните устройствени планове и т.н. са направени преди Закона за устройство на Черноморското крайбрежие, като по силата на същия този закон са в сила. Ангелкова поискала преди година дюните на \"Корал\" да влязат в кадастъра (ДОКУМЕНТИ) След което Аврамова обяви, че е създадена междуведомствена работна група, която Така например трябвало да се прецени \"дали има смисъл\" да се предприемат мерки спрямо дюни от 100 квадратни метра, намиращи се на строителен терен от 40 декара, обясни министърката. Този пример съответства на случая с проекта за вилно селище \"Корал резидънс\" в землището на обявения за екоплаж Корал. Неотдавна инвеститорът Сава Чоролеев обяви, че е готов възмездно да върне на държавата имота, ако тя прецени че й е важен и иска да го остави на гражданите за обществено ползване. Държавата протака с решението да си вземе дюните На въпрос на Клуб Z обмисля ли държавата това предложение на фона на това, че няма нищо \"еко\" на обявен със закон екоплаж, на сантиметри от който има курортен компленс, Аврамова отвърна:  Това трябваше да е коментар, касаещ не само имота на Чоролеев, а всички дюни. На фона на това, че над 1 милиард лева, или по-точно 1,3 милиарда е цената, определена за изграждането на Автомагистрала \"Хемус\". Аврамова отново припомни, че въпреки решението на Върховния административен съд (ВАС) от миналия месец, с което се дава зелена светлина за изграждането на \"Корал резидънс\", все още е в сила забраната на Министерство на околната среда и водите за строителство в землището на Корал. Асфалтът се яде, дюната - не Иначе в процедурата по отчуждаването на дюни участват още две министерства - на туризма и на финансите. Ангелкова поискала преди година дюните на \"Корал\" да влязат в кадастъра (ДОКУМЕНТИ) Държавата протака с решението да си вземе дюните Асфалтът се яде, дюната - не", "date": "2019.02.15", "title": "Министър за откупуването на дюните: Искаме ли една магистрала да изтече в пясъците"}
{"url": "http://clubz.bg/79541-trymp_shte_podkrepi_sdelkata_za_stenata_no_shte_obqvi_izvynredno_polojenie", "text": "Доналд Тръмп се закле, че ще обяви извънредно положение, за да финансира стената по границата с Мексико, предаде Гардиън. Това се случва, след като републиканците и демократите в Конгреса постигнаха споразумение, което ще спаси държавата от втора блокада на правителствените служби.  Президентът обаче настояваше да получи 5,7 милиарда долара за изграждането на стената, вместо отредените 1,375 милиарда долара. Всъщност, не става въпрос за стена, а за ограда, която ще се простира на 55 мили по границата в долината Рио Гранде, Тексас.  Подвива ли Тръмп коляно пред демократите за стената с Мексико Конгресът не взе под внимание друго желание на Тръмп. Той настояваше стената да е с дължина 234 мили. Тръмп най-накрая оповести намерението си да подкрепи огромния пакет от 333 милиарда долара за защита на южната граница. Сенатът подкрепи сделката с 83 срещу 16 гласа, а Камарата на представителите - 300 срещу 128. Очаква се днес Тръмп да подпише споразумението и веднага след това да обяви извънредно положение. Тръмп на кръстопът към Изхода Сблъсъкът между президента и демократите в Конгреса коства 11 милиарда долара на правителството, след като Тръмп изведе страната си през най-продължителния правителствен шътдаун в историята на САЩ - 35 дни. В крайна сметка президентът отстъпи в края на януари и отново отпусна средства за правителствените служби, като така ги отблокира. Той даде на Конгреса три седмици (които изтичат днес), за предложат нова сделка за стената. Край на парализата на правителството на САЩ На няколко пъти вече Тръмп е заплашвал, че ще обяви извънредно положение, което ще му предостави правомощието собственоръчно да разпределя средства от бюджета. Това решение обаче може да бъде оспорено пред съд и според повечето правни експерти на президента ще му бъде много трудно да докаже необходимостта от обявяването на извънредно положение. Това е видно и от реакцията на републиканците в Конгреса, които рядко изразяват открита опозиция срещу политика или мнение на Тръмп. Докато демократите са единни в осъждането на подобно решение, много от републиканците са обезпокоени, тъй като следващ президент от Демократическата партия ще може да посочва прецедента, извършен от Тръмп, за да заобикаля решенията на Конгреса по идентичен начин. Тръмп ще обяви извънредно положение, за да построи стената, твърди вестник След като бе оповестено намерението на президента говорителката на Камарата на представителите (Нанси Пелоси) и говорителят в сянка на Сената (Чък Шумър) представиха обща позиция. Пелоси заяви пред репортери, че тя изрази готовност съдебно да оспори декларацията. Пелоси: Тръмп държи американците за заложници Малко преди гласуването на споразумението в Сената в четвъртък напрежението между републиканците (които запазиха мнозинството в него след изборите през ноември 2018 г.) и демократите достигна критична точка. В този момент републиканския сенатор Чък Грасли се опита да уталожи страстите. Часове по-късно републиканският говорител на Сената Мич Макконъл оповести, че Тръмп ще подпише сделката и че след това ще обяви извънредно положение. Той се опита да консолидира позициите на републиканците, като изрично добави:  Тръмп на кръстопът към Изхода Край на парализата на правителството на САЩ Тръмп ще обяви извънредно положение, за да построи стената, твърди вестник Пелоси: Тръмп държи американците за заложници", "date": "2019.02.15", "title": "Тръмп ще подкрепи сделката за стената, но ще обяви извънредно положение"}
{"url": "http://clubz.bg/79532-pyrvi_trejlyr_na_%E2%80%9Eparagraf_22%E2%80%9C_na_djordj_kluni_video", "text": "За много хора в Америка „Параграф 22“ е една от книгите, които е трябвало да прочетат в гимназията. И Джордж Клуни е чел романа като ученик, затова днес начинанието му да превърне в минисериал романа на Джоузеф Хелър е голямо изпитание за него и немалък риск, защото доста народ в Щатите ще даде мнение дали се е справил. Сега виждаме какво предстои – „Хулу“ пусна първи трейлър към минисериала, който предстои да излезе във видеоплатформата на 17 май. Клуни се завръща на малкия екран като обезумелия лейтанант Шайскопф, Кайл Чандлър виждаме като полковник Каткарт, Хю Лори е майор Де Къвърли. Сатирата на Хелър проследява съдбата на капитан Йосарян и службата му за американските военновъздушни сили по време на Втората световна война. Всеки пилот трябва да осъществи определен брой полети, преди да бъде освободен от служба, но американците непрекъснато вдигат броя и така уволнението изглежда невъзможно. Единственият изход е параграф 22, който гласи, че войникът може да бъде освободен само ако не е в добро психическо здраве. Ако Йосарян направи опит да избяга от своите задължения, ще е в нарушение на параграфа, според който тревогата за собственото оцеляване в лицето на реална опасност е израз на здравомислие. Парадоксът се поражда от това, че ако летецът реши, че има психически проблеми, и на тази база подаде молба за освобождаване от полети, опитът му да избегне опасността се приема за свидетелство, че е психически здрав. По този начин той не може да напусне, бюрократичният кръг се затваря и не позволява изключения. Шестте епизода на минисериала са заснети от трима режисьори – в два от тях е Клуни, останалите четири са поверени на Грант Хеслов и Елън Курас.    ", "date": "2019.02.15", "title": "Първи трейлър на „Параграф 22“ на Джордж Клуни (ВИДЕО)"}
{"url": "http://clubz.bg/79531-gerb_dnes_vdiga_ramene_kato_oresharski_pri_vyprosa_koj", "text": "С това, скъпи мои приятели, обявявам края на 14 февруари. В парламента преди съвсем малко са прецакали преференциите. Днес в СОС говорих с няколко колеги от ГЕРБ. Питах ги - абе, хора, какво правите с тия преференции? Те мълчаливо вдигаха рамене. Помня едно такова вдигане на рамене. То беше, когато се роди въпросът КОЙ, който днес се е превърнал в пародия сам на себе си и на оперетния политически субект, когото роди. Но през 2013 година по този начин вдигаше рамене Орешарски, когато някой го попиташе: “Кой назначи Пеевски?” Та, това е краят на опита за граждански вот в изборите. Оттук нататък изборите ще се редят от партийните ръководства. А гласуващите ще стават все по-малко, демокрацията - все по-непредставителна. Само едно нещо е добро в тая история. Вотът на \"Атака\" и НФСБ заедно с ДПС.  Ако някой е имал илюзии за това, че тия партии не са скачени съдове, нека завинаги да млъкне. Мен лично ме е срам от датата 14 февруари 2019 година. И след време, ако доживея до старини,  Все едно не я е имало никога. Така както много скоро тези гьонсурати в управлението на страната ни няма да ги има. А тях няма да ги има, защото, когато някой е толкова нагъл, накрая се саморазрушава. От наглост. Вярвам, че това скоро ще се случи. С вашите преференции по вашите глави, неуважаеми гьонсурати! Чао!  ", "date": "2019.02.15", "title": "ГЕРБ днес вдига рамене като Орешарски при въпроса КОЙ"}
{"url": "http://clubz.bg/79533-ombudsmanyt_sezira_ks_za_nevyzmojnite_preferencii", "text": "Омбудсманът Мая Манолова сезира днес Конституционния съд (КС) заради невъзможните вече преференции при избори.  Това обяви самата тя в кулоарите на Народното събрание. Става въпрос за измененията в Изборния кодекс, с които ГЕРБ и част от Обединени патриоти възприеха предложение на ДПС, с което на практика се обезсмисля единственият мажоритарен елемент при провеждането на избори за парламент, евродепутати и общински съветници -  ГЕРБ, ДПС и \"патриотите\" убиха преференцията при избори Както е известно, без никакви предварителни податки, че това ще се случи, управляващите подкрепиха предложението на движението кандидатската листа да може да се размества тогава, когато съответният кандидат е събрал гласове колкото \"струва\" едно място в НС, ЕП или ОбС. Или за да стане депутат - трябва да има около 15 000-17 000 гласа, евродепутат - около 130 000-150 000 гласа, местен парламентарист в София - около 6000-7000 гласа. Досега за разместване на листата бяха необходими само 5 или 7 на сто от гласовете (в зависимост от вида избори). Гарантирано от ГЕРБ по идея на ДПС: преференциите невъзможни Според Мая Манолова с това не само се ощетяват гражданите, но и самите кандидати се поставят в неравностойно положение.  И даде пример: Очаква се президентът Румен Радев също да вземе отношение по измененията в кодекса - чрез вето или чрез сезиране на КС. От \"Дондуков\" 2 посочиха, че все още няма решение ще има ли реакция. Гарантирано от ГЕРБ по идея на ДПС: преференциите невъзможни", "date": "2019.02.15", "title": "Омбудсманът сезира КС за невъзможните преференции"}
{"url": "http://clubz.bg/79538-ispaniq_na_predsrochni_izbori_na_28_april", "text": "Испанският министър-председател Педро Санчес обяви в петък, че свиква предсрочни избори на 28 април, два дни след като неговото социалистическо правителство на малцинството изгуби гласуване по държавния бюджет в парламента. Предсрочните избори възобновяват политическата нестабилност в Испания, чиито причини са в раздробяването на политическото пространство, надигането на крайната десница и от натиска на най-богатата й провинция Каталуня за независимост. Социаилистическата партия на Санчес има по-малко от една четвърт от местата в парламента и правителството му се крепеше на несигурната подкрепа на крайнолявата партия \"Подемос\" и на каталунските и баските националисти. Той дойде на власт през миналия юни без избори, след като консервативният му предшественик Мариано Рахой бе принуден да подаде оставка, след като изгуби вот на недоверие в същия парламент.  Рахой падна. Наследи го социалистът Педро Санчес", "date": "2019.02.15", "title": "Испания - на предсрочни избори на 28 април"}
{"url": "http://clubz.bg/79549-es_dava_167_mln_evro_za_chist_vyzduh_u_nas", "text": "Еврокомисията предоставя на България 16,7 милиона евро за подобряване на качеството на въздуха в градовете. Това с казва в съобщение, разпространено от централата на ЕК в Брюксел.   е в рамките на програмата LIFE за околната среда и действията в областта на климата. Оттам отбелязват, че замърсяването на въздуха от домашното отопление и транспорта  нас е доста сериозен проблем. През 2016 г. близо 90 на сто от градското население е било изложено на високи нива на фин прах с размер PM10. Това е доста над средното ниво за ЕС. Въздухът в България е по-мръсен от този в Китай Нивото на фин прах и бензопирен също така значително превишава максимално допустимите стойности в много големи и малки градове. Проектът за България обединява 6 големи общини, където живее близо една трета от населението на страната. Това са София, Бургас, Велико Търново, Монтана, Русе и Стара Загора. Целта е те да бъдат в състояне да приложат програмите за подобряване качеството на въздуха в рамките на съответната европейска директива. Предвижда се замърсяващото въздуха домашно отопление да бъде постепенно заменено. Трябва да бъдат изработени и национални препоръки за алтернативни форми на управление. Общо Еврокомисията осигурява 116,1 милиона евро за последно одобрените интегрирани проекти, които ще бъдат финансирани по програма LIFE. Освен в България, финансирането ще подпомогне проекти в Австрия, Чехия, Естония, Финландия, Гърция, Унгария, Италия, Португалия и Словения. ", "date": "2019.02.15", "title": "ЕС дава 16,7 млн. евро за чист въздух у нас"}
{"url": "http://clubz.bg/79546-alibaba_vodi_pregovori_da_pridobie_dql_v_metro_na_kitajska_zemq", "text": "Китайският онлайн търговски гигант \"Алибаба\" води преговори с германската верига магазини \"Метро\", за да придобие дял в германската компания, предаде Ройтерс, цитирайки три отделни източника. \"Алибаба\" удари рекорд - 25,3 милиарда долара за 1 ден Става дума за бизнеса на \"Метро\" в Китай. Двете фирми отказаха да коментират новините. Преговорите са все още в ранна фаза и всичко може да се обърква, съобщиха източниците на информационната агенция. Интересът на \"Алибаба\" бил събуден, след като през миналата година местният ѝ конкурент \"Тенсент\" подписа сделка за партньорство с френската верига магазини \"Карфур\". \"Алибаба\", която управлява потребителските онлайн платформи \"Таобао\" и \"Тмол\", както и приложението за доставки на храна \"Ele.me\", смята да развива търговията на дребно, предаде един от източниците.  Кои са \"Алибаба груп\", искащи да строят логистичен център у нас \"Метро\" разполага с 95 магазина в Китай и недвижими имоти в големи търговски центрове като Пекин и Шанхай. Освен \"Алибаба\" има и други фирми, които са в ранен етап на преговори с германската компания според цитираните от Ройтерс източници. Изпълнителният директор на \"Метро\" Олаф Кок заяви във вторник, че фирмата сериозно обмисля да се партнира с китайски компании на местно ниво. \"Метро\" и \"Алибаба\" вече си били сътрудничели в онлайн търговията в Китай. Кои са \"Алибаба груп\", искащи да строят логистичен център у нас", "date": "2019.02.15", "title": "\"Алибаба\" води преговори да придобие дял в \"Метро\" на китайска земя"}
{"url": "http://clubz.bg/79534-orban_nashite_voenni_trqbva_da_ni_zashtitavat_ot_vsichki_strani", "text": "Унгарският премиер Виктор Орбан представи амбициозен план за развитие на армията, за да се защитава от всички страни, предаде местно списание във вторник, цитирано от \"Политико\".  Той подчерта, че държавата е приела план за дългогодишно военно развитие,  Страната, която граничи с Австрия, Румъния, Украйна, Словакия, Словения, Хърватия и Сърбия, е членка на НАТО от 1999 г. Изявлението на Орбан идва след посещение на държавния секретар Майк Помпео в Будапеща, където двете държави сключиха двустранно споразумение за отбрана и обсъдиха продажбата на ракети. Помпео отива в Унгария да подръпне ушите на Орбан Премиерът призова за обща европейска армия и за единна позиция на европейците срещу руската заплаха без подкрепа от САЩ. Но той също подчерта, че Будапеща трябва да поддържа възможно най-добри икономически отношения с Москва. Болтън обсъди в Унгария злонамереното влияние на Русия Унгарският лидер също критикува западните партньори, които не са обърнали внимание на атаките върху унгарски цели в Украйна. Той заяви, че е споделил пред Помпео, че  Украинското правителство обвини Русия в множество инциденти, в които бяха подпалени унгарски институции в Западна Украйна. Болтън обсъди в Унгария злонамереното влияние на Русия", "date": "2019.02.15", "title": "Орбан: Нашите военни трябва да ни защитават от всички страни"}
{"url": "http://clubz.bg/79540-samo_arsenal_s_greshna_stypka_ot_favoritite_v_liga_evropa", "text": "Лондонският \"Арсенал\" единствен от големите имена се издъни в първите 1/16-финали на Лига Европа. Това е един от основните изводи след снощните сблъсъци. \"Топчиите\" загубиха с 0:1 като гости на \"БАТЕ Борисов\". Има още една лоша новина за тях - в края на срещата нападателят им Александър Лаказет получи направо червен картон за удар с лакът и ще пропусне реванша. Добрата е, че все пак има ответен сблъсък на стадион \"Емиратс\". \"Арсенал\" е поредният гранд, който се нарежда във вече дългата опашка на загубилите в Беларус. За сметка на един от големите си съпреници на Острова  пред феновете си за 0:6 срещу \"Манчестър Сити\" в неделя. \"Сините\" надвиха \"Малмьо\" на шведска земя с 2:1. В следващата фаза вече се чувстват а с добър аванс са \"Бенфика\" (2:1 на турска земя срещу \"Галатасарай\" в една от най-интересните двойки), \"Севиля\" (1:0 в Рим с \"Лацио\" - друг вълнуващ спор), \"Интер\" (Милано), \"Виляреал\". Също така направилите равенства на чужд терен \"Динамо\" (Киев), \"Бетис\" (Севиля) и \"Айнтрахт\". Тимът от Франкфурт обаче го чака тежък реванш срещу винаги неудобния \"Шахтьор\" (Донецк), независимо че резултатът е 2:2. ", "date": "2019.02.15", "title": "Само \"Арсенал\" с грешна стъпка от фаворитите в Лига Европа"}
{"url": "http://clubz.bg/79542-spektakylyt_%E2%80%9Emedium%E2%80%9C_metamorfozi_erotika_i_trans_ot_ostrov_qva", "text": "Индонезийският артист се преобразява едновременно в принцеса, войн и птица. Тялото му е прожекционен екран на състояния, идентичности и метаморфози. Влиза в женските и мъжките роли подобно на традиционните изпълнители на ленгер, които по правило са мъже. Но Рианто развива ритуалния танц за плодородие и сила с нова експресивност на движенията, подсилена от въздействащите вокали и музиката на екзотичните инструменти на живо.  Образите му събират разделенията на мъжко и женско, обичай и религия, самокронтрол над възприятията и транс. „Медиум“ е първият самостоятелен спектакъл на хореографа, изгряваща звезда в съвременните изпълнителски изкуства. Рианто е роден през 1981 г. в провинция Банюмас, северозападната част на остров Ява, Индонезия. Изучава традиционните явански танци от дете и специализира ленгер. През 2003 г. основава в Токио компания за класически явански танц. Работи с големи имена като британския хореограф Акрам Кам и Чой Ка Фаи от Сингапур. Спектакълът гостува в България с подкрепата на посолството на Индонезия в България и Агенцията за креативна икономика (Bekraf) на Индонезия. Спектакълът е част от разширената програма на 12-ото издание на фестивала за съвременен танц One Dance Week през септември и октомври и от календара на събитията на Пловдив - Европейска столица на културата 2019. Билетите за „Медиум“ се продават онлайн в системата на   и на касите на EasyPay. До 15 март промоционална им цена е 15 лв. Спектакълът е от 19,00 ч. в Дома на културата „Борис Христов“ в Пловдив. За подробности ни следвайте във  , както и на страницата ни  .", "date": "2019.02.15", "title": "Спектакълът „Медиум“: метаморфози, еротика и транс от остров Ява"}
{"url": "http://clubz.bg/79543-i_chili_shte_sypernichi_na_balkanite_za_mondial_2030", "text": "Чили се присъединява към Аржентина, Парагвай и Уругвай в общата кандидатура за Световното по футбол през 2030 г., съобщава Би Би Си. Амбиции за домакинство на мондиала имат също четири балкански страни - България, Гърция, Сърбия и Румъния. Тогава ще се навършат 100 години от първото Световно и ще смята, че Южна Америка има големи шансове, тъй като през 1930-а Уругвай проправя пътя на най-мащабното спортно събитие на планетата. Чили беше самостоятелен домакин през 1962 г., когато България за първи път участва на мондиал. Аржентина прие най-добрите отбори в света през 1978 г. Последното първенство в Латинска Америка беше неотдавна - през 2014 г. в Бразилия, чийто първи опит бе от 1950 г. България, Балканите и Мондиал 2030 - да влезе кръчмарят и да каже сметката Световното през 2030 г. най-вероятно ще бъде с 48 отбора. Първото с толкова на брой тимове ще е четири години по-рано в САЩ, Канада и Мексико. До момента всички заявени кандидатури за 2030 г. са съвместни. Някои още са неофициални - като балканската, но има време за внасяне на документите във ФИФА. Испания, Португалия и Мароко също искат да вземат юбилейния мондиал, обсъжда се и британска заявка от Англия и Ирландия (там също може да се появят още страни). Президентът на УЕФА охлади надеждите ни за Мондиал 2030 В края на миналата година президентът на УЕФА Александър Чеферин заяви, че ще настоява Европа да се обедини около една кандидатура. Също така той е против опити между страни от различни конфедерации, като например този на държавите от Иберийския полуостров и Мароко. \"Нарочна грешка\" с бюлетини извадила Боби Михайлов от Изпълкома на УЕФА (ВИДЕО) България е сред основните двигатели на балканските намерения за 2030 г. Четирите страни ще пробват да вземат Европейско, ако офанзивата за мондиала претърпи неуспех. По думите на спортния министър Красен Кралев и на президента на БФС Борислав Михайлов страната ни поне ще се сдобие с модерни стадиони. За световно първенство те трябва да са най-малко четири с капацитет от минимум 40 хиляди седящи места - всичките покрити от козирка. Президентът на УЕФА охлади надеждите ни за Мондиал 2030 \"Нарочна грешка\" с бюлетини извадила Боби Михайлов от Изпълкома на УЕФА (ВИДЕО)", "date": "2019.02.15", "title": "И Чили ще съперничи на Балканите за Мондиал 2030"}
{"url": "http://clubz.bg/79539-po_ideq_na_putin_shte_sydqt_bosovete_na_bandi_i_bez_prestyplenie", "text": "Лидерите на престъпни групировки в Русия ще може да бъдат пращани в затвора само заради водещата си роля в тях, обобщава \"Ведомости\" същността на законопроект, внесен вчера от президента Владимир Путин в Държавната дума. Проектът предвижда по-тежка отговорност за създаване на престъпни групи. Без да доказва, че криминалният бос лично е извършвал престъпления, следствието ще трябва само да установи, че обвиняемият е ръководел или координирал престъпната дейност на хората си. Президентът Путин предлага заемащите \" \" да бъдат наказвани с   лишаване от свобода, а   на престъпни групировки - с  , да получават само ефективни, а не условни присъди и да плащат по-големи глоби - до пет милиона рубли. Според вестника възражения нямат нито руското правителство, нито Върховният съд, дали становища за проекта. Президентската инициатива ще бъде разгледана от парламента с приоритет, уверява председателят на Думата Вячеслав Володин. По думите на Рафаел Марданшин от парламентарната комисия по законодателството, предложената поправка е необходима, тъй като има случаи престъпни босове да не бъдат наказвани за разлика от редовите изпълнители. Помпео: Путин заплашва демокрациите  в целия свят Но ако липсва критичен подход от страна на съдилищата, като създател на организирана престъпна група може да бъде обвинен не само някой бизнесмен, но и директор на училище, координиращ действията на учителите, посочва адвокатът Алексей Мелников. Според него поправките в закона ще предизвикат вълна от репресии в Русия. Проектът на Путин влиза в противоречие с ключов принцип на наказателното съдопроизводство - принципа за вината, убеден е друг адвокат - Владимир Жеребьонков. Новата мярка ще се хареса на масовия избирател в Русия, смята политологът Абас Галямов. В Русия \"цялата престъпност е в бизнеса, на улицата вече няма престъпен свят - ако пък има нещо, то е случайно. Какви ти йерархии?\". Така коментира предложения от Путин \"закон за кръстника\"  , пише онлайн изданието \"Фонтанка\", като се позовава на радио \"Говорит Москва\". Сто години путинизъм По думите на Тайванчик, днес хора от властта и от бизнеса в Русия извършват повече престъпления, отколкото всички представители на криминалния свят, взети заедно. Сто години путинизъм", "date": "2019.02.15", "title": "По идея на Путин: ще съдят босовете на банди и без престъпление"}
{"url": "http://clubz.bg/79530-zabranete_izborite", "text": "У нас изборите вече не са средство за изразяване на волята на народа, а оръжие за поддържане на диктатурата на партиите. Това повеляват новите промени в Изборния кодекс! Гражданите сме просто пионки, които не трябва да имат права, още по-малко – мнение, различно от това на партийния и държавния елит. Лишени сме и от най-малкия начин да наложим волята си. Не вярвате? Погледнете последните промени в Изборния кодекс, които най-арогантно управляващите от ГЕРБ, ДПС и ПФ приеха набързо, на тъмно и на килограм. Първо. Според тях гражданите могат да не харесват издигнатите кандидати, могат дори да го покажат, като гласуват за личност на по-задна позиция в листата, но това вече няма да има никакво значение за резултата от изборите. Защото нищо не бива повече да нарушава партийния рахат! Никакви ярки и стойностни личности не бива да препречват взора на нашия “елит”. Той е единствен и неповторим! Естествено, оставили са прага за разместване на листата, но на практика е толкова непреодолим, че е просто прах в очите на хората. ГЕРБ, ДПС и \"патриотите\" убиха преференцията при избори Второ. С последните промени в ИК се реже лентата на цяла нова магистрала за всякакви изборни манипулации. Така например решенията на избирателните комисии няма да могат да бъдат ефективно оборвани. А от досегашния ни печален опит знаем, че точно там се вършат най-големите нарушения в удобна комбинация, че точно там управляващата коалиция навсякъде има мнозинство. Част от тези решения вече изобщо няма да се обжалват във Върховния административен съд, както е досега, а в местните съдилища, които са подвластни на локалните партийни велможи. Изборите престават да са национална ценност и най-важен акт на демокрацията и се превръщат в досаден риск за добруването на партийния елит. Нещо повече, дори съдът да уважи някоя жалба, тя, представете си, ще се връща в съответната избирателна комисия, която естествено ще препотвърди решението си, този път с обикновено мнозинство. Нали не очаквате представителите на управляващите да ревизират собственото си решение и да обърнат изборите? Гарантирано от ГЕРБ по идея на ДПС: преференциите невъзможни Трето. Почти невъзможно ще стане да се докаже фалшификация на вота. Досега имаше по два протокола от гласуването – единият отива в ЦИК, другият остава в съответната секционна комисия. Ако те се различават, това е сигурен знак, че нещо не е наред и е основание за касиране на избора. Сега вече подобно сравнение няма да може да се направи, защото протоколът ще е един и ще отива в ЦИК. Каквото и да му се случи по пътя, ще е без значение. Циничното в случая е, че депутатите изобщо не крият защо приемат подобен текст – защото имало твърде много разминавания в протоколите, които служели за обжалване на изборните резултати. С други думи: “Хора, стига сте ни пречили да фалшифицираме!” Четвърто. Вече няма нищо чудно в това, че за пореден път депутатите погазват демонстративно закона – няма да изберат нова ЦИК, нито ще направят публичен регистър на избирателите. Нищо че сами ще погазят закона, в който са си записали подобни задължения. Те, законите, важат за нас, гражданите, не и за тия, дето ги пишат! Пето. Няма новина и в това, че електронното гласуване за пореден път бе отложено – поне за времето, когато човек ще кацне на Марс. С трогателния аргумент, че така се защитава избирателят от всякаква принуда и изкушение да продаде вота си. Все едно сега сме слепи и не виждаме как по три синджира избиратели се водят под строй пред урните. Но изглежда няма проблем, когато рекетът е аналогов, възмутително е да е дигитален! Пък и току-виж се окаже невъзможно да “строяваш” цифрови избиратели! Преференциите отново са първа политическа сила Шесто! На този фон даже е за предпочитане членовете на избирателните комисии да са неграмотни – новите промени не изискват от тях да имат дори основно образование. Защо им е да могат да четат и да смятат? Те трябва просто да парафират сметката на елита - каквото и когато трябва. Всичко това показва, че на теория може и да имаме демокрация, но на практика сме в чиста имитация. Гласуващите логично намаляват, доверието в политическата система – също. Защо тогава правим избори? Забранете ги! Гарантирано от ГЕРБ по идея на ДПС: преференциите невъзможни Преференциите отново са първа политическа сила", "date": "2019.02.15", "title": "Забранете изборите!"}
{"url": "http://clubz.bg/79525-eto_koj_e_tretiqt_otrovitel_na_skripal_sergeevfedotov", "text": "Третият руснак, който според британските власти е свързан с опита за убийство на бившия руски двоен агент Сергей Скрипал и дъщеря му в Солсбъри, бе разкрит от разследващия сайт \"Белингкет\". Гебрев и милионите от Венецуела: какво (не) се знае дотук Денис Вячеславович Сергеев, работил под името Сергей Вячеславович Федотов, е агент от руското военно разузнаване - ГРУ. Разкритието е плод на 4 месеца работа от страна на сайта и техните партньори - руския The Insider, чешкия \"Респект\" и финландския Helsingin Sanomat. През последните два месеца руските власти са положили усилия да изтрият всякакви публични данни за съществуването на Денис Сергеев, както и на двамата основни заподозрени отровители - Анатоли Чепига и Александър Мишкин. Това потвърждава тезата на Великобритания, че операцията по отравянето на Скрипал и прикриването на следите е била организирана от Русия. \"Белингкет\" ще разкрие още детайли за това как руската държава е започнала да чисти данните на Чепига, Мишкин и Сергеев през следващата седмица. Роден в съветски Казахстан на 17 септември 1973 г., Денис Вячеславович Сергеев служи в Руската армия в Новоросийск в Краснодарския регион. В периода 2000-2002 г. е прехвърлен към Москва и записан в елитната Военно-дипломатическа академия, известна в Русия като \"Консерваторията на ГРУ\". Всяка година оттам излизат 100 елитни разузнавачи, които поемат всякакви задачи като дипломати, военни аташета или шпиони. Не е ясно точно като какъв е служил Сергеев преди Академията, но обикновено за там се подбират елитни войници с минимален ранг капитан, показали впечатляващи умения. Според \"Белингкет\" досега той вероятно е с ранг полковник, а може би дори и генерал-майор.  Сергеев е женен и има пораснала дъщеря.  Между 2004 и 2012 г. Сергеев работи като мениджър и акционер на 8 различни руски компании, всяка от които е ликвидирана между 2007 и 2012 г. Те са празни корпорации, имитиращи имената на големи руски компании. В повечето от тях той е единствен акционер или споделя компанията с други хора, някои от които също са офицери от ГРУ. През 2009 г. Сергеев получава заем за малко над 1 млн. долара от руска банка, което е невероятно за човек с неговата биография. През 2010 г. се създава алтер егото на Сергеев - \"Сергей Вячеславович Федотов\". Това става със създаването на нов валиден паспорт от същия офис, издал агентурните паспорти на Мишкин, Чепига и други офицери от разузнаването. Федотов има същия рожден ден, но е роден в руския град Апушка. В следващите няколко години Федотов пътува по света - в Източна и Западна Европа, Централна Азия и Близкия изток. Посещава Украйна, Таджикистан, Чехия, Италия, Швейцария. През 2014 г. пътува заедно с \"Александър Петров\", алтер егото на Мишкин, до Прага. \"Българските власти се опитват да прикрият отравянето на Гебрев\" През февруари 2015 г. Федотов за пръв път посещава България, като остава за две седмици. През април 2015 г. отново е у нас, като каца в Бургас от Москва на 24 април, и макар да има билет за връщане за 30 април, взема полета София - Истанбул на 28 април. Това е същият ден, в който българският предприемач и производител на оръжие Емилиян Гербев припада по време на среща с бизнес партньори в софийски ресторант и изпада в кома. \"Българските власти се опитват да прикрият отравянето на Гебрев\"", "date": "2019.02.15", "title": "Ето кой е третият отровител на Скрипал - Сергеев/Федотов"}
{"url": "http://clubz.bg/79524-dmitrij_medvedev_idva_na_4_mart", "text": "Руският премиер Дмитрий Медведев ще посети България на 4 март тази година, научи от свои източници Клуб Z. Още преди седмица външната министърка Екатерина Захариева заяви амбиция за посещението. Според наши източници то е било потвърдено. Руският премиер ще прекара у нас два дни. Това ще е втората визита на Медведев у нас. Той дойде за пръв път в България през 2008 г. заедно с Владимир Путин по покана на президента Георги Първанов. Това беше броени дни преди изборите в Русия. В посещението имаше и \"нестандартна\" част - Първанов заведе Путин и Медведев на пиано бар, където гости бяха и български интелектуалци. Путин повтаря трика с Медведев и хоп - пак целият в бяло Медведев бе човекът, когото Путин избра за \"рокадата\", която му се наложи след първите два мандата като държавен глава на Руската федерация. Тогава законът не позволяваше трети мандат. Затова Путин издигна премиера си Медведев за президент, самият той стана премиер и след изтичането на мандата му отново се смениха. Междувременно президентският мандат бе удължен от 4 на 6 години. Борисов и Медведев: разговор за газ и туризъм, не за шпионаж През миналата година и премиерът Борисов, и президентът Румен Радев се срещнаха с Медведев - в Брюксел и в Москва съответно. Радев определи своята визита като \"пробив\". Борисов и Медведев: разговор за газ и туризъм, не за шпионаж", "date": "2019.02.15", "title": "Дмитрий Медведев идва на 4 март"}
{"url": "http://clubz.bg/79507-gebrev_i_milionite_ot_venecuela_kakvo_ne_se_znae_dotuk", "text": "В разстояние на десетина дни българските специални служби, прокуратура и Министерство на вътрешните работи получиха няколко ъперкъта от партньорски служби. И така предизвикаха въпроса с какво всъщност се занимава ДАНС, след като се налага американските и британските служби да я сръчкват с информация. Макар да е трудно да се снишиш пред такива скандали, попаденията оставиха безсловесен премиера Бойко Борисов, който до момента не е коментирал нито един от скандалите - нито, че един от предполагаемите участници в покушението срещу бившия руски агент Сергей Скрипал очевидно е бил замесен и в опит за отравяне на българския бизнесмен Емилиян Гебрев през 2015 година, нито, че по адвокатска доверителна сметка в малка българска банка са пристигнали преводи от Венецуела, прехвърлени в трети страни. В рамките на броени дни двама посланици - на Великобритания и на САЩ - посетиха Борисов в Министерски съвет, което направи проблемите още по-видими. Българският премиер прие и друг високопоставен гост - генерала от резерва Уесли Кларк, бивш главнокомандващ на силите на НАТО в Европа. Формално обявеният повод е борбата срещу организираната престъпност и контрабандата, а Кларк се изявява в качеството си на консултант на швейцарска организация. “Тук сме, за да видим как още можем да помогнем на България в тази посока”, заяви Уесли Кларк сред срещата в Министерски съвет, което някак хвърля сянка върху прокламираните от премиера успехи срещу контрабандата (на цигари). Но да се върнем към случая с отравянето на Гебрев, бивш служител на държавната фирма за търговия с оръжие “Кинтекс”, а днес собственик на оръжейни заводи. Покушението срещу него е от април 2015, но чак през октомври същата година Софийска градска прокуратура възлага разследването на столичната полиция. Спряно е няколко месеца по-късно, през април 2016, защото извършителят не е разкрит. Сега се подновява заради информацията, че 45-годишен служител на руското военно разузнаване (ГРУ) с агентурно име Сергей Федотов е влизал три пъти в България - през февруари, април и май 2015 година. Въпросният Федотов има връзка с отравянето на Сергей Скрипал и дъщеря му Юлия с нервнопаралитичното бойно вещество “Новичок”. Както добре си спомняме, България не експулсира нито един руски дипломат заради аферата “Скрипал”, а през октомври миналата година премиерът Борисов заяви пред журналисти в Брюксел, че няма доказателства и “към този момент това не стои на дневен ред, но много внимателно, с пълния обем енергия на службите, работим по всеки сигнал по всички тези въпроси (…) и в пълна координация с евроатлантическите служби”. Броени дни преди това изявление Емилиян Гебрев е изпратил писмо до главна прокуратура, в което е съобщил, че по всяка вероятност е бил отровен с вещество от групата на “Новичок”, използван при покушението срещу Скрипал и дъщеря му. Главният прокурор Сотир Цацаров съобщи за писмото едва тази седмица. Когато Борисов обявява в Брюксел, че експулсирането на руски дипломати не стои на дневен ред, разследването за отравянето на Гебрев вече е било възобновено, като е била съставена работна група от прокурори, служители на ДАНС и полицаи. Трудно е за вярване, че премиерът не е бил уведомен. До посещението на британската посланичка Ема Хопкинс в Министерския съвет българските институции бяха доста смълчани. А след вчерашното изслушване пред парламентарната Комисия за контрол на спецслужбите стана ясно, че София очаква британските ѝ партньори да установят дали Гебрев е бил отровен с вещество от групата “Новичок”. Или както обяви главният прокурор Сотир Цацаров: \"Единственият начин, понятен нам, за да установим дали това е или не е “Новичок”, представлява изследване, което могат да направят само британските власти“. Затова в Лондон са изпратени всички данни, с които разполага българската прокуратура, в това число и заключенията на лабораторията на финландския институт за проверка по Конвенцията за химически оръжия, поръчани и платени от самия Гебрев. Интересна подробност е, че Гебрев и другите двама оцеляват благодарение на неговата досетливост, че е бил отровен. Следва спешен прием във Военномедицинска академия - единственото лечебно заведение в България, чиято Клиника за инфекциозни болести разполага с оборудване и специалисти по медицински отговор на биотероризъм. Общият извод дотук е, че българските институции не желаят да поемат отговорност. А това не може да се нарече лоялност към партньорите от НАТО. Докато в Лондон работят, прокуратурата и спецслужбите ще правят следното: ще се опитат да установят самоличността на руски и полски граждани, с които Гебрев е вечерял два пъти през април. Което едва ли би отнело много време. От думите на Цацаров пред Комисията за контрол на службите се разбра, че засега съвпадението във времето е единствената връзка, която може да се направи между агента на ГРУ и отравянето на Гебрев. За да не бездействат, българските проверяващи ще изискат и информация за оръжейните сделки към момента на покушението срещу Гебрев - справка, която няма да отнеме повече от няколко часа работа на Междуведомствената комисия за оръжейните сделки към Министерството на икономиката. Именно министърът на икономиката Емил Караниколов се опита през 2017 да експроприира оръжейната фирма “Дунарит”. След фалита на КТБ, предприятията от нейната орбита станаха обект на засилен интерес от страна на кръгове, свързани с бившия съратник на мажоритарния ѝ собственик Цветан Василев - Делян Пеевски. А “Дунарит” е атрактивно дружество - нетната му печалба за 2016 година възлиза на 29 милиона лева. Причината за неговия подем, но и на целия оръжеен сектор в България, достигнал оборот от над 1,7 милиарда лева през 2017, е известна - конфликтите в Близкия изток и в Украйна (Донбас). Затова и някои, като Валери Симеонов например, смятат, че за отравянето на Гебрев е отговорна Русия. Целта, според него, е била да се осуети закупуването на “Дунарит” от Гебрев. В същото време сагата за собствеността на “Дунарит” още не е приключила - съгласно решение на ВАС от края на януари т.г., Комисията за защита на конкуренцията трябва да се произнесе дали „Емко\" може да е собственик на “Дунарит”. И ако по случая “Гебрев” българските институции ще се опитат да не вършат нищо, те няма как да се измъкнат от проверката на прехвърлените в малка българска банка милиони евро от Венецуела, трансферирани оттам в трети страни. За прехвърляне на средства от венецуелската Държавна петролна компания към България заговори още на 10 февруари депутатът от венецуелската опозиция Карлос Папарони. МВнР побърза да обяви, че във Външно не е постъпвала официална информация за такива преводи, но после се поправи - ще има подробности в следващите дни. Междувременно разследващият сайт „Биволъ\" съобщи, че става дума за Инвестбанк, а сметките са на името на адвокат Цветан Цанев, свързван с трафик на каптагон през 90-те години на миналия век. Как финансовото разузнаване и БНБ са проспали трансакциите от Венецуела към тази банка и прехвърлянето на парите към трети страни? Все пак става дума за цели 60 милиона евро, преведени в рамките на няколко дни. Дори българското разследване да се опита да премълчи отговорите пред обществото, на партньорските служби ще трябва да отговори. Дано само не бърка партньорите.", "date": "2019.02.15", "title": "Гебрев и милионите от Венецуела: какво (не) се знае дотук"}
{"url": "http://clubz.bg/79529-bojko_borisov_v_syrbiq_voyuvali_sme_no_sega_vyrvim_po_drug_pyt", "text": "Премиерът Бойко Борисов беше удостоен с \"Орден на Република Сърбия\". Отличието беше връчено от държавния глава на Сърбия Александър Вучич. Церемонията е по повод Националния празник на Сърбия, а този орден е най-високото отличие в страната. Борисов го получава заради изключителните си заслуги за развиването и затвърждаването на миролюбивото сътрудничество и приятелските отношения между Сърбия и България. Той честити празника на сръбските граждани. Според него Сърбия върви по верен път.  ", "date": "2019.02.15", "title": "Бойко Борисов в Сърбия: Воювали сме, но сега вървим по друг път"}
{"url": "http://clubz.bg/79504-gardiyn_nacionalizmyt_pohiti_nadejdite_na_horata", "text": "Хиляди хора на площад \"Тахрир\" в Кайро скандираха лозунга \"Хляб! Достойнство! Свобода!\". Беше 2011 година, Арабската пролет беше в апогея си, пише  . Стоейки сама сред множеството, си спомних как работник на средна възраст, когото бях срещнала в Буенос Айрес едно десетилетие по-рано, ми разказваше защо той и колегите му са превзели фабрика по време на аржентинския икономически колапс. Той изброи набързо причини като глад, бедност и неравенство, а след това гласът му се измени: Достойнство е хлъзгава дума и донякъде прекалено неуловима идея, че да бъде включена в социален договор или като искане от ново политическо движение. Въпреки това тази е думата, която най-добре изразява идеята, че борбата с икономическите трудности не е единственото нещо, което провокира гнева на бедните хора. Да си играят с теб, да ти се подиграват и да те лишават от последните черти на човешкия ти облик прави физическите последици на всекидневната бедност по-трудни за понасяне. На това ме научи една самотна майка на четири деца, живееща в един от най-бедните квартали на Истанбул на хълм, гледащ към Босфора. Тя не изпитваше гняв, когато ми разказа, че децата й понякога си лягат гладни нощем, но изпадна в ярост, щом си спомни как нейният шеф й казал саркастично:   След тези думи тя напуснала работата си, казвайки: Гордото изражение на лицето й ме научи, че да защитаваш достойнството си понякога е по-сладко от хляба дори когато си гладен. Столичани протестират срещу застрояване в район \"Изгрев\" (ВИДЕО) Площад \"Тахрир\" в Кайро, парк \"Гези\" в Истанбул и площад \"Пуерта дел Сол\" в Мадрид: не толкова отдавна на тези и други места имаше демонстрации и надежда за радикални демократични движения, искащи промени в политиката и възстановяване достойнството на хората. Те бяха или насилствено потъпкани, или абсорбирани в конвенционалната глобална политика. Сега за пореден път милиони по света излязоха на демонстрации. Настроението и посланието обаче се промениха. Този път те настояват за уважение към \"истините\" им и към техните създаващи разделение избори. Битката за достойнство бе заменена от агресивно изтъкване на гордост - на нацията или на определена версия \"на народа\". Между думите \"достойнство\" и \"гордост\" има изключително голяма разлика и тази разлика е в центъра на глобалната политическа и нравствена бъркотия, с която се сблъскваме днес. Необходимостта от достойнство е вродена за човека и е свързана с обичта ни към човечеството. Гордостта, от друга страна, е фасада, зад която се крие желанието да те признаят за изключителен и да бъде даден отговор на въпроса кой кого превъзхожда. Тя създава разделение. Когато обаче тълпите са достатъчно отчаяни, за политиците е лесно да превърнат нуждата за човешко достойнство в отмъстително желание за гордост. Именно това прави крайнодесният популизъм. Хиляди унгарци протестираха срещу новия закон за извънредния труд  Опасно и тъжно е, че толкова много обществен гняв е организиран и мобилизиран от крайнодесни популисти и безскрупулни автократи като Доналд Тръмп, Виктор Орбан, Реджеп Тайип Ердоган в Турция и Жаир Болсонаро в Бразилия. Те сочат с пръст журналисти, учени и политическата класа и казват: те са тези, които си играят с достойнството на хората. Тези лидери обикновено произхождат от привилегированите класи, но карат хората да вярват, че ще поставят елита на колене и ще им позволят да си върнат достойнството. По тази причина на проявите на Тръмп и на демонстрациите за \"Брекзит\" виждаме как белязани от борбата за оцеляване лица придобиват ведро изражение и се изпълват с нова енергия. Това са души, които преоткриват способността да казват \"не\" на свят, който в продължение на десетилетия ги държеше в подчинение с капиталистическото мото \"Няма алтернатива\" (There Is No Alternative; Tina). Въпреки доминиращото икономическо схващане, че хората функционират най-добре, когато са водени от страха да не се провалят в материално отношение и от желанието да спечелят повече, човешката душа, най-странното явление на планетата, има също така нужда от смисъл. Към настоящия момент дори и най-големите привърженици на капитализма знаят (както видяхме в Давос), че икономическите механизми на неолиберализма са дисфункционални, че главното му послание преживява колапс и че едно провалено послание не може да създава вдъхновяващи герои. В същото време хората по света усещат болка от потъпканото си достойнство и изпитват гняв, че са били измамени. Тази е причината те с охота да се ентусиазират от решения, които са твърде прости, че да са истина, да намират видими мишени за гнева си и най-важното - да се вкопчват в лъжливи надежди. Те са готови да следват нови герои, обещаващи им величие. Трябва ли да се страхува Москва от протестите в Белград? Да следват герой, който им напомня за собствената им базисна човешка мощ, носи такава сладка и фундаментална радост, че те са готови да правят компромиси с всичко. Това е свързано с една сложна част от човешката душевност, която доминиращата икономическа система пренебрегваше толкова дълго време, че сега тази човешка потребност застрашава самата система, която я оформи: \"Брекзит\" застрашава свободната търговия, протекционизмът на Тръмп нарушава първата заповед на неолибералната икономика \"лесе-фер\" (laissez-faire). Малцина лидери се противопоставиха открито на надигането на национализма и нативизма. Малцина са готови активно да говорят за възможността за един по-добър свят, да кажат, че има алтернатива, основана не на отмъстителната гордост, а на мирното човешко достойнство. Именно заради това е толкова голямо вълнението, свързано с Александрия Окасио-Кортес, новата звезда на американската политика и най-младата жена, която някога е била избирана за член на Камарата на представителите. Тя е рядък глас и знае, че борбата не е само срещу материалното неравенство. Докато гледах видеозапис на една от речите й, прочетох публикуваната наскоро Нова европейска сделка, която до този момент е единственият солиден политически документ, предлагащ алтернативен икономически модел за Стария континент. Манифестът е дело на движението на бившия гръцки финансов министър Янис Варуфакис \"Демокрация в Европа\" и изброява принципите на движението: демокрация, прозрачност, плурализъм и още много неща, на които не би се противопоставил никой здравомислещ човек. В него обаче не се говори нищо за човешката душа или човешкото достойнство. Това е организация, която говори за интернационализиране на опозицията, за изправяне рамо до рамо с американския сенатор Бърни Сандърс и припомняща, че мотото \"Няма алтернатива\", е изфабрикувана илюзия, но се чудя в качеството ми на привърженик на това движение: къде са думите, които ще направят ведри лицата, белязани от борбата за оцеляване. Варуфакис: Позицията на Лондон е \"отвратителна и самоубийствена\" Както видяхме в Турция, САЩ и части от Европа, крайнодесните популисти пречат на рационалното мислене и въодушевяват масите, създавайки свои собствени движения. Те се възползват от опозицията, която в своя защита прави нервни шеги за безскрупулни лидери, премахват институции, и в крайна сметка променят облика на страните си, за да се носят на вълните на политическата лудост. Това е глобален проблем, който има нужда от глобално решение. Да защитиш човешкото достойнство от опасното искане на популизма за гордост, докато в същото време се противопоставяш на доминиращата икономическа система, ще изисква изключително много солидарност. Хиляди унгарци протестираха срещу новия закон за извънредния труд  Трябва ли да се страхува Москва от протестите в Белград? Варуфакис: Позицията на Лондон е \"отвратителна и самоубийствена\"", "date": "2019.02.15", "title": "\"Гардиън\": Национализмът похити надеждите на хората"}
{"url": "http://clubz.bg/79528-renci_iska_merkel_nachelo_na_evropejskiq_syvet", "text": "ЕС трябва да обмисли възможността германската канлцлерка Ангела Меркел да наследи Доналд Туск на поста председател на Европейския съвет. Това пише бившият италиански премиер Матео Ренци в книгата си „Другият път“, съобщи „Политико“. Ренци: Телефонно право ала Путин Ренци смята, че Меркел е най-добрият кандидат за поста и че дори може да играе водеща роля в европейската външна политика. Председателят на Европейския съвет е нещо като президент на Европейския съюз. Той е нещо като началник на държавните и правителствените ръководители на 28-те страни членки. Самият Ренци неведнъж е имал сблъсъци с Меркел, докато бе премиер, припомня „Политико“. Двамата лидери имаха разногласия по въпроси като държавните разходи и миграцията. Очаква се Меркел да се оттегли от политиката след изтичането на мандата й през 2021 г. Днес Меркел сдава властта в партията В книгата си Ренци критикува своята сънародничка и съпартийка, социалистката Федерика Могерини. Той смята, че като върховен представител на ЕС за външната политика и сигурността тя не е оправдала очакванията за ролята на Европа. Могерини била „много близо до нулата“ в повечето международни досиета. А човекът с най-голямо влияние в оформянето и вземането на бъдещите решения е френският президент Еманюел Макрон, смята Ренци. Днес Меркел сдава властта в партията", "date": "2019.02.15", "title": "Ренци иска Меркел начело на Европейския съвет"}
{"url": "http://clubz.bg/79523-razgovori_kraj_kontejnera", "text": "Тези няколко разговора са на еднаква тема и са водени на едно и също място – около контейнера на нашата улица. Там като по разписание преминават всеки ден различни хора, дрипави, с найлонови торби, с чували, после към обяд идва един с велосипед, ровят, сортират боклука, нещо вземат и си тръгват като оставят след себе си пръснати остатъци от храна, обелки, найлонови торбички. Жената е около четиридесетте. Питам я колко деца има. Пет. За всички, които мислят, че да се направи и приложи концепция за интеграция на ромите е лесна работа, имам препоръка да прочетат отново горния разговор. А също и следващият. Вицепремиерът Каракачанов: Циганите в България станаха изключително нагли И тази жена е около четиридесетте, познавам я, говорим често край контейнера, тя идва към десет с една пръчка и инспектира с нея боклука. Неотдавна й се роди внуче, тя не е доволна от избраното име. Ето толкова сложно е. Не можеш да принудиш една жена да абортира с аргумента, че така е записано в концепцията. Всички човешки права биха били погазени, ако към абортите на една етническа група има по-специално отношение. Срам не само за автора на концепцията, за всички ни ще е срам, ако са погазени елементарни човешки права. Но когато една социално слаба жена е преценила, че иска да премахне бременност, настъпила шест месеца след раждането на друго дете, трябва да има начин да бъде подпомогната. Концепциите са за това – да намират баланса. Каракачанов за интеграцията на ромите: Старите идеи глътнаха милиарди Ето го и човека с колелото. Той събира пластмасови бутилки в чували. Връзва ги за колелото, то прилича на индийски влак. В гетото, в което живее този човек, има между 15 и 20 000 души и 26 регистрирани църкви. Само три от тях имат сгради, другите събират последователите в къщите. Пасторът, наричан Брат еди-кой-си, е обикновено човек от гетото, обучен на тридневен семинар от някой от клоновете на протестантските църкви. Пасторите са най-активно работещите хора в гетото, което не е много трудно, защото там другите институции не обичат да работят. Ето и част от разговора с  Кортеза, която роди бебе на 11 години и досега нейният рекорд не е надминат. Тогава английски таблоид прати екип да интервюира невръстната майка и като преводачка на това интервю съм и до днес потресена от него. Тук се намесва бабата на Кортеза: „Гледам аз, че коремът й се поду. Викам си не ще да е само от дюнери тоз корем. Майка й и баща й работят в Испания, аз я гледам. Купихме от аптеката една проверка и излезе, че е бременна. Ама как няма да забременеят бе, какви са тез сексове по телевизора, какво е туй чудо!“ Това последното изречение е забележително – каквито и стратегии да развиваме, каквито и концепции да правим, ние винаги се оказваме една година назад след ромите. Винаги сме по петите на проблема. Винаги гасим пожарите, не ги предотвратяваме. Между другото социалните служби заплашиха, че ще вземат бебето на Кортеза, ако майка й не подпише декларация, че ще се върне от Испания да гледа новороденото. Майката на Кортеза подписа и веднага след това замина пак за Испания. Социалните не взеха бебето. Прокуратурата започна проверка на пълнолетния младеж, който бе оплодил 10-годишната Кортеза. Проверката приключи с…нищо. Кортеза набързо роди още две деца. Кой е виновен – тя или институциите? ВМРО с идеи за интеграция: \"държавни\" аборти, трудова повинност... И още един разговор край контейнера. Мъжът е опърпан, рови за храна, признава. И решава да ми се оплаче. И това е реалност. Няма как да се интегрират хора в общество, което не иска да ги интегрира. Няма как ромите да пращат децата на училище, докато българите не искат децата им да учат в един клас с ромски деца. Каракачанов готов да е опозиция, ако не мине концепцията за ромите Знам, че не ви изненадах. Всеки от вас със сигурност знае десетки такива истории. Спорно е дали пишещите концепции ги знаят. Защото, за да заработи една концепция, проучванията за нея трябва да започнат от такива места – около контейнерите. Макар че по личното ми мнение няма нужда от нова концепция, нито от разширена стратегия, нито от каквито и да било други написани заклинания, най-малко пък те трябва да са от министерството на отбраната. Има нужда се прилагат законите. Тях и сега ги има – без откровено расистките предложения, които се прокрадват тези дни. Просто трябва да се прилагат законите от всяка институция във всеки отделен случай. Просто е. Каракачанов за интеграцията на ромите: Старите идеи глътнаха милиарди ВМРО с идеи за интеграция: \"държавни\" аборти, трудова повинност... Каракачанов готов да е опозиция, ако не мине концепцията за ромите", "date": "2019.02.15", "title": "Разговори край контейнера"}
{"url": "http://clubz.bg/79519-cik_s_iztichasht_mandat_ocelq_sled_polunosht", "text": "Решено: действащата Централна избирателна комисия (ЦИК) оцеля след полунощ на Свети Валентин срещу 15 февруари. В края на пленарното заседание, започнало в четвъртък и приключило в петък по волята на ГЕРБ бе отхвърлено предложението на БСП да започне незабавно процедура на нова изборна комисия. Причината - официалният мандат на сегашната изтича през март, а по закон изборът на нови членове трябва да се проведе не по-рано от три и не по-късно от 1 месец преди края на мандата.  Гарантирано от ГЕРБ по идея на ДПС: преференциите невъзможни БСП защити предложението си с основен мотив - законите трябва да се спазват. ГЕРБ отхвърлита този аргумент с твърдения, че това е \"висша жест\" - дащото ЦИК в настоящия състав била избирана по времето, когатолевицата е била на власт.  ВМРО с БСП: иска нова ЦИК   ВМРО с БСП: иска нова ЦИК", "date": "2019.02.15", "title": "ЦИК с изтичащ мандат \"оцеля\" след полунощ "}
{"url": "http://clubz.bg/79520-maduro_pokani_vyv_venecuela_pratenik_na_trymp", "text": "Венецуелският президент Николас Мадуро покани специалния пратеник на САЩ Елиът Ейбрамс да дойде във Венецуела. Той направи това в интервю от вчера за Асошиейтед прес. \n\tМакар и да разкритикува конфронтационната позиция на президента на САЩ Доналд Тръмп към социалистическото му правителство, Мадуро заяви, че се надява да се срещне с Тръмп, за да уредят безизходицата след признаването от Вашингтон на опонента му Хуан Гуайдо за законен лидер на Венецуела. Освен това Мадуро заяви, че венецуелският министър на външните работи Хорхе Ареаса е имал конфиденциални срещи с Ейбрамс в Ню Йорк. Втората от тях по думите му се състояла четири дни след като Ейбрамс каза, че времето за диалог с правителството на Мадуро отдавна е отминало. \n\tМадуро добави, че няма да се откаже от властта, и определи стоящата на границата с Колумбия хуманитарна помощ от САЩ като просто \"трохи\" на фона на замразените от американското правителство активи на Венецуела за милиарди долари.  Подкрепеният от САЩ Гуайдо не изключи военна намеса във Венецуела Руският постоянен представител в ООН Василий Небензя заяви снощи пред репортери, че Москва \"е силно обезпокоена, че някои горещи глави може да обмислят военни действия срещу Венецуела\", предаде Асошиейтед прес. \n\tВ изказването си Небензя определи подобен вариант като \"много лош развой на събитията\". \n\tТой добави, че дори тези латиноамерикански страни, които подкрепят венецуелската опозиция, \"са категорично против всякакви военни действия и интервенция във Венецуела\". \n\tНебензя заяви, че хуманитарната помощ за страдащите венецуелци, която се транспортира към границите на Венецуела, се използва \"като средство в политическата игра\". Той добави, че това е провокация, която може \"да доведе до нещо много по-лошо\". \n\tНебензя каза, че социлистическото правителство на президента Николас Мадуро винаги може да се обърне за хуманитарна помощ към ООН, съобщи БТА.", "date": "2019.02.15", "title": "Мадуро покани във Венецуела пратеник на Тръмп"}
{"url": "http://clubz.bg/79521-kralicata_otkri_shpionska_plocha_s_tajno_poslanie", "text": "Британската кралица Елизабет Втора откри вчера паметна плоча с тайно послание при посещение в първоначалния дом на Центъра за правителствени комуникации (ЦПК) по случай стогодишнината на разузнавателната служба, предаде Ройтерс. \n\tКралицата се срещна с жени от две поколения в света на киберсигурността, както и с внуците на първия ръководител на разузнавателната служба Аластър Денистън. \n\tЦПК е една от трите разузнавателни служби на Великобритания наред с МИ5 и МИ6. Създадена е през 1919 г. под първоначалното име Правителствена школа за кодиране и шифриране (ПШКШ). Прикриващото име Център за правителствени комуникации е дадено през 1939 г., за да се замаскира тайната дейност на службата в електронното подслушване. \n\tЦеремонията по откриването на паметната плоча се състоя в \"Уотъргейт хаус\" - някогашно свръхсекретно място близо до \"Чаринг крос\" в центъра на Лондон, където е бил първоначалният дом на разузнавателната служба между 1919 и 1921 г. След това централата й се премества на \"Куинс гейт\" в лондонския квартал \"Кенсингтън\", после в \"Блечли парк\" северно от Лондон, а сега е в Челтнъм, Западна Англия.", "date": "2019.02.15", "title": "Кралицата откри шпионска плоча с тайно послание"}
{"url": "http://clubz.bg/79509-metoouyghur_atakuva_rabotnicheskite_lageri_na_pekin_v_socialnite_mreji", "text": "Представители на уйгурското мюсюлманско малцинство в областта Синдзян, Китай призовават Пекин да публикува в социалните мрежи клипчета на техни роднини, които са изчезнали в работническите лагери на комунистическата държава, предаде Асошиейтед прес. Китай легализира трудовите лагери  Кампанията в Туитър бе стартирана във вторник под хаштага #MeTooUyghur, след като бе разпространено видео на известния уйгурски музикант Абдурехим Хейит, за когото се смяташе, че е умрял след задържането му. Той призова правителството да публикува видеа, за да докаже, че задържаните са в добро здраве, след като бяха разпространени сведения за отвратителните условия в т.нар. \"образователни центрове\". \n\tПекин е критикуван от международната общност за поддържането на лагери, в които се вярва, че живеят 1 милион мюсюлмани от северозападния регион Синдзян. Бивши лагерници, които са избягали от държавата, твърдят, че са били държани като затворници, принуждавани да се отрекат от религията си и да се кълнат във вярност към управляващата Комунистическа партия - мерки, които напомнят на Маовата Културна революция. Пекин, който преди категорично отхвърляше обвиненията за наличието на подобни съоръжения, сега твърди, че това всъщност са \"образователни\" или \"тренировъчни\" центрове, в които уйгури, казаци и други малцинствени групи получават безплатно образование. Китайска провинция удвоява разходите си за трудови лагери Камерите за наблюдение, пропусквателните пунктове и жандармерията са станали повсевместни в Синдзян през последните години, но според властите подобни мерки са необходими, за да се борят със сепаратистките движения и латентния религиозен екстремизъм. Миналата събота Турция определи отношението към уйгурите като  . Турският външен министър осъди създаването на   и  , на която са подлагани тюркските мюсюлмани в Синдзян, като преди това цитира данни за смъртта на музиканта Хейит. По време на новинарската емисия във вторник говорителката на китайския външен министър Хуа Чунйинг обяви по адрес на кампанията #MeTooUyghur, че  В понеделник Хуа нарече обвинението на Турция . Тя насочи вниманието към публикуваното видео от държавното Китайско международно радио, в което се вижда, че Хейит е жив и след това нарече слуховете за смъртта му  . Тя разкри, че популярния музикант и поет е разследван за застрашаване на националната сигурност. Във видеото се вижда Хейит, който носи със сив пуловер и е застанал пред сива стена. Той произнася името си, датата \"10-ти февруари 2019 г.\" и споменава, че е здрав и че не е бил подлаган на мъчения. \n\tАвтентичността на видеото не е доказана и не се знае къде е заснемано и от кого. Много уйгури извън Китай твърдят, че не са могли да се свържат със свои роднини в Синдзян. Те се страхуват за живота на близките си. Според някои уйгури дори опита за комуникация с външен човек може да провокира задържане. Затова много от мюсюлманите в Китай са блокирали роднините си в чужбина в социалните мрежи. Китай следи за появата на цветни революции В Туитър уйгури, които живеят извън Китай публикуваха снимки на свои изчезнали родители, деца и роднини. Те продължават да настояват китайското правителство да сподели клипчета на задържаните, ако все още са живи. Ето и няколко от туитовете под хаштаг  : Китайска провинция удвоява разходите си за трудови лагери Китай следи за появата на цветни революции", "date": "2019.02.15", "title": "#MeTooUyghur атакува работническите лагери на Пекин в социалните мрежи"}
{"url": "http://clubz.bg/79522-pet_zabludi_za_severen_potok_2", "text": "Нашумялото решение, прието в Брюксел на 8 февруари от представителите на всичките страни-членки на ЕС на базата на германско-френското компромисно предложение, означава, че на практика ЕС дава зелена светлина за изграждането на газопровода. Същността на решението е в това, че внесените поправки в енергийното законодателство на ЕС (Трети енергиен пакет) няма да доведат до блокиране на проекта на \"Газпром\". Така че на законодателно равнище ЕС не може да прекрати строителството в Балтийско море. Това обаче може да стори Доналд Тръмп. Американският президент многократно заплашва да наложи санкции на участващите в проекта фирми. Достатъчно е Вашингтон да наложи санкции на високоспециализираните фирми Allseas Group (Холандия/Швейцария) и Saipem (Италия) и работата по \"Северен поток-2\" просто ще спре. Тези фирми разполагат с необходимите за реализацията на проекта кораби за изграждане на подводна инфраструктура. Друг въпрос е колко реалистична е подобна стъпка. Но теоретично тя е възможна. Основният аргумент на противниците на \"Северен поток-2\"  в Европа и САЩ е, че газопроводът ще увеличи енергийната, а оттам и политическата зависимост на ЕС от Русия. Както се подразбира, новата транспортна магистрала с мощност от 55 милиарда кубични метра газ годишно ще доведе до значително по-големи доставки от \"Газпром\" в сравнение със сегашните. Това обаче не е вярно. Нека да припомним, че Москва реализира едновременно два големи инфраструктурни проекта в Европа - \"Северен поток-2\" и \"Турски поток\". За да избегне или сведе до мининум транзитния път през Украйна. (Оставяме настрана в този контекст какви цели преследва Владимир Путин.) Именно поради това на държавната компания \"Газпром\" е поставена задачата да предаде двата газопровода в края на 2019 година. По това време изтича десетгодишното транзитно споразумение с Украйна. Тоест, тук става дума за преразпределение на наличните обеми от досегашния украински транзит по два обходни маршрута, а не за значително увеличение на руските газови доставки. Те могат да нараснат значително само ако се запазят значителни обеми през Украйна, за което настояват мнозина в ЕС, защитавайки интересите на Киев. Новият газопровод се изгражда, за да осъществява доставки на сибирски природен газ от Русия по дъното на Балтийско море директно в Германия. И оттук идва широко разпространеното мнение, че природният газ е предназначен за германския пазар. Това обаче не е така, както показват размерите, маршрутите и резервните мощности на газопровода EUGAL - сухопътното продължение на \"Северен поток-2\". За него знаят малцина и то почти не се отчита при острите спорове около проекта на \"Газпром\". Крайната точка на \"Северен поток-2\" се намира под германския град Грайфсвалд на няколокостотин метра от брега на морето. Там двете тръби с обща мощност 55 милиарда кубични метра се включват в двете тръби на EUGAL с обща мощност от 51 милиарда кубични метра газ. Те от своя страна преминават от източна Германия на юг до Чехия. Това означава, че почти 90 процента от природния газ ще преминава транзитно през Германия. Малка Чехия, разбира се, няма нужда от толкова много природен газ. Така че известни количества могат да бъдат връщани обратно към Германия. Енергийните потребности на Чехия се обезпечават напълно от газопровода \"Северен поток\" и от газопровода \"Ямал-Европа\". Така че основният обем природен газ от EUGAL е предназначен за Баумгартен в Австрия. Имено там се намира газовият хъб, откъдето природният газ се отправя на юг към Италия, която е вторият най-голям купувач на руски газ в ЕС след Германия. Тоест постъпващият първо в Германия природен газ ще бъде предназначен за Италия, Австрия и други страни от Централна и Източна Европа. Сега те се снабдяват през Украйна и след завършването на \"Северен поток-2\" и EUGAL транзитът ще се осъществява през германска и чешка територия. Разпространеният в руските социални мрежи мит, че германците ще замръзнат без \"Северен поток-2\" е пълна измислица. Ако някой може да пострада от недостиг на газ за отопление, то това е Италия. Но и това е малко вероятно, защото Италия разполага със значително диверсифицирана система за внос на газ. А що се отнася до Германия - тук с природен газ се отопляват около половината домакинства. Другата половина използва мазут и други енергоносители. Освен това много малко от германските домакинства използват за отопление руски газ. Делът на \"Газпром\" на германския пазар не надвишава и 40 процента. При това положение изобщо не може да се говори за някакво \"измръзване на Германия\". На всичкото отгоре Германия има и много други действащи снабдителни канали и достатъчно пари, за да плати и допълнителни доставки. Липсата на достатъчно внимание към EUGAL и игнорирането на графика за неговото изграждане породиха невярната представа, че \"Северен поток-2\" ще влезе в експлоатация още в края на 2019 година. В действителност дотогава в най-добрия случай ще бъдат положени двете тръби по дъното на Балтийско море. Или иначе казано, ще бъде завършена подводната дейност по изграждането на газопровода. А под Грайфсвалд ще оборудват приемния терминал. До края на годината сухопътното трасе на газопровода EUGAL обаче ще бъде завършено само наполовина. Така че \"Северен поток-2\" не може да влезе в експоатация в края на 2019 година, както се твърди.", "date": "2019.02.15", "title": "Пет заблуди за \"Северен поток 2\""}
