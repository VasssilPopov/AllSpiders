{"url": "http://clubz.bg/62938-dolores_ot_krenbyris_si_otide_na_46_video", "text": "Още една звезда на съвременния рок отиде на небето. Вокалиската на ирландската алтернативна група \"Кренбърис\"  (The Cranberries) - Долорес О'Риордан, е починала в Лондон, съобщи  продуцентът й, цитиран от световните медии. Долорес бе на 46 години. Каква е причината за тъжната вест за музикалния свят още не е ясно. Музикантката е била в британската столица за записи в студио, става ясно още от официалното съобщение. Семейството на звездата е помолило за дискретност и спокойствие, пише още продуцентът. Бандата се ражда в Лимерик, Ирландия, през 1989 г. Още на следващата година дебютният им албум \"Everybody Else Is Doing It, So Why Can't We?\" оглавява музикалните класации, а само в САЩ се продават над 5 милиона копия. Четири от албумите на \"Кренбърис\" са ч челната двадесетица на класацията Билборд 200. Последният им албум излезе през 2012 г. - \"Roses\". През 2013 г. пък излезе диск с акустични версии на най-популярните парчета на бандата. Най-големите хитове на Долорес и \"Кренбърис\" са Zombie и Linger:        ", "date": "2018.01.15", "title": "Долорес от \"Кренбърис\" си отиде на 46 (ВИДЕО)"}
{"url": "http://clubz.bg/62930-google_arts_culture_namerete_svoq_dvojnik_v_svetovnoto_izkustvo", "text": "В Интернет постоянно се появяват любопитни чифтове снимки - съвременен човек и негов двойник в маслена картина от преди няколко века. Цели дискусионни форуми в мрежата издирват двойници в историческото изкуство на актьори, музиканти, политици и други.  Но когато нещо трябва да стане сериозно, с него се заема Google. В последния ъпдейт на образователната си апликация - Google Arts & Culture - интернет-гиганта е добавил именно такава опция - да си направите селфи и с помощта на софтуер за лицево разпознаване, да откриете своя двойник от миналото, разказва Engadget. За тази цел програмата за таблети и смартфони има достъп до над 1200 музеи, галерии и други институции в 70 страни по света.  Разбира се, все още има какво да се желае от точността на програмата. Някои потребители в Мрежата, които са я тествали, са доволни, други - объркани. Но това е неизбежно спрямо нивото на технологията в момента. Освен за забавление, Google Arts & Culture дава възможност да разглеждате в детайли произведения на изкуството на хиляди километри от вас, подредени по епоха, цвят, спрямо дестинация. Програмата предлага и записани обиколки от професионални гидове, виртуални обиколки на музеи (със или без помощта на виртуална реалност), и намиране колекции, когато пътувате, както и разпознаване на картини с камерата в избрани галерии и музеи. Програмата е напълно безплатна и е достъпна както за потребители на   така и за феновете на Apple и ", "date": "2018.01.15", "title": "Google Arts & Culture - намерете своя двойник в световното изкуство"}
{"url": "http://clubz.bg/62932-ne_pazete_tishina_pylen_tekst", "text": "  През седмицата много хора ни призоваха да се снишим за следващите шест месеца. Да не гледаме към българските скелети в гардероба и дори да не споменаваме думата корупция. Но една реч в четвъртък ме накара да се замисля върху самочувствието ни, или по-точно за неговата липса. Историята на Балканите е по-интересна от „Игра на тронове“ (ПЪЛЕН ТЕКСТ+ВИДЕО) Българското европредседателство, преди всичко, е исторически шанс за всички. Шанс да поставим проблемите си честно, открито и без никаква мисъл, че не бива да се излагаме пред чужденците.  \n\tБез да искам да обидя някого - не сме камериерки в хотел, за да се притесняваме да не се излагаме пред гостите, а би трябвало да сме страна, която трябва да има авторитет и тежест, за да се чува името и думата й. Дами и господа, ако приемем, че ние и Европа сме едно семейство, българските проблеми не би трябвало да са нещо, което трябва да бъде замитано под килима, защото именно тези проблеми родиха механизма за мониторинг, който следи съдебната ни система под лупа от датата на приемането ни в Съюза преди 11 години. Тогава Жан-Клод Юнкер, като премиер на Люксембург, целуваше приятелски не Борисов, а Сакскобурготски след подписването на договора за присъединяване. Но такъв си е Юнкер - целуващ дипломат, който прави комплименти, ласкае, без това да означава нещо. Юнкер: Българското правителство успешно се бори с корупцията И ако си мислите, че той не знае какви са истинските измерения на корупцията в България, как нито управляващи, нито опозиция направиха опит за истински закон срещу нейното пресичане, много се лъжете. Ако си мислите, че той не знае проблемите пред българските медии, много се лъжете. Но... тихо. Да не разсърдим чужденците. Ще им покажем българската природа и всичко ще си дойде на мястото. Не, председателството не е туристически панаир, а повод за приближаване към ценности, отговорности, уважение на закона, уважение между самите нас. Красивата гледка към Витоша, Боянската църква и музеите не могат и не трябва да изместват порива към по-добра и справедлива България. Защото всички знаем колко красива е страната ни, всички знаем колко древна е историята ни, но това не означава, че не трябва да се борим с причините, които ни лепят клеймото  Най-корумпирана, бедна, изостанала, несвободна... Следващите 6 месеца са шанс да вкараме много и различни теми в дневния си ред, които да отворят очите ни към процесите в Европа и света. По този начи ще видим по различен начин и нашите местни политици. Защото прекрасната реч на Туск не беше шедьовър. Не беше шедьовър! А дипломатическа демонстрация на отношение и политически стил, който изчезна от родната политическа сцена. Нищо повече, нищо по-малко - една прекрасна реч, която направи важен контраст с нашата страна. Тук думите на политиците са принизени до нивото пред кварталонто кафене и преди 3 дни Доналд Туск ни напомни, че думите могат да бъдат важни. Когато Александър Батенберг напуснал България, тронът в София останал празен. Предложили на най-актуалния политик през онези години - Стамболов, да стане цар. Но той отказал с аргумента, че на трона трябва отново да седне чужденец, защото тук всеки си мисли, че заслужава да е цар. Така във Виена българските пратеници започнали да преговарят с Фердинанд... Толкова години по-късно Европа успява да вкара България в някакви рамки. Членството в ЕС е най-хубавото, което можеше да се случи на нашето поколение и на нашите деца. Но все ми се иска да премине моментът, в който да мислим, че някой от чужбина трябва да продължи да ни оправя. Нека извикаме силно: Стига вече толкова! Да се чувстваме равни, а не смачкани хора, които си мълчат, за да не разсърдят чужденците. Напротив - пробелмите тук са и техни проблеми и трябва да ги решаваме заедно. Затова нека говорим високо за тях: на английски, на немски, на френски, на полски, но най-вече на български - този древен и прекрасен език, който звучи толкова хубаво в устата на чужденците. Не пазете тишина, говорете. Няма да разсърдим чужденците. Най-много да разсърдим някой местен. Юнкер: Българското правителство успешно се бори с корупцията Нека извикаме силно: Стига вече толкова!", "date": "2018.01.15", "title": "Не пазете тишина (ПЪЛЕН ТЕКСТ)"}
{"url": "http://clubz.bg/62935-rajyn_gigs_oglavi_nacionalniq_tim_na_uels", "text": "Райън Гигс стана селекционер на националния отбор на Уелс. Това е първото назначение на величието на \"Манчестър Юнайтед\" като старши треньор. Бившото крило беше един от четирима кандидати за поста, наред с Крейг Белами, Марк Боуен и Осейн Робъртс. Гигси ще наследи Крис Колман, който напусна миналата есен, след като \"драконите\" не успяха да се класират на световното в Русия. А през 2016 г. Уелс стигна полуфинал на европейското във Франция. Райън Гигс е едно от най-големите имена в историята на уелския футбол и \"Манчестър Юнайтед\". Той игра за \"червените дяволи\" до 2014 г., като през пролетта на същата година за кратко стана треньор на отбора на мястото на уволнения Дейвид Мойс. След това два сезона беше в щаба на Луис ван Гаал - до идването на Жозе Моуриньо през лятото на 2016 г. Оттогава \"Уелския призрак\", както го наричаха заради уменията му на терена, чакаше назначение. Той беше свързван с няколко клуба от Висшата лига. През миналата година се включи в благотворителния мач на Димитър Бербатов и Луиш Фиго на стадион \"Васил Левски\". Целта пред Гигс е да класира Уелс на европейското през 2020 г.", "date": "2018.01.15", "title": "Райън Гигс оглави националния тим на Уелс"}
{"url": "http://clubz.bg/62923-rozovoto_cvetyt_za_momcheta_i_koga_se_promenq_stereotipyt", "text": "Какво си представяте, когато си помислите за розово? Вероятно мозъкът извиква образи на малки момиченца в розови дрешки, розови играчки, кукли Барби или принцеса от филмчетата на Уолт Дисни в розова рокля - просто защото този цвят се свързва с деликатност и момичешко начало. Само че дали винаги е било така? CNN разказва историята на розовото като джендър стереотип. Статията е част от проекта Colorscope, посветен на възприятието на цветовете и символиката им в различните култури. Оказва се, че розовият цвят далеч невинаги е бил \"женски\", всъщност става такъв отскоро - но стереотипът за него бързо се е загнездил в западната култура.  Нещо повече - розовото по-скоро е мъжки цвят, ако погледнем в историята - в стари каталози и книги е видимо, че цветът се е носил предимно от малки момчета за разлика от синьото, с което сега ги свързваме, допълва Леатрис Ейсмън, експерт и директор на Pantone Color Institute. През 1918 г. в статия, озаглавена \"Розово или синьо\", публикувана от в търговското списание The Infants' Department, се казва ясно, че общоприетото правило е розово за момчетата и синьо за момичетата. Според Валери Стийл джендър историята на розовото в Америка е по-сложна. И идва от конфекцията за деца. През 1927 г. са открити много \"местни\" различия как магазините за дрехи характеризират и предлагат артикули от различни цветове. Например марки като Best & Co в Манхатън и Marshall Field в Чикаго залагат на познатата към онзи момент по-разпространена традиция розовото да е за момчетата. За разлика от тях Macy's в Манхатън и Wanamaker's във Филаделфия предлагат розовото като момичешки цвят.  Тя смята, че две картини от XVIII век, купени от американския милионер - железопътния магнат   започват да преобръщат тенденцията на вкусовете и представата, че розовото всъщност е за момиченца, а синьото за момченца. Картините са   - нарисувана от английския художник Томас Гейнсбъроу през 1770 г. и  (Розовата) - платно на друг английски художник - Томас Лоуренс, рисувано през 1794 г. Покупката на Хънтингтън е популяризирана и широко отразена от пресата и хората започват да мислят, че от столетие това е представата за облеклото на момчетата и момичетата - първите в синьо, а вторите в розово. Тя дава и пример как ако неин приятел носи розова вратовръзка и риза - вероятно ще трябва да даде обяснение.  Ейсман на свой ред смята, че вече има обратна тенденция - мъже да започват да носят розово. Но това върви редом с нагласата, че цветът е неподходящ и с притеснението у силния пол, че възприятието на хората няма да е добро. казва още Ейсман. И според Паолети тенденцията розовото да си върне статута просто на един от цветовете в палитрата се забелязва, макар да не е стигнала твърде далеч. По думите й подобни предразсъдъци е имало и за други цветове - например ако в началото на XIX век младо момиче облече черна дреха, асоциацията задължително в 100% от случаите би била, че момичето е в траур. А сега черната дреха е най-нормална дреха за всички и никой не пита \"кой е умрял\". За розовото също има надежда. Но преди това най-вече мъжете трябва да превъзмогнат стереотипа и да престанат да отказват друхи в тези нюанси, казва дамата.", "date": "2018.01.15", "title": "Розовото - цветът за момчета. И кога се променя стереотипът"}
{"url": "http://clubz.bg/62934-bsp_pita_gerb_zashto_31_obshtinski_bolnici_sa_pred_falit", "text": "Защо 31 общински болници са пред фалит, само на подаяния от изпълнителната власт ли ще разчита общинското здравеопазване и откъде се намериха пари, щом се заговори за протести, а при гласуването на бюджета за здравеопазване преди Нова година пари нямаше. Това са част от въпросите, които от БСП задават на управляващите. От името на лидерката Корнелия Нинова социалистите настояват в писмо председателката на парламента Цвета Караянчева да свика дискусия по темата по начина, по който това се прави за прословутата Истанбулска конвенция и ратификацията й. Болници на протест, намериха 28 млн. лв., но за дейности От левицата вярват, че темата с документа на Съвета на Европа срещу насилието върху жени и домашното насилие не е по-малко важен проблем от състоянието на болниците в общините. Ако Караянчева откаже подобна дискусия, БСП щели да я организират, закани се заместникът на Нинова Драгомир Стойнев. Социалистите искат в Народното събрание да бъдат поканени лекарският съюз, НЗОК и министърът на здравеопазването, ръководствата на общински болници, пациентски организации. Стойнев каза, че когато се пита председателят на Здравна комисия д-р Даниела Дариткова какво се случва, тя казва, че ситуацията трябва да се анализира. Според него ГЕРБ са направили всичко възможно да закрият и затрият държавното и общинско здравеопазване са позволили на частни болници да източват НЗОК. Припомняме, че по-лано днес, след като 31 болници обявиха едночасов протест, от здравното министерство съобщиха, че се отпускат 28 млн. лв. за болниците, но не под формата на субсидии, катто се иска, а под формата на финансиране на лечебни дейности. Преди седмица заради протестите на полицаите, премиерът Бойко Борисов обеща да бъдат отпуснати допълнителни 100 млн. лв. на МВР. Сумите не са част от бюджета за 2018 г., гласуван в края на миналата година.   Депутатът от БСП Георги Михайлов, който е професор по хематология, добави че едно от най-тежките последици от закриването на общинските болници е обезлюдяването.", "date": "2018.01.15", "title": "БСП пита ГЕРБ защо 31 общински болници са пред фалит"}
{"url": "http://clubz.bg/62920-nad_400_000_francuzi_iskat_rusiq_da_plati_carskite_dylgove", "text": "Над 400 000 французи са се обърнали към Международната асоциация на държателите на руски дългове с молба Русия да върне задълженията си към Франция, отписани през 1918 г. с указ на Ленин. Новината съобщи Radio France Internationale (RFI). В резултат на Великата октомврийска 15 милиарда франка, еквивалентни днес на 53 милиарда евро, така и не били върнати. Парите били инвестирани в руски железопътни компании. След отказа от изплащане на дълга \"десетки хиляди държатели на руски облигации са били разорени\". Днес техните наследници настояват да бъдат изплатени дълговите книжа.  Ленин, Сталин и готвачката Няма надежда задълженията да бъдат изплатени, пише RFI. Причината за това е, че през 1997 г. Москва сключва с Париж споразумение, съгласно което руската страна изплаща 330 млн. евро, за да бъде закрита сметката с дълговете, наследство от имперска Русия. Средствата бяха напълно изплатени през 2000 г., след като близо век Франция очакваше това. Притежателите на облигации обаче не смятат, че въпросът е решен, тъй като \"Русия не е обявявала банкрут\" и \"държавният дълг няма давност\", както посочва президентът на асоциацията Ерик Санитас. През 2017 г. Русия погаси и последното задължение, което имаше след разпада на СССР - към Босна и Херцеговина  в размер на 125.2 млн. долара.  През 2009 г. и България подписа с Русия междуправителствено споразумение за погасяване на остатъка от дълга на бившия СССР. От стоте милиона долара България получи кеш $38.5 млн. Наред с изплащането Москва отписваше дългове, като например дължимите от Куба $30 милиарда и други $11 млрд. на Северна Корея.", "date": "2018.01.15", "title": "Над 400 000 французи искат Русия да плати царските дългове"}
{"url": "http://clubz.bg/62918-dolche_i_gabana_i_prada_za_myje_v_milano_snimki", "text": "Модните къщи \"Долче и Габана\" и \"Прада\" представиха колекциите си в рамките на Седмицата на модата в Милано, съобщиха Асошиейтед прес и Франс прес, предаде БТА В трудни времена не е необичайно да се търси нещо познато. За дизайнерката Миуча Прада това е комфортът, свързан с черния найлон. Обемните облекла за мъже и жени ни връщат към унисекс модата, при която не се прави разлика между носеното от единия или другия пол, но всичко сякаш е напразно - баджове за самоличност навеждат на мисълта за форма на контрол по време не дефилето. Макар утилитарното естество на облеклата в колекцията да създава впечатление, че се предлага нещо като униформи от якета, сака, наметки, прави панталони и поли, Миуча Прада увери, че се е стремила към елегантността. Представени бяха плетени облекла с къси ръкави и блузи с принтове за мъже, както и костюми в ярки тонове, носени в комбинация с отворени обувки и дълги ръкавици, за жени. Специално внимание е обърнато на аксесоарите и принтовете, изобразяващи банани или представящи безсмислена поредица от думи. По време на дефилето на \"Долче и Габана\" маненкени се качваха и слизаха по ескалатори сред \"въоръжена\" със смартфони публика в търговския център \"Ринашенте\". Половин час преди началото на дефилето всички подходящи места за проследяването му бяха заети. Тълпата бе насочила смартфоните си към дефилиращите. При всяка поява на манекен, облечен в нещо като копринена пижама и със златен ланец на врата си, се чуваха възгласи от публиката. Манекените, много от които носеха тъмни очила, бяха като клонирани. Те излизаха от бутика на модната къща в търговския център и слизаха по ескалаторите до долния етаж. В края на дефилето Доменико Долче и Стефано Габана събраха овациите на публиката. \"Рядко се случва дефиле да е отворено за публиката, обикновено се раздават покани - заяви 18-годишната Лесли. - Стилът на Долче и Габана е екстравагантен. Те са икони.\" Женските колекции ще бъдат представени между 21-и и 27 февруари.", "date": "2018.01.15", "title": "\"Долче и Габана\" и \"Прада\" за мъже в Милано (СНИМКИ)"}
{"url": "http://clubz.bg/62933-puchdemon_pak_premier_katalunq_bez_avtonomiq", "text": "Испания ще продължи да управлява Каталуня пряко от Мадрид, ако намиращият се в доброволно изгнание бивш регионален премиер Карлес Пучдемон бъде наново избран на поста. Това заяви испанският премиер Мариано Рахой, предаде Ройтерс. Пучдемон избяха в Белгия през октомври 2017 г., след като Рахой го уволни. Причина бе декларацията за независимост, която каталунският парламент гласува и която бе обявена за незаконна. В Испания Пучдемон е заплашен от арест и дълги години затвор. Сепаратистите отново с абсолютно мнозинство в Каталуня Всичко това се случва броени дни преди в Барселона на първата си сесия да се събере новоизбраният регионален парламент. Сепаратистите заявиха, че Пучдемон е техният кандидат за премиер. Те проучват дали той може да управлява автономната област по видеовръзка от Брюксел. Рахой обаче ги поля със студен душ, отбелязва Ройтерс. Той допълни, че ако Пучдемон се опита да участва в гласуването в парламента за нов премиер от Брюксел, правителството в Мадрид незабавно ще оспори това ред съда. Премиерът каза също, че ако Пучдемон бъде преизбран, ще останат в сила конституционните правомощия, задействани от централното испанско правителство през октомври за налагане на пряко управление на Каталуня. Каталуня обяви независимост. Мадрид ѝ отне автономията Рехай свика предсрочни регионални избори на 21 декември 2017 г. в опит да разреши политическата криза, довела до това, че много компании напуснаха Каталуня. Вотът обаче пак даде абсолютно мнозинство на партиите, подкрепящи независимостта, което увеличава възможността от нов стремеж към отцепване от Испания тази година. Първата сесия на парламента е на 17 януари. Тогава ще бъдат избрана комисията, ръководеща дейността му. Нов премиер може да бъде избран най-рано на 31 януари. Каталуня обяви независимост. Мадрид ѝ отне автономията", "date": "2018.01.15", "title": "Пучдемон пак премиер = Каталуня без автономия"}
{"url": "http://clubz.bg/62937-azerbajdjan_ni_predlaga_gazifikaciq_za_sobstvena_smetka", "text": "Азербайджан е готов да газифицира България за собствена сметка, но за целта трябва да са готови газовите връзки с Гърция и Турция, през които азерският газ да влиза у нас. Офертата беше отправена след среща на четири очи днес между президента Илхам Алиев и премиера Бойко Борисов, който е на работно посещение там заедно с правителствена делегация. Енергийната тема беше основна в разговорите в столицата Баку - диверсификацията на доставките на природен газ до България, зависима над 92% от вноса на руски газ, проектът за изграждане на газов хъб \"Балкан\". България подкрепя изграждането на Южния газов коридор, а Азербайджан има водеща роля при изграждането му.  Бойко Борисов потвърди, че на ресорните министри е разпоредено да проучат възможностите за газифициране. По думите му договорените 1 млрд. куб. м азерски газ са на най-ниска цена и ще може да се използват за социални пакети за бедните домакинства, предаде БНР. Така, според премиера, ще се реши и екологичният проблем с мръсния въздух. Очаква се тази година да започне изграждането на интерконектора с Гърция, който ще даде достъп на България до газ от каспиския басейн и да се финализират преговорите за интерконектора с Турция, проточили се от три години, за да може синьото гориво по Южния газов коридор да стигне до България. Именно държавната газова компания на Азербайджан - \"Сокар\", е резервирала капацитет от 1.57 млрд. куб. метра синьо гориво на година. Още 276 млн. куб. м са запазени от американската компания Linden Energy. Капацитетът на интерконектора е 3 млрд. куб. метра, но може да достигне до 5.5 млрд. куб.м годишно.  На тържествена церемония утре ще бъде поставено начало на редовните полети между двете страни, договорена при посещение на президента Румен Радев м.г.  Президентът на Азербайджан посочи, че двете страни имат много неща, които ги обединяват, но \"главното са приятелските отношения между нашите народи и между ръководителите на нашите страни\". Откриването на авиолинията София-Баку че увеличи потока на туристи между двете страни. Перспективен е и железопътният коридор, изграден със съдействието на Азербайджан, който е най-краткият път през България до Европа. Така ще се улесни преносът на стоки.  През октомври 2017 г. Азербайджан, Грузия и Турция откриха железопътна линия по Пътя на коприната - 826-километрова връзка, по която се превозват товари и пътници между Европа и Китай, без да преминават през Русия. Капацитетът й е 1 милион пътници и 5 милиона тона товари годишно. Трите държави са свързани от управлявания от BP нефтопровод Баку-Тбилиси-Джейхан и газопровода Баку-Тбилиси-Ерзурум. ", "date": "2018.01.15", "title": "Азербайджан ни предлага газификация за собствена сметка"}
{"url": "http://clubz.bg/62929-komunizmyt_vliza_v_uchebnicite_po_istoriq", "text": "Утвърдени са учебните програми за Х клас, в който приключва обучението по редица основни предмети в областта на природните и на обществените науки, на изкуствата, на технологиите и предприемачеството. В програмите е поставен акцент върху националната история, география и литература. Това съобщиха от министерство на образованието. Учебната програма по история и цивилизации предлага цялостен курс по национална история – от древността до наши дни. В хода на общественото обсъждане бяха предложени и приети някои редакции, които не променят цялостната концепция на проекта. Отпаднали са отделни понятия, които са обект на изучаване през други предмети (напр. неправителствени организации, мажоритарна и пропорционална избирателна система и др.). В същото време са въведени нови понятия (напр.   и др.), които подпомагат разбирането на процесите. Проследено е взаимодействието между различните цивилизации по нашите земи в отделните периоди от историята ни, засилен е патриотичният акцент и е отделено внимание на събития от най-новата ни история, като в програмата са намерили място само факти, без да се допуска оценъчна интерпретация. Учебната програма по български език и литература в Х клас допълва и разширява изученото в предходните класове. В компонента по български език основен акцент са темите, насочени към познаването и прилагането на книжовните езикови норми, а по литература са заложени за изучаване творби само от български автори. Сред тях са Иван Вазов, Пенчо Славейков, Пейо Яворов, Димчо Дебелянов, Елин Пелин, Йордан Йовков, Гео Милев, Никола Вапцаров, Николай Хайтов и др. Включени са емблематични текстове от българската литература от периодите след Освобождението до Първата световна война, между двете световни войни и след Втората световна война. В резултат на общественото обсъждане бе добавена творбата „Cis moll“ на Пенчо Славейков, за изучаване бяха конкретизирани две глави – 1 и 16 от І част на романа „Тютюн“ от Димитър Димов. Програмата дава възможност на учителите, според интересите на учениците, да подбират и други тематично близки текстове, освен посочените. Повече от година и половина проектите на тези програми бяха във фокуса на общественото внимание. По време на обсъждането бяха проведени множество срещи и консултации с учители, с представители на висши училища и на БАН по предметите, към които има обществена чувствителност.", "date": "2018.01.15", "title": "Комунизмът влиза в учебниците по история"}
{"url": "http://clubz.bg/62931-golqm_akcioner_v_levski_se_razgranichi_ot_kluba", "text": "Запалянковската организация тръст \"Синя България\", която притежава 10 процента от акциите на \"Левски\", изрази недоволство от това, че по-рано днес клубът издигна Борислав Михайлов за нов мандат начело на БФС. Конгресът е на 16 февруари в столичния хотел \"Маринела\". \"Левски\" номинира Боби Михайлов за президент на БФС Тръстът се аргументира, че Михайлов няма как да бъде подкрепен, тъй като е участвал в  \"Синя\" легенда: \"Левски\" ще подкрепи Любо Пенев на конгреса Същевременно \"Синя България\" заявява, че \"Левски\" не може да застане и зад другия голям претендент - Любослав Пенев. Една от най-големите запалянковски организации на клуба от \"Герена\" и друг път се е дистанцирала от решения и ходове на клуба. \"Синя\" легенда: \"Левски\" ще подкрепи Любо Пенев на конгреса", "date": "2018.01.15", "title": "Голям акционер в \"Левски\" се разграничи от клуба"}
{"url": "http://clubz.bg/62936-stolichani_sreshtu_mrysniq_vyzduh_iskame_po_evtino_parno_i_poveche_kameri", "text": "По-ниски цени на парното, камери за видеонаблюдение около гетата и изграждане на нова разширена система за мониторинг на въздуха. Това бяха само част от предложенията на граждани за подобряване на чистотата на въздуха в София. Днес в Столична община (СО) се проведе своеобразно обществено обсъждане на мерките, анонсирани наскоро от \"Московска\" 33 и включващи т.нар. зелен билет, по-скъпа синя зона, безплатно паркиране в буферните паркинги, ограничаване на движението на коли в центъра и др. Първи мерки срещу мръсния въздух в София - какви и кога До реално обсъждане на тези мерки, които предстои да приеме във вторник екокомисията в местния парламент обаче така и не се стигна. Гражданите даваха други предложения, най-вече свързани с кварталите, в които живеят. Диалог почти нямаше и заради фрустрацията им, мотивирана с това, че общината действала бавно, ако изобщо действала и комуникацията с нея била трудна. Очаквано, най-много представители имаха организациите на едни от най-замърсените квартали - \"Красна поляна\", \"Западен парк\" и \"Овча купел\". Те отново заявиха исканията си, свързани с горенето на боклуци в геттата във \"Факултета\" и Виетнамските общежития: да се съборят незаконните бараки, да се поставят още измервателни станции, както и камери за видеонаблюдение около гетата, да се правят регулярни проверки и да се налагат санкции, дори да се сменят кофите за боклук с такива, в които да не може \"да разбичкват\" и да ровят жителите на гетото. От тези замърсени квартали, които редовно излизат на протест, поискаха още приоритетно там пунктовете за вторични суровини да бъдат изнесени на поне 10 км отстояние от жилищните сгради. Икономика на мръсния въздух в София Дъщерята на оперената легенда Никола Гюзелев - Адриана пък предложи генерални мерки - често миене на улиците, изграждането на нови буферни паркинги около метростанциите, по-висок данък за старите коли, пълна подмяна на автопарна на общината. Тя поиска още по-социална цена на столичното парно, за да се върнат хората към този щадящ природата вид отопление. Всмут през цялото време внасяше Пламен Медаров, представил себе си като \"нормален гражданин на София, астматик\", познат на почитате;лите на формата Big Brother. Медаров директно попита шефката на екокомисията в СО Лорита Радева кой отговаря за неработещата система на БАН, която дава двудневна прогноза за чистотата на въздуха, върху която прогноза ще влизат в сила и мерките на общината. Факт, тази система на няколко пъти показа, че прогнозата е далеч от действителността. И КАТ влезе в борбата с мръсния въздух в София, спира стари коли На обсъждането за София се оказа и управител на един от топлинните счетоводители в Пловдив. За да... се опита да продаде на общината технология за \"изгаряне на кабели и извличане на мед\". Кабелите са сред любимите материали за \"отопление\" и извличане на метала. Както и да предложи технология за отпадане на такса сградната инсталация. На финала стана ясно, че жителите на най-замърсените квартали ще имат среща с общински служители идната седмица, за да се набележат конкретни мерки. А Радева заяви, че общината мисли за местна измервателна система, която да обхваща повече квартали. В момента СО използва уредите на изпълнителната агенция по околната среда към екоминистерството, като станциите на ИАОС са разположени на нелогични за нуждите на столицата места - като \"Копитото\" на Витоша, например. Икономика на мръсния въздух в София И КАТ влезе в борбата с мръсния въздух в София, спира стари коли", "date": "2018.01.15", "title": "Столичани срещу мръсния въздух: Искаме по-евтино парно и повече камери"}
{"url": "http://clubz.bg/62914-kakvo_shte_stane_s_moshtite_na_sv_sv_putin_i_lenin", "text": "Руски опозиционери се подиграха със сравнението, което президентът Владимир Путин направи вчера между мумията на Ленин и мощите на светците. Той сравни също така комунизма с християнската вяра. Опозиционният журналист Олег Панфилов публикува в профила си във фейсбук колаж, на който Ленин и Путин лежат в ковчег. Настоящият руски лидер е в ролята на булка.     Още по-остър е журналистът Игор Айдман. Пак във фейсбук той публикува кратък памфлет, озаглавен \"Путин в мавзолея\". Мавзолеят ще бъде даден за стопанисване на РПЦ, която ще продава там икони на Ленин и Сталин и свещи с петолъчка. Ще има отделен платен ВИП вход за специални клиенти, на които ще бъдат сервирани ястия като любимото им филе от господна плът с пиперлив сос \"Червен терор\".    ", "date": "2018.01.15", "title": "Какво ще стане с мощите на св. св. Путин и Ленин?"}
{"url": "http://clubz.bg/62912-bolnici_na_protest_nameriha_28_mln_lv_no_za_dejnosti", "text": "Час преди провеждането на масов протест на лекари от общинските болници в цялата страна с настояване за допълнителни субсидии, здравното министерство (МЗ) обяви, че ще отпусне близо 28,5 млн. лв., но за дейности, извършвани от общинските болници по реда на Методиката за субсидиране на лечебните заведения за 2018 г. От ведомството на Кирил Ананиев припомнят, че извън цитираната методика нямат право да отпускат целеви субсидии, защото подобно действие би попаднало в графа „нерегламентирана държавна помощ“, за което страната ни ще бъде санкционирана от Европейската комисия. По закон у нас болниците са търговски дружества, без значение от собствеността им. А според правилата на ЕС държавата не може да отпуска целеви средства за търговски дружества.  По план между 12 ч и 13 ч днес членовете на Сдружението на общинските болници в България (СОББ), излиза пред болниците или сградата на съответната община в знак на протест срещу лошите условия на труд, ниските и бавещи се заплати, липсата на медикаменти и др. Мотото е \"Спрете унищожаването на общинското здравеопазване!\". Очаква се в него да се включат 20 лечебни заведения, намиращи се извън градовете-областни центрове - Казанлък, Карлово, Асеновград, Попово, Девин, Омуртаг, Дупница, Димитровград, Поморие, Елхово, Кнежа и др. Натрупали са дългове за близо 25 милиона лева, а искането им е за отпускането от държавата на целеви нови 30 милиона лева.  Дариткова към БСП: Мораториум за частни болници? Противоконституционно е Функциониращите общински болници в момента са малко над 120. Общите им задължения възлизат на 100 милиона лева, а от тях просрочените са за 44 милиона. В критично състояние са и болниците в Свищов, Белоградчик, Омуртаг, Тутракан, Петрич, Чирпан, Ловеч и Гоце Делчев. Най-съществената причина за това тежко финансово състояние е, че лечебните заведения работят по цени на клиничните пътеки от 2006 г., изтъкват от СОББ, цитирани от Нюз бг. Искането на протестиращите е за увеличаване на цените на клиничните пътеки, които покриват масовите заболявания. Българският лекарски съюз подкрепя протеста.  Ананиев готви цялостен доклад за състоянието на държавните болници От министерството предлагат още на общинските здравни структури   Взимането на решения за преструктуриране обаче е работа на собственика - в случая на съответните общини. Ето кои болници са в най-окаяно състояние Оттам обещават и да се преразгледат клиничните пътеки, по които работят общинските болници, като същевременно министерството актуализира и медицинските стандарти.    Ананиев готви цялостен доклад за състоянието на държавните болници Ето кои болници са в най-окаяно състояние", "date": "2018.01.15", "title": "Болници на протест, намериха 28 млн. лв., но за дейности"}
{"url": "http://clubz.bg/62919-danni_ot_smartfon_programa_dokazaha_ubijstvo_v_germaniq", "text": "Данни от здравословна програма, вградена в стандартния iPhone, бяха приети като доказателство в дело за убийство в Германия, съобщи Digital Trends. Става въпрос за случая с афганския бежанец Хюсейн Кавари, обвинен в изнасилването и убийството на 19-годишната студентка по медицина Мария Ладенбургер през октомври 2016 г. Делото срещу Кавари започна през септември миналата година и той признава вината си, но оспорва тезите на обвинението за случая и отказа да разкрие детайли. Разбира се, отказва и на властите да даде паролата си за своя iPhone. Apple спира да забавя старите модели на iPhone С помощта на частна компания в Мюнхен обаче разследващите пробиват смартфона му и откриват, че Кавари е ползвал програмата за следене на активността и здравословното състояние, която е инсталирана по подразбиране в новите модели на флагмана на Apple. Данните от нея показват, че по времето, когато разследващите смятат, че афганистанецът е убил Ладенбургер и е изхвърлил тялото в река Драйзам, програмата е отчела, че той е \"изкачвал стълби\". С помощта на тази информация те сглобяват времевата линия на престъплението и момента, в който Кавари е влачил тялото на жертвата си по склона на речното корито, както и изкачването му обратно нагоре. Макар в случая убийството да е било разкрито, приемането на данните от смартфон програмата поставя важен прецедент в съда и повдига болезнен въпрос по отношение на достъпа до този тип информация. Все повече хора ползват разнообразни програми, които следят и записват различни техни навици и дейности. Според някои специалисти е важно тези данни да бъдат само на устройството, което ползвате, и достъпни за някой само със съдебна заповед. Много софтуерни компании обаче държат подобни данни на собствени сървъри и често показват готовност да ги предоставят на властите във всякакви случаи. Добрата новина е, че Apple не е една от тях. Подобни данни могат да помогнат за разкриването на престъпления, но и да създадат възможност за безпрепятствено и неочаквано детайлно следене на големи групи от хора. Компаниите, които ги събират, трябва да полагат изключителни усилия в опазването им. Законите пък трябва да бъдат съобразени с факта, че подобни данни могат да бъдат подменени или фалшифицирани, и приемането им за доказателства подобно на веществените може би не е най-добрият подход. Повечето юрисдикции нямат никаква установена практика за подобни случаи.", "date": "2018.01.15", "title": "Данни от смартфон програма доказаха убийство в Германия"}
{"url": "http://clubz.bg/62915-novi_pravila_za_bagaj_v_ryanair_kakvo_trqbva_da_znaete", "text": "Бюджетната авиокомпания Ryanair въвежда нови условия за ръчния багаж, които влизат в сила от днес, съобщиха от компанията. Досега пътниците можеха да носят две чанти ръчен багаж с тях в кабината без допълнителни такси. Отсега нататък в кабината се допуска само една чанта, втората (по-голяма) трябва да се чекира за товарното отделение на самолета. А на крайната дестинация ще трябва да изчакате разтоварването на багажа. Добрата новина е, че пак няма да има такса за допълнителен багаж, която иначе е 25 евро за трета чанта. За да избегнете това, можете да закупите право за приоритетно качване на борда. То струва 5 евро при купуване на билети или 6 евро до 45 минути преди полета. Приоритетните пътници се пускат първи в самолета и могат да подредят на спокойствие багажа си в шкафовете над седалките.  Явно именно дългото поставяне, вадене и изваждане на багажа в кабината причинява забавяния, което е основната причина за новата политика, твърдят от ирландската авиолиния. Компанията продължава да предлага едно парче регистриран багаж безплатно, което отива в товарния отсек - но много пътници искат да избегнат дългото чакане за разтоварване на багажа.", "date": "2018.01.15", "title": "Нови правила за багаж в Ryanair - какво трябва да знаете"}
{"url": "http://clubz.bg/62925-da_bylgariq_zapochna_podpiska_da_vyrnem_vitosha_na_grajdanite_na_sofiq", "text": "Движение \"Да, България\" започна подписка под наслов \"Да върнем Витоша на гражданите на София\". В подписката се настоява Столичната община да ревизира или разтрогне приватизационния договор на \"Витоша ски\", така че да се осигурят функциониращи лифтови съоръжения. От \"Да, България\" искат и интегриран план за достъп до планината. Ето какво се казва в подписката: Подписката може да бъде намерена  Преди дни \"Да, България\", ДСБ и \"Зелените\" оповестиха декларация по темата. В нея се казва, че над десет години Витоша е отнета от софиянци и превърната в заложник на конюнктурни интереси. Припомня се, че през декември 2007 г. при кмет Бойко Борисов и мнозинство на ГЕРБ в Столичния общински съвет въжените линии за достъп на софиянци бяха продадени на регистрираното същата година дружество \"Витоша ски\" ЕАД. Новият собственик и към настоящия момент отказва да поддържа и модернизира съоръженията, въпреки че приватизационният договор го задължава да инвестира в лифтовете и да запази предмета на дейност им, а именно превоза на хора в планината. Същевременно Столичната община не е предприела никакви мерки за упражняването на следприватизационен контрол върху купувача относно изпълнение на поетите ангажименти или да преустанови изнудването на софиянци. И дори е съучастник в блокирането на достъпа на гражданите до планината, като тенденциозно намалява и спира градския транспорт до Витоша. Другият основен виновник е Министерството на младежта и спорта, което осем години отказва да ремонтира влека \"Заека\".", "date": "2018.01.15", "title": "\"Да, България\" започна подписка \"Да върнем Витоша на гражданите на София\""}
{"url": "http://clubz.bg/62922-makedoniq_ratificira_dogovora_za_priqtelstvo_s_bylgariq", "text": "Mакедонският парламент ратифицира договора Договора за добросъседство и приятелство между Република Македония и България. Документът беше подписан от премиерите на двете страни Зоран Заев и Бойко Борисов на 1 август 2017 г. Македонският външен министър Никола Димитров заяви, че \"договорът защитава нашите интереси и интересите на България\". Той определи като хубав знак, че договорът се ратифицира на днешния ден, на който през 1992 г. България първа в света призна независимостта на Република Македония под нейното конституционно име. Договорът бе подкрепен от българския парламент в края на миналата парламентарна сесия. Договор за приятелство, добросъседство и сътрудничество (ПЪЛЕН ТЕКСТ) Поздравявам парламента на Република Македония, който ратифицира днес Договора за приятелство, добросъседство и сътрудничество между Република България и Република Македония. С това те показаха, че желанието ни да изградим модерни, европейски отношения на приятелство и доверие е общо. Това се посочва в позиция на министър-председателя Бойко Борисов във връзка с ратификацията на документа, съобщиха от правителствената информационна служба.   Външният министър Екатерина Захариева също поздрави Македония за ратификацията.   Председателят на Народното събрание Цвета Караянчева поздрави своя македонски колега Талат Джафери по повод ратифицирането на договора за приятелство. Това съобщиха от пресцентъра на Народното събрание.", "date": "2018.01.15", "title": "Македония ратифицира договора за приятелство с България"}
{"url": "http://clubz.bg/62924-rusiq_chaka_100_garancii_ot_ek_za_da_vkara_turski_potok_v_bylgariq", "text": "Руският министър на външните работи Сергей Лавров заяви, че газопроводът \"Турски поток\" ще продължи към Европа само срещу \"железни гаранции от Европейската комисия\". Първата линия на тръбата вече навлезе в изключителната икономическа зона на Турция. Двете линии, от които са готови близо 500 км, както съобщи компанията строител South Stream Transport B. V., ще излязат на турския бряг край селището Къйъкьой.  \"Турски поток\" завива към България Строителството на първата линия, по която в Турция ще се доставят 15.75 млрд. куб. м газ годишно, се очаква да приключи през март тази година. Втората, предназначена за транспортиране на синьо гориво до Южна и Югоизточна Европа, по план трябва да е готова през 2019 година. Втората линия ще се строи само ако получим железни гаранции от Европейската комисия, че \"няма да ни извърти същия номер, както стана по отношение на България с \"Южен поток\", заяви първият дипломат на Русия. Ще бъдем готови за всякакъв вариант, но такъв, който е гарантиран сто процента от Европейската комисия, който няма да бъде провален, посочи Лавров днес. За варианта \"Турски поток\" да смени маршрута си и вместо в Гърция да влезе в България и оттам да продължи за Румъния, Унгария и Австрия съобщи турското издание \"Хабертюрк\" в края на м.г. Промяната в маршрута на проекта е била обсъдена в турското министерство на енергетиката, България е била уведомена \"на най-високо ниво\" и вече е започнала подготовката, съобщи \"Хабертюрк\". Русия може да включи Сърбия към \"Турски поток\" Този проект замени \"Южен поток\", който трябваше да минава през България. Русия се отказа от него на 1 декември 2014 г., тъй като проектът не съответстваше на изискванията на Третия енергиен пакет на ЕС и либерализацията на енергийния пазар. Съгласно документа \"Газпром\" трябваше да задели 50% от капацитета на тръбата на други доставчици. Освен това компаниите, които добиват газ, не могат да бъдат и собственици на тръбопроводите. Компаниите трябва или да продадат активите си на ЕС, или да предадат правото на управление на тръбопроводите на независими компании в ЕС. Освен това, ако тръбата се намира под управлението на чуждестранна компания, на нея й предстои допълнителна процедура по сертифициране. Освен това операторът на тръбата е длъжен да докаже, че е безопасна за европейската енергийна система. Русия може да включи Сърбия към \"Турски поток\"", "date": "2018.01.15", "title": "Русия чака 100% гаранции от ЕК, за да вкара \"Турски поток\" в България"}
{"url": "http://clubz.bg/62916-bundesbank_vklyuchi_kitajskiq_yuan_vyv_valutnite_si_rezervi", "text": "Германската централна банка - Бундесбанк, взе решение да включи китайската валута в международните си валутни резерви. Това ще повиши значимостта на Пекин като един от най-големите търговски партньори на еврозоната, коментира агенция Блумбърг. Решението е взето, след като през юни 2017 година Европейската централна банка обърна част от валутни резерви за 500 млн. евро в юани, отразявайки нарастващото използване на китайската валута.  По думите на Домбрет сумата в юани, в която са инвестирани част от резервите, не е голяма, но той отказа да назове конкретна стойност. Най-богатата жена в Китай спечели $2 млрд. за четири дни През 2016 г. Международният валутен фонд (МВФ) добави юана към специалната кошница от валути, която се използва при пресмятане на специалните права на тираж. При решението си Бундесбанк е отчела и този фактор. По време на визитата си в Китай м.г. германският канцлер Ангела Меркел заяви, че Китай е най-важният търговски партньор на Германия - стокообменът между двете страни надхвърля 170 млрд. евро.", "date": "2018.01.15", "title": "Бундесбанк включи китайския юан във валутните си резерви"}
{"url": "http://clubz.bg/62921-nqma_prechki_deloto_hitrino_da_zapochne_nasrochiha_go", "text": "На първото за днес съдебно действие - т. нар.   Шуменският окръжен съд намери, че не са налице процесуални пречки за разглеждане на делото за инцидента Хитрино в следващо заседание, предаде \"Фокус\". Така за 7 март от 9.30 ч. бе насрочено предварително изслушване на страните. Частните искове за Хитрино ще надхвърлят 10 млн. лв. Според определението делото е подсъдно на Шуменския окръжен съд, няма основания за прекратяване или спиране на наказателното производство, не са допуснати нарушения на процесуалните правила, довели до ограничаване на правата на подсъдимите или пострадалите и техните наследници  Борислав Сарафов отива в НСлС, машинистите от Хитрино отиват на съд Делото тръгва по съкратено съдебно следствие като част от материалите - експертизи, свидетелски показания, ще бъдат приобщени без повторно изслушване на вещите лица, респективно на свидетелите. Днешното разпоредително заседание бе водено от съдия Румяна Райкова с участието на подсъдимите, техните защитници, пострадали и наследници на загиналите и техните повереници. Конституирани като пострадали са 29-те наследници н  които са претърпели различни телесни повреди. Случаят, при който цистерни на фирмата \"Булмаркет\" се взривиха, е класифициран като престъпление по транспорта - чл. 343, ал. 4 от НК. Около делото \"Хитрино\" вече имаше скандал, преди въобще да стигне до съдебна фаза. Следователят от НСлС Страхил Каменички опита на две места - в Шумен и в София, да съди зам. главния прокурор Борислав Сарафов. Според данните на Каменички  С две думи - произнесъл се е по въпроса с вината още в първите часове след трагедията. Прокуратурата за Хитрино: Виновни са машинистите Така обвиняеми са единствено Димитър Михнев и Радослав Петков, управлявали машината. Ремзи Ислям, който все още не се е възстановил напълно от травмите,   срещу фирмата. Пострадали ще искат общо около 10 млн. лв. обезщетение. Хитрино ще стане \"кукла\", обеща кметът на Борисов (СНИМКИ) През август адвокати и пострадали сигнализираха, че фирмата \"Булмаркет рейл карго\", която носи отговорност за влаковата катастрофа, поетапно изпразва банковите си сметки.  Николай Димитров, адвокат на пострадалите от взрива, каза пред БНТ: Няколко състава на Софийския градски съд допуснаха запори на вземанията на \"Булмаркет\" от големите търговци на горива в България. \"Биволъ\" разкри, че собственик на взривилия се влак, който уби седем души, рани други и разруши 23 къщи, е социално слабият кипърец  . Същият е собственик и на най-големите ски концесионери в Пирин и Витоша, както и лицето, което стои зад 1.2 млрд. лв. кредити от ПИБ към десетки съмнителни офшорки. Борислав Сарафов отива в НСлС, машинистите от Хитрино отиват на съд Прокуратурата за Хитрино: Виновни са машинистите Хитрино ще стане \"кукла\", обеща кметът на Борисов (СНИМКИ)", "date": "2018.01.15", "title": "Няма пречки делото \"Хитрино\" да започне - насрочиха го"}
{"url": "http://clubz.bg/62905-desetki_ubiti_pri_samoubijstven_atentat_v_bagdad", "text": "Броят на убитите при двойния самоубийствен атентат в центъра на Багдад нарасна на 27, а над 80 души са ранени, съобщиха местните власти, цитирани от ДПА. Първоначално бе съобщено за 16 загинали и близо 50 ранени. Иракската телевизия съобщи, че най-малко 95 души са ранени. Броят на жертвите се очаква да нарасне, защото много от ранените са в тежко състояние. ", "date": "2018.01.15", "title": "Десетки убити при самоубийствен атентат в Багдад"}
{"url": "http://clubz.bg/62910-radan_kynev_ot_svine_me_e_strah_samo_da_ne_mi_zalepnat_za_arteriite", "text": "Зам.-председателят на ДСБ Радан Кънев съобщи в профила си във фейсбук за сигнал до Висшия адвокатски съвет (ВАдС) срещу него, Христо Иванов и Николай Хаджигенов по публикации в \"Блиц\". \"Определени коледни подаръци усещат, че Коледа наближава и се притесняват\" Той изтъква, че препятстването на юристите, които не са с властта, да си вършат работата е запазена марка на предишния комунистическия режим. А публикуването на клевети, по които после компетентните органи да започнат репресии, е запазена марка на сегашния комунистически режим. В сигнала например се споменава, че Кънев е станал \"печално известен с гей-скандалът (правописът е на авторите на сигнала - б.р.), който се завихрил около негово селфи. За този т.нар. гей-скандал писаха само \"Блиц\" и \"Пик\"... Ето какво написа Кънев:     Сигнал на \"Блиц\" задвижва свалянето на Лозан Панов Също по сигнал на \"Блиц\" предишният ВСС радушно се задейства срещу председателя на ВКС Лозан Панов. Сигнал на \"Блиц\" задвижва свалянето на Лозан Панов", "date": "2018.01.15", "title": "Радан Кънев: От свине ме е страх само да не ми залепнат за артериите"}
{"url": "http://clubz.bg/62926-ted_kochev_podkrepi_zashtitnicite_na_pirin_ne_se_predavajte_video", "text": "Режисьорът на „Рамбо: Първа кръв“, който от дълги години живее в Канада, заявява, че е видял много ски курорти и смята, че веднъж унищожена, природата остава унищожена завинаги. Кочев споделя, че всички трябва да се чувстваме щастливи, че по света все още има места като Пирин, „недокоснати от човешка ръка“. Предлагаме ви пълния текст на посланието на Тед Кочев:    ", "date": "2018.01.15", "title": "Тед Кочев подкрепи защитниците на Пирин: Не се предавайте! (ВИДЕО)"}
{"url": "http://clubz.bg/62899-nacionalen_dvorec_na_razhishtenieto", "text": "От януари 2018 г. България е председател на Съвета на Европейския съюз за период от шест месеца. Това е първото председателство на страната, която се присъединява към Съюза десет години по-рано. В месеците преди тази дата емблематичният за София Национален дворец на културата (НДК) се превръща в централна тема, защото именно тази сграда трябва да домакинства официалните събития на председателството. Темата обаче изобщо не е европейска. Става дума за ремонти и прахосничество на публични средства. И всичко това е на фона на два поредни ремонта на пространството около НДК за общо почти 17 млн. лв. В медиите се появява нов израз – „НДК гейт“. Историята минава през уволнение и прокурорски обвинения срещу бившия директор на държавното дружество Мирослав Боршош, смяна на принципала на НДК – от Министерството по европредседателството към Министерството на културата, парламентарна комисия, в която управляващи и опозиция си прехвърлят горещия картоф – за действията и назначението на Боршош, за начина на разходване на парите за ремонт, за избора на изпълнител… 45 милиона лева по-късно и близо две години, след като държавата избира НДК за основния домакин на председателството – все още няма ясни отговори на въпросите как, за какво и защо са похарчени всички тези пари. С решение на Министерския съвет № 37 от 16 септември 2015 г. НДК се превръща в основната сграда домакин на председателството на Съвета на ЕС. За целта на 1 август 2016 г. капиталът на дружеството е увеличен със 17 млн. лв. – парите трябва да бъдат изразходвани за предстоящите ремонти и подобрения. На 14 април 2016 г. е обявена   за „проектиране, преустройство и адаптация“ на основната сграда на НДК с прогнозна цена от 12 800 000 лв. Тогава очакванията са приблизително в този размер. Година и половина по-късно тези числа вече са няколко пъти по-големи. Но всичко по реда си: На 5 май 2016 г. обявената обществена поръчка е прекратена – това става само три седмици след обявяването. Директорът на НДК Мирослав Боршош мотивира това с изисквания при проектирането, включени в документацията. На 21 юли 2016 г. търгът е обявен отново – предметът е същият, прогнозната цена обаче вече е започнала да расте – 13 999 000 лв. Не става ясно защо е необходим допълнителният един милион. На 2 октомври 2016 г. търгът е спечелен от „Галчев инженеринг“. Документите в Агенцията за обществени поръчки обаче показват, че цената на ремонта е пораснала още – вече е 16 549 997,99 лв. Зимата идва, а с това започват дейностите по ремонта. Половин година по-късно  , което надува още повече сметката – от документа с дата 8 юни 2017 г. се разбира, че парите не просто не са достатъчни, а са нужни още… 36 млн. лв. Поне това е искането, което Мирослав Боршош и управата на НДК отправят към Министерския съвет (по времето на служебния кабинет – б.р.). При отпускането на новите пари на власт вече е кабинетът „Борисов 3“. Капиталът на дружеството се увеличава с още 28 млн. лв. – останалите се оказват неоправдани според документите, преценява принципалът. Първоначалните 17 млн. лв. не просто не стигат. Договорът с „Галчев инжеренинг“ (спечелен от фирмата и заради добрата цена, която е дала, макар и много по-висока от прогнозната стойност на търга, въпреки че е имало оферти и в рамките на прогнозата – две на брой – б.р.) позволява нови плащания в размер до 50% от сключения договор. Според решението на Министерския съвет новите 28 милиона лева следва да се разпределят по следния начин: • до 7 млн. лв. с ДДС за обезпечаване на цялата стойност на вече сключените договори, тъй като предходното увеличаване на капитала на НДК със 17 млн. лв. е недостатъчно за покриване на плащанията по тях; • средства в размер до 50% от стойността на сключения договор между НДК и „Галчев инженеринг“ ЕООД за ремонта; • средства в размер до 50%, от стойността на сключения договор на 5 ноември 2016 г. между НДК и „Динакорд–България“ ЕООД за доставка, монтаж и въвеждане в експлоатация на конгресно-конферентна техника. Тази поръчка първоначално е за малко над 3 млн. лв.; • останалите 12 млн. лв. са за търг за „Единна хомогенна глобална система за сигурност”. Впоследствие такъв търг не е обявен, а през септември НДК сключва с пряко договаряне договор отново с „Галчев инжеренинг“ за 10 млн. лв. за въпросната система за сигурност. Агенцията по обществени поръчки не одобрява в свое становище анексите по договора за ремонт и строителство – това е и основната причина да не бъдат отпуснати всички поискани 36 млн. лв. Исканията не отговаряли на критериите по закон за „непредвидени обстоятелства”, които оскъпяват дейностите. До този момент всичко си върви някак тихо и сигурно нямаше да се чуе за финансовите проблеми на НДК, ако министърът за европредседателството Лиляна Павлова не уволнява Боршош. На следващия ден премиерът Бойко Борисов го връща на поста. Тогава публиката научава, че прокуратурата проверява бившия шеф на НДК. След това премиерът отнема НДК от Павлова и го дава за стопанисване на Министерството на културата. Накрая Боршош уж сам се оттегля. И сега е обвиняем. Покрай политическите въртележки около НДК излиза наяве и размерът на разхищение на пари на данъкоплатците. В парламента се създава „временна анкетна комисия“ по искане на БСП с мотива да се разбере как се харчат парите за председателството, дадени за ремонт на НДК. От работата на комисията се разбира, общо взето, следното: по данни на новото ръководство на НДК около 4 млн. лв. от първите 17 млн. лв. са били  ”. Какви – не се разбира. Интересен детайл е, че първото обвинение срещу Боршош, повдигнато от прокуратурата, е точно за нецелево харчене, но на по-малка сума – 1.7 млн. лв. Също според обвинението Мирослав Боршош е ощетил НДК с 28 399 лв., изхарчени за два едногодишни договора за оперативен лизинг на луксозен автомобил „Лексус ЛС 600“. Когато вицепремиерът Томислав Дончев е принципал на НДК – това е, преди да бъде създадено Министерството за европредседателството през април 2017 г., 17-те милиона не са били превеждани по целева сметка – за да се харчат по предназначение. Признава го и самият той по време на  . От   и бивши и настоящи представители на ръководството на Двореца на културата става ясно още, че НДК не е предоставял навреме поискани отчети и бизнес план. Публикуваните в Търговския регистър годишни отчети пък показват, че през 2015 г. НДК реализира нетна загуба от 9 339 000 лв. С натрупванията от предишни периоди загубата става 32 969 000 лв. Констатирано е още, че регистрираният капитал на дружеството е с 18 011 000 лв. по-малко от наличния. Според отчета за 2016 г. НДК завършва годината с над 8 млн. лв. нови загуби, а общият размер на загубата със сумите от предишните години е 40 516 000 лв.  е приет от Народното събрание, като просто обобщава чутото по време на петте си заседания. А какво наистина се е случвало с парите – очакваме да разберем в детайли от одита на Сметната палата на „Национален дворец на културата – Конгресен център“ АД, който е поръчан от Народното събрание. И, разбира се, от развитието на съдебните дела срещу Боршош. В цялата история около НДК се появява и   на ремонта за председателството. Първо Лиляна Павлова намеква за проблеми, когато уволнява Боршош. В резултат самият Боршош – отново с недомлъвки, казва, че върху него е оказван натиск да подписва неща, с които не е съгласен.  на външен одитор има констатации, че „Галчев инженеринг“ е трябвало да бъде отстранена още в началото на търга, защото е предложила в офертата си цена с 2.5 млн. лв. по-висока от прогнозната стойност. В поръчката е трябвало да останат само две оферти според този критерий – на обединение „Кид плюс М синтез“ (за 14.0 млн. лв.) и на консорциум „Евро НДК“ (за 13.7 млн. лв.). Но… резултатът е друг. Нарушения са открити и при по-малките поръчки – за технически надзор и за оборудване на залите в НДК. Но те не излизат чак толкова „скъпо”. Така България се готви за своето председателство с много съмнения за нередности и прокарване на частни интереси, както и с все по-големи разходи на публични пари. Така НДК е на път да се превърне не толкова в емблема на председателството, колкото на непрозрачното и безотговорно харчене на парите на данъкоплатците.", "date": "2018.01.15", "title": "Национален дворец на разхищението"}
{"url": "http://clubz.bg/62928-15_raneni_pri_boj_s_nojove_v_rusko_uchilishte_video", "text": "15 души бяха ранени при бой с ножове в училище в руския град Перм, съобщиха медиите в страната. Информациите за инцидента все още са противоречиви. Боят обаче предизвика сериозна тревога. Още повече че стана ясно, че инициаторът, идентифициран засега само като Лев Б., се интересувал много от историята на клането през 1999 г. в училище \"Колъмбайн\" в градчето Липтън, щата Колорадо. Тогава двама младежи разстреляха 12 ученици и един учител, след което се самоубиха. Масовото убийство в \"Колъмбайн\" не е най-голямото в САЩ. То обаче бе едно от първите, предавани пряко в ефир. Драмата продължи 4 часа и половина. Първоначално бе съобщено, че в сградата на училище 127-о нахлули двама неизвестни с маски на главата и започнали да нанасят удари с ножове по учениците. По-късно се разбра, че нападателите са двама 16-годишни - бивш и настоящ ученик от училището. Дежурната ученичка не могла да ги спре. Бившият възпитаник на училището дори показал стария си пропуск. Двамата нахлули в стаята, където четвъртокласници имали час по трудово обучение. Единият от побойниците започнал да удря и учителката с нож. Нанесъл й няколко удара в шията. Според непотвърдени сведения нападателите удряли децата по главите с дръжките на ножовете. Учениците дори смятали да скачат през прозорците. Но не стигнали дотам. И двамата нападатели са арестувани. Дори бе разпространен видеоклип с ареста на Лев Б., който е обявен за инициатор на боя с ножове. Според социалната мрежа \"В контакте\" той се казва Лев Биджаков.     Каналът Mash на приложението Telegram твърди, че вторият нападател се казва Александър Буслидзе. Заради клането за Перм по спешност отлетя Анна Кузнецова - пълномощник за правата на децата при руския президент. Най-много пострадали - шестима, са на 10-годишна възраст.  Тежко ранени са само учителката и 16-годишен ученик. Двамата са в болница. По-късно се появи информация, че двамата младежи планирали и извършили заедно нападението срещу училището. След това обаче в завзетата от тях класна стая двамата се скарали помежду си. След което се нахвърлили един върху друг с ножове. Дори ползватели обърнали внимание, че за секунда се вижда, че гърлото на единия от задържаните нападатели е прерязано. Причината за инцидента официално не се съобщава. Според сведения от социалните мрежи то било предизвикано от оскърбително новогодишно поздравление. То гласяло: \"Честита Нова година, кучета!\" Обръщението \"кучета\" (\"псы\") е много обидно в руския език и е равносилно на нещо като \"мръсници\" или \"гадове\". Единият нападател е регистриран като пациент на психоневрологичния диспансер в Перм, съобщиха по-късно от МВР.  На снимките в профилите си в социалните мрежи Лев често позирал с автомати. Някои го изтълкуваха като доказателство за намерението му да извърши повторение на клането в \"Колъмбайн\". Малко преди нападението срещу училището младежът изтрил снимките. Останал само клип, на който се вижда как Лев пуши и се смее явно в неадекватно състояние.     През миналата година Лев Б. завършил 9-и клас в училището. Той на два пъти повтарял класа. Иначе сега би трябвало да бъде абитуриент. Бил слаб ученик, но нямал агресивно повенение, твърдят хора, които го познават. Прокуратурата започна проверка. Заведено е дело за опит за убийство на повече от един човек. Големият герой от клането в Перм е учителката Наталия Василиевна Шагулина, пише сайтът 59.ru. С риск за живота си 46-годишната преподавателка на началните класове е защитавала четвъртокласниците от двамата нападатели с ножове, твърдят очевидци. И е застанала на пътя на въоръжените младежи, които на няколко пъти са я наръгали в шията. Това обаче е спасило много деца от тази участ. \"Познавам Наталия Василиевна отлично и знам, че тя е в състояние да пожертва живота си в името на здравето на децата\", сподели пред изданието бивша нейна ученичка на име Олга.", "date": "2018.01.15", "title": "15 ранени при бой с ножове в руско училище (ВИДЕО)"}
{"url": "http://clubz.bg/62907-tekilata_e_polezna_za_zdraveto", "text": "Алкохолните напитки са първото нещо, което експертите препоръчват да се изключи при спазването на диета. Резултатите от редица международни проучвания обаче показват, че има едно питие, от което има редица ползи за здравето - текилата, пише в. \"Дейли стар\", цитиран от БТА. Изследване на Американското дружество на химиците установи, че питието от растението агаве включва съставки, които могат да помогнат на спазващите диета да отслабнат. Специалистите обясняват, че агавините - естествените захари в растението, не влияят върху кръвната захар, тъй като са несмилаеми и не повишават нивата й, както се смяташе досега.  Агавините допринасят и за потискане на пристъпите на глад и дават по-осезаемо усещане за ситост в сравнение с други захари дори когато приетото количество храна е по-малко.  Мексиканско проучване показва, че текилата може да се окаже полезна за доброто здраве на костите и съответно за предпазване от остеопороза. Благоприятният ефект се дължи на съединения в агавето, които улесняват абсорбирането от костите на полезните за тях калций и магнезий. Установено е също, че популярната мексиканска напитка действа като пробиотик благодарение на съдържащите се в нея фруктани - несмилаеми хранителни фибри, стимулиращи растежа на \"добрите\" бактерии, които обитават дебелото черво и се борят с \"лошите\".  Друго проучване показва, че текилата повишава настроението, тъй като за разлика от другите алкохолни напитки действа като стимулант, а не като депресант.  Мексиканското питие освен това е и по-нискокалорично, което също го прави съвместимо с диетата на хора, желаещи да отслабнат.", "date": "2018.01.15", "title": "Текилата е полезна за здравето"}
{"url": "http://clubz.bg/62908-prokopiev_ne_mi_se_vqrva_kolko_nazad_sme_se_vyrnali", "text": "Това написа Иво Прокопиев във фейсбук профила си, след като днес трябваше да тръгне с т. нар. разпоредително заседание процесът за организирана престъпна група срещу него, Симеон Дянков, Трайчо Трайков и др. Делото срещу Дянков, Прокопиев и Трайков влиза в съда Днешният фалстарт не попречи на т. нар. медии на Делян Пеевски да преследват Прокопиев по двора на Специализирания наказателен съд.  Заседанието се отложи поради отсъствието на адвокат Даниела Доковска, която е в чужбина. Колежката й Ина Лулчева обаче коментира, че е възможно преместването на процеса в СпНС изобщо да се окаже незаконно,  с които управяващите преместиха важните дела за \"висока корупция\" от неудобния им Софийски градски съд, и от върховните съдии от ВКС, и от адвокатурата. СГС прекрати и върна делото срещу Трайков, Дянков, Прокопиев и сие Лулчева ирзази категорично становище, че разпоредителното заседание не ускорява, а забавя процеса - с това, че се въвежда специално заседание, в което се обсъждат всички процесуални нарушения  От прокуратурата пък днес изразиха оптимизъм за доказателствата, че \"ако няма да издържат, нямаше да сме тука\". СГС прекрати и върна делото срещу Трайков, Дянков, Прокопиев и сие", "date": "2018.01.15", "title": "Прокопиев: Не ми се вярва колко назад сме се върнали"}
{"url": "http://clubz.bg/62906-krachunov_pred_benovska_dogan_e_strateg_raboti_za_bylgariq", "text": "Главният редактор на информационна агенция \"Блиц\" Ивайло Крачунов даде вчера пространно интервю пред Илиана Беновска в предаването \"Беновска пита\" по \"Радио К2 и \"Канал 3\". Това съобщиха от екипа на предаването. Интервюто на Крачунов засяга почти всички актуални теми от последните дни. Клуб Z публикува части от разговора между Беновска и Крачунов. Причините за това са няколко. На първо място, това интервю е прекрасна илюстрация за нивото на журналистиката в голяма част от българските медии. А и в това предаване чести гости са водещи политици както от управляващото мнозинство, така и от парламентарната опозиция. На второ място - стандартите за качествена журналистика изискват да бъдат отразени всички гледни точки.", "date": "2018.01.15", "title": "Крачунов пред Беновска: Доган е стратег, работи за България"}
{"url": "http://clubz.bg/62913-levski_nominira_bobi_mihajlov_za_prezident_na_bfs", "text": "\"Левски\" не само ще подкрепи Борислав Михайлов за нов мандат начело на БФС, а дори ще е сред клубовете, които ще издигнат кандидатурата на Боби на конгреса на 16 февруари. Това личи от позиция на клуба, публикувана на официалния му сайт. А преди броени дни легендата на \"сините\" Николай Илиев обяви на пресконференция на опозиционера Любослав Пенев, че \"Левски\" ще застане зад тях. \"Синя\" легенда: \"Левски\" ще подкрепи Любо Пенев на конгреса Основните мотиви на \"Левски\" са, че Пенев е подкрепен от ЦСКА-София. И че все пак имало нещо съградено от страна на сегашното ръководство на футболната централа.", "date": "2018.01.15", "title": "\"Левски\" номинира Боби Михайлов за президент на БФС"}
{"url": "http://clubz.bg/62909-lilqna_pavlova_da_stanem_silicievata_dolina_na_evropa", "text": "Това обяви министърката на европредседателството на България на Съвета на ЕС Лиляна Павлова пред Нова тв. Темата се появи покрай думите й, че предстои приемане на законодателство, свързано с дигиталната икономика и образование. Павлова обясни сериозността на процесите и причините за думите й за Силициева долина в Европа така: В момента България държи ресора \"цифрова икономика и цифрово общество\" в Европейската комисия, след като наследничката на Кристалина Георгиева в екипа на Жан-Клод Юнкер - Мария Габриел, получи именно тази задача. Преди това комисар Георгиева отговаряше за бюджета на ЕС, тя бе и заместничка на Юнкер.  Лиляна Павлова коментира и заявката на България, че до 30 юни тази година - тоест до края на европредседателството, ще кандидатства за влизане в чакалнята на Еврозоната - първа стъпка за бъдещо присъединяване към еврото: Минималният срок за престой в т.нар. чакалня - механизма ERM 2, е две години от влизането в него.  Министърката каза още, че европредседателството ни е започнало много силно и никой от гостите не се е притеснил от протестите - такива неща има навсякъде в Европа. За речта на председателя на Европейския съвет Доналд Туск Павлова заяви:", "date": "2018.01.15", "title": "Лиляна Павлова: Да станем Силициевата долина на Европа"}
{"url": "http://clubz.bg/62900-donald_trymp_az_sym_naj_malko_rasist_ot_vsichki", "text": "\"Не съм расист\", заяви лаконично президентът на САЩ Доналд Тръмп, попитан за предполагаеми обидни коментари по адрес на имигранти, предадоха Асошиейтед прес и Ройтерс, съобщава БТА. Тръмп: Защо са ни имигранти от \"скапани държави\"? По-рано сенатори казаха, че на среща с тях при закрити врати в Белия дом тази седмица Тръмп попитал защо са им на Съединените щати хора от \"мизерни дупки\" (или скапани държави - б.р.) като африканските страни и Хаити. Президентът на САЩ отбеляза, че според сенатори той не е произнесъл скандалните думи, които му бяха приписани от техни колеги. По-рано вчера членът на горната камара на Конгреса Дейвид Пардю, републиканец от Джорджия, увери, че Тръмп не е използвал вулгарен израз по адрес на имигрантите от Африка и Хаити. Друг сенатор републиканец, Том Котън от Арканзас, също каза, че не е чул президентът да произнася фразата \"мизерни дупки\". Кои са \"скапаните\" според Тръмп страни В четвъртък двама техни колеги, демократът Дик Дърбин и републиканецът Линдзи Греъм, заявиха, че Тръмп е използвал обидния израз на среща в Овалния кабинет на Белия дом, посветена на намирането на решение на въпроса с 800-те хиляди имигранти, дошли нелегално в САЩ като деца. Президентът на САЩ каза, че е \"готов, желаещ и способен\" да постигне споразумение за защита на тези хора. През миналата седмица Тръмп нарече съдебната система в Съединените щати \"несправедлива\", след като федерален съдия осуети намерението му да прекрати програма, отлагаща депортирането на имигранти, вкарани нелегално в страната като деца от своите родители. Кои са \"скапаните\" според Тръмп страни", "date": "2018.01.15", "title": "Доналд Тръмп: Аз съм най-малко расист от всички"}
{"url": "http://clubz.bg/62911-pytishtata_s_tol_taksi_qsni_do_avgust", "text": "До 7 месеца ще стане ясен обхватът на пътищата, които попадат в тол системата, както и тарифите за тежкотоварните камиони над 3.5 тона, за които тя ще действа. За леките автомобили остават винетките. Това обяви министърът на регионалното развитие и благоустройството Николай Нанков на съвместна пресконференция с представители на фирмата, която ще я изгражда и внедрява - австрийската компания Kapsch. Тя участваше в търга като като консорциум \"Капш трафик солюшънс\",  включващ българското, полското, италианското и испанското подразделение на компанията.  След 2 години обжалвания и различни проблеми с процедурите днес беше подписан договорът за тол системата, чийто срок на изпълнение е 19 месеца. Първите седем от тях са за проектирането, изграждането и внедряването й в експлоатация, останалите 12 - за одитиране, оценка на ефективността и, ако се наложи - корекции. По прогнози на Нанков се очаква тя да заработи от 2019 г. Стойността на договора е 150 милиона лева без ДДС, от които нито лев няма да се плати от бюджета. \"Капш\" ще инвестират собствени средства, а ще получат парите си през следващите 3 години от очакваните приходи, които се предвижда да са около 1 милиард лева още първата година. Сега от винетки се събират не повече от 350 милиона лева. Предвиденият милиард е при запазване ставката на винетните стикери, чиито цени няма да се повишават, но ще се въведе електронна винетка, поясни Нанков. С приходите от тол такси се планира доизграждане на магистралите \"Хемус\" и \"Струма\", на пътищата Ботевград - Видин и Русе - Велико Търново, планиран е на първо време и един тунел под Стара планина. Средствата от тол системата ще се използват и за ремонти и рехабилитация на пътната мрежа. В момента имаме проблем с ремонтирането на 6000-7000 км третокласна пътна мрежа, надяваме се 3-4 до пет години България да има съвременна третокласна пътна мрежа, тогава изтичат и експлоатационните срокове за магистралите, стана ясно на пресконференцията. В лошо състояние е и общинската пътна мрежа, която е по-голяма и от републиканската - 22 000 км общински пътища срещу 21 000 републикански. След приключването на договора с изпълнителя държавата ще създаде проектна компания, която ще оперира тол системата. От Агенция \"Пътна инфраструктура\" отчетоха като сериозно предизвикателство обучението на кадри по функционирането и изграждането й. Официално: „Капш Трафик Солюшънс“ ще прави тол системата Според регионалния министър в момента се обсъждат няколко варианта за обхват - магистрали плюс пътища първи и втори клас, магистрали и пътища първи, втори и трети клас, но този процес ще се финализира през следващите 7 месеца, а цените ще бъдат подложени на обществено обсъждане, след което правителството ще вземе решение. При следенето на трафика се очаква и по-добър контрол и координация в борбата с контрабандната - незаконния трафик на товари и хора.  Нанков: Саботажът за тол системата е огромен - значи ще я има Нанков: Саботажът за тол системата е огромен - значи ще я има", "date": "2018.01.15", "title": "Пътищата с тол такси ясни до август  "}
{"url": "http://clubz.bg/62901-ekspresna_pobeda_za_grigor_dimitrov_v_melbyrn", "text": "Григор Димитров стартира с победа с 3:0 сета - 6:3, 6:2, 6:1, участието си на Откритото първенство на Австралия през тази година. Третият в световната ранглиста срази за час и 40 минути Денис Новак (Австрия) и продължава във втория кръг. Мачът се игра на централния корт \"Род Лейвър\". Във втория кръг Димитров, който днес излезе в изцяло нов екип - в розово, отново ще срещне състезател, тръгнал от квалификациите. Рафаел Надал отново на пътя на Григор в Австралия Двубоят срещу заемащия 226-о място в световната ранглиста австриец не започна добре за българина, който направи две двойни грешки - проблем, проявил се и на турнира в Бризбън по-рано през този месец. Въпреки това фаворитът не допусна пробив още в първия сервис гейм. Постепенно първата ни ракета навлезе в ритъм и се възползва още от първата възможност за брейк - за 3:1. Нататък той игра стабилно, като имаше още една възможност да грабне подаването на съперника си. Не го направи, но все пак затвори сета без особени затруднения с 6:3. Втората част стартира с пробив за Григор. И още един за 4:1. Полуфиналистът от миналата година все повече набираше скорост, като очевидно не искаше да дава никакви шансове на опонента си и да се бави на корта. В третия сет той отпусна само един гейм на Новак, с когото не бе играл досега - за 0:1. След това записа 6 поредни - 6:1 и 3:0. \"Аустрелиън оупън\" започна с интересни резултати. Още на старта отпадна Кевин Андерсън (РЮА) - след 7:6(4), 3:6, 6:3, 3:6, 4:6 срещу Кайл Едмънд (Великобритания). Същата съдба споходи и Джон Иснър (САЩ), преклонил глава пред Матю Ебдън (Австралия) - 4:6, 6:3, 3:6, 3:6. Всичко това се случва в тази част на схемата, в която е и Григор. Едмънд и Ебдън са потенциални съперници на Димитров за втората седмица в Мелбърн. А освен краха на Джон Иснър американците трябваше да видят още две неочаквани отпадания на свои представители - при жените. Виктория Томова влезе в основната схема на \"Аустрелиън оупън\" Финалистката от миналата година Винъс Уилямс бе разбита от Белинда Бенчич (Швейцария) с 3:6, 5:7. Коко Вандевеге (№10 в схемата) пък беше сразена от унгарката Тимеа Бобош с 6:7(2), 2:6. За съжаление с турнира се прости първата ни ракета при дамите Виктория Томова след 1:6, 1:6 срещу Никол Гибс (САЩ). Вики тръгна от квалификациите и влезе в основната схема ден по-рано. Виктория Томова влезе в основната схема на \"Аустрелиън оупън\"", "date": "2018.01.15", "title": "Експресна победа за Григор Димитров в Мелбърн"}
{"url": "http://clubz.bg/62902-na_95_avtoryt_na_spajdyrmen_obvinen_v_sekstormoz", "text": "Живата легенда на американския комикс Стан Лий, създал супергероите Спайдърмен, Хълк и X-Мен е обвинен в многобройни случаи на неприлично поведение и сексуален тормоз от младите медицински сестри, които се грижат за него, съобщава „Дейли мейл“. Според здравните работнички 95-годишният Лий многократно опипвал младите жени и настоявал за орален секс, разхождал се пред тях гол, предлагал  От компанията, която предоставя медицински услуги в дома на Лий, досега не са се свързали с полицията и съда. Скандалът избухнал поради факта, че ръководителката на компанията решила да разкаже публично за неподобаващото поведение на създателя на Спайдърмен. Адвокатът на автора заяви, че обвиненията са фалшиви и отвратителни и клиентът му възнамерява да се бори за възстановяване на доброто си име. Адвокатът твърди, че причината от компанията да няма оплакване в полицията е, че обвиненията са измислени с цел изнудване на Лий, който вероятно е сметнат за лесна жертва поради напредналата си възраст. Източник от обкръжението на Лий   цитиран от „Дейли мейл“  твърди друго: Според източника на вестника Лий приставал на всяка медицинска сестра, която се окажела в дома му. Стан Лий е създател на най-известните герои във вселената на „Марвел“, включително Железния човек, Тор, Отмъстителите, Фантастичната четворка и X-Мен. „Марвел“ е най-печелившият филмов франчайз в историята с приходи в боксофиса от 23 милиарда долара, а самият Лий като създател на някои от героите и изпълнителен продуцент има лично състояние от над 50 милиона долара. Сестрите, за които клиентът е плащал по $1000 на ден, работели на смени и били на разположение по 24 часа 7 дни в седмицата. В задълженията им влизали измерване на кръвното му налягане, носене на храна и напитки, грижели се и пациентът да си пие редовно лекарствата. В края на миналата година фирмата е прекратила договора си с Лий.", "date": "2018.01.15", "title": "На 95 авторът на Спайдърмен обвинен в секстормоз"}
{"url": "http://clubz.bg/62903-vzriven_bankomat_v_magazin_billa_v_drujba_v_sofiq", "text": "Пореден банкомат бе взривен тази нощ в София. Банкоматът се намира във входа на супермаркет BILLA на булевард „Копенхаген“ в квартал „Дружба“. Сигналът за инцидента е подаден в 3.20 часа в МВР. В резултат на взрива леко е пострадала вратата на магазина. Все още не е ясно каква сума е открадната и дали този инцидент има нещо общо с предишните взривове на банкомати. По информация на Нова тв от банкомата липсват близо 70 хиляди лева. Рано тази сутрин взривеното устройство е било демонтирано и сега на мястото на банкомата на входа на магазина няма нищо. Магазинът работи нормално. Два банкомата взривени за нощ в София Банкомат взривен вътре в банков клон в \"Младост\" (ВИДЕО) Взривяването на банкомати в София се превърна в епидемия в последната година. Банкомат взривен вътре в банков клон в \"Младост\" (ВИДЕО)", "date": "2018.01.15", "title": "Взривен банкомат в магазин BILLA в \"Дружба\" в София"}
{"url": "http://clubz.bg/62904-izlezte_vyzduhyt_nad_sofiq_dnes_e_chist_snimki", "text": "Над София вали сняг, но улиците са проходими, а въздухът е чист. Добър повод да излезете и пеша.  Данните от независимата мрежа за измерване на чистотата на въздуха   показват, че фините прахови частици (ФПЧ10) са до 50 микрограма на кубичен метър, което е в приетата норма в Европейския съюз. \"Зелени\" са данните и на . Не, това над София не е само мъгла Усреднените данни от сайта на   за последните 24 часа също показват, че ФПЧ10 са под допустимите нива. В началото на миналата седмица София попадна \"под похлупак\", когато нямаше никакъв вятър и температурната инверсия не позволяваше на въздуха да се движи. Тогава замърсяването беше между пет и десет пъти над нормите. Основни причинители са автомобилният трафик и отоплението с въглища и мокри дърва. Първи мерки срещу мръсния въздух в София - какви и кога Столичната община започна проверки за горенето на автомобилни гуми и използвани автомобилни масла, които замърсяват силно въздуха.  Евентуалното въвеждане на \"зелен\" билет за градския транспорт за дни с високо замърсяване бе оставено за пролетта.   Първи мерки срещу мръсния въздух в София - какви и кога", "date": "2018.01.15", "title": "Излезте! Въздухът над София днес е чист (СНИМКИ)"}
