{"url": "https://clubz.bg/90529-bryuksel_zavejda_nakazatelna_procedura_sreshtu_london", "text": "Европейската комисия съобщи, че завежда наказателна процедура срещу Великобритания заради отказа й да предложи еврокомисар. От ЕК са изпратили до Лондон писмено заявление, че по този начин се нарушават задълженията по Договора за Европейския съюз (ДЕС). Брюксел е дал срок на властите на Острова да отговорят до 22 ноември. Срокът е толкова кратък заради нуждата новата Комисия да встъпи в длъжност възможно най-скоро. Забавят ли британските избори новата Еврокомисия? От ЕК изтъкват, че Великобритания не е спазила задължението си да не оправдава с пречки в националното си законодателство неизпълнението на европейските правила. Така комисията отхвърля довода на Лондон, че не предлага еврокомисар заради очакваните предсрочни избори та 12 септември. Ако Обединеното кралство не изпрати отговор или ако отговорът не е задоволителен, Комисията ще продължи със следващите стъпки по наказателната процедура. Ще последва мотивирано становище от нейна страна.", "date": "2019.11.14", "title": "Брюксел завежда наказателна процедура срещу Лондон"}
{"url": "https://clubz.bg/90377-misha_moshenika_i_%E2%80%9Eumrqlata_lisica%E2%80%9C_kak_se_pecheli_pyrviqt_milion", "text": "Калин Тодоров е роден през 1953 г. в София. Завършил е Софийския университет „Климент Охридски“, специалност „Право“. През целия си трудов път е работил само като журналист. Автор е на книгите „Кой уби Георги Марков“, The umbrella murder („Убийството с чадъра“) и „Зад завесата на соца“. Комунизмът пристига в Евксиноград. И си отива в Прага и Гданск „В КГБ не се занимават с краткосрочни прогнози. Там изработват половинвековни модели на обозримото бъдеще. Последният е от 80-те години на миналия век. След смъртта на грохналия Брежнев стопанин на Кремъл стана Юрий Андропов. Целият свят се чудеше защо и как за пръв път в драматичната история на Съветския съюз начело на необятната държава застава бивш шеф на КГБ. Основната причина била, че за разлика от партийните велможи разузнавачите не страдат от излишни илюзии. Кърт Кобейн преди самоубийството. Както го видя мениджърът му (ОТКЪС) Затова тинк-танкът, мозъчният тръст около лидера на Съюза, който бил главно от анализатори от мрачната сграда на московската улица „Лубянка“, безжалостно констатирал, че икономическата и идеологическата надпревара със Запада е окончателно загубена. Съветският съюз можел да просъществува, кретайки, още двайсетина години, но това щяла да бъде мъчителна и скъпоструваща агония. А след нея „нерушимият, създаден навеки, могъщ“ съюз вече окончателно и безвъзвратно щял да се сгромоляса. Затова Андропов взел решение да даде началото на операция „Умрялата лисица“. Нейната цел била да се реорганизира Русия, като се използва приспания, нищо неподозиращ Запад. Операцията трябвало да продължи петдесет години и да премине през няколко етапа.“ Тази история започна да ми разказва Николай от Русе. Когато писах книгата „Зад завесата на соца“, първата част от тази поредица, много приятели ме убеждаваха, че вече никой не се интересува от тези останали далеч в миналото времена. Неочаквано и за мен самия обаче тя предизвика много сериозен интерес сред читателите както в София, така и в провинцията. Приятели от Русе, Самоков, Банкя настоятелно ме канеха да представя и там „Зад завесата на соца“. За да спазя традицията, започнала още преди четиридесет години с лекция за атентата срещу папа Йоан-Павел Втори, отидох първо в прекрасния град на брега на Дунав. Представих книгата пред преподаватели и студенти в новата модерна сграда на университета, дарена от милионера родолюбец Игнат Канев. Там Галя Антонова, колежка още от вестниците „Народна младеж“ и „Работническо дело“, доведе един интересен млад мъж. Той непременно държеше да ми разкаже тази история. Ники беше ръководил русенската структура на Държавна сигурност малко преди и веднага след началото на прехода. После, разбира се, както на повечето ченгета, му бяха показали пътя, но той бързо се преориентирал и завъртял успешен бизнес в Румъния. А тези неща му ги бяха разказали лекторите в КГБ, където изкарал 2-годишна школа. Старите тетрадки на Татяна Лолова - колко надежда за утре... (ОТКЪС) „Първият етап от плана „Умрялата лисица“ бил разрушаването на Съветския съюз. Тази титанична и неблагодарна работа можел да свърши лаком, суетен, податлив на манипулации и слабоволев човек, поставен начело на огромната държава. Той трябвало да развее белия флаг и да парафира привидната капитулация със Запада. След това Русия трябвало да се съгласи на ревизия на резултатите от Втората световна война, да жертва Германската демократична република и да не пречи на обединението ѝ с Федералната република. После Русия щяла да хариже, дори и без да получи паница леща, сателитните държави от Източна Европа и Прибалтика и сама, безропотно, да разтури Варшавския договор и Съвета за икономическа взаимопомощ. След това съветската икономика, внезапно и без предупреждение, трябвало да прекрати помощта за съюзните републики и така, от самосебе си, щял да се разпадне Съветският съюз. Следвал доброволен отказ от комунистическата идеология и разпускане на КПСС. Под стриктния контрол на КГБ трябвало да се смени характерът на собствеността и общонародните притежания да се прехвърлят в частни ръце. На „Лубянка“ внимателно щели да следят и да съдействат огромното съветско стопанство да бъде разпределено между двеста послушни партийни активисти от еврейски произход. (На тях Западът щял да им има доверие.) Следвайки стъпките, предписани от Световната банка и Международния валутен фонд, ползвайки кредити от международните финансови институции и ноу-хау на могъщите западни концерни, момчетата щели да модернизират руската икономика. Непокътнати и извън контрола на Запада обаче трябвало да останат двете силови структури – КГБ и армията. Защото веднага след икономическия подем следвал вторият етап на „Умрялата лисица“. В началото на новия век хитрото животно трябвало да започне да се пробужда. Начело на Русия според плана заставал силен лидер, като Петър Първи или Сталин – решителен и непреклонен, от средите на КГБ. Стъпвайки върху смесената идеология от патриотизъм, православие и гордост от славното имперско минало, „бащицата“ трябвало да обедини около себе си руския народ. Стъпвайки върху мощта на вече успешно действащата пазарна икономика, силният човек на Русия правел армията отново могъща и непобедима и връщал огромната страна на геополитическата карта на света. Скрити истини за Втората световна война В края на 50-годишния период, след 2030 г., Русия отново се превръщала в страховита суперсила. И на една „нова Ялта“ тя, заедно със Съединените щати и Китай, преразпределяла зоните на влияние върху земното кълбо.“ \n\tНа резонния ми въпрос в чия зона в КГБ предвиждали да бъде оставена България, Николай ми отговори, сякаш това си беше съвсем в реда на нещата: „Е, руснаците никога не са ни приемали като нещо отделно или различно от тях.“ Беше напълно възможно приятелят на Галя да си е измислил цялата тази история постфактум, изграждайки я върху вече случили се събития, но от какъв зор да го прави? Освен това звучеше много аргументирано и твърде убедително, дори добавяше любопитни детайли. В кинозалата на „Лубянка“ им прожектирали филмче с документални кадри на младия Горбачов, седящ в Кремълската болница с разтворен бележник и химикалка до леглото на отиващия си Андропов. От целия удивителен разказ на русенското ченге на мен най-интересна ми беше историята с 200-те послушни еврейски момчета. С Владо Грашнов се познаваме от деца. Майка му беше най-добрата приятелка на моята. Леля Милка работеше като директор на Вътрешното отделение на аптеката на Правителствена болница. То отпускаше лекарства само за хората от висшия партиен и държавен апарат. Бащата на Владо, чичо Марин, беше най-дългогодишният и без всякакво съмнение най-кадърният министър на строежите. Семейството им живееше в голям апартамент в масивна сграда на булевард „Васил Левски“ (тогава „Толбухин“), малко след кино „Одеон“, срещу бившето английско посолство. Майка ми често ни водеше там с брат ми, за да си играем с Владо. Лудориите бяха вълнуващи, защото още от малък моят приятел беше симпатичен авантюрист и фантазьор с много развинтено въображение. Когато върху главите ни се стовари промяната, частният бизнес изглеждаше най-прекият път към така желания бляскав капитализъм. Трябваше само да бъдеш смел и предприемчив, да се трудиш неуморно от сутрин до здрач и птичката на щастието непременно щеше да кацне на рамото ти. И тогава, в една хубава свежа утрин, ти щеше да се събудиш успял, честит и приказно богат...   Кърт Кобейн преди самоубийството. Както го видя мениджърът му (ОТКЪС) Старите тетрадки на Татяна Лолова - колко надежда за утре... (ОТКЪС) Скрити истини за Втората световна война", "date": "2019.11.14", "title": "Миша Мошеника и „Умрялата лисица“. Как се печели първият милион"}
{"url": "https://clubz.bg/90525-bylgariq_otbelqzva_140_godini_diplomaticheski_otnosheniq_s_germaniq", "text": "С изложба с редки фотографии и документи бе отбелязана 140-годишнината от установяването на дипломатическите отношения между България и Германия в генералното ни консулство в Мюнхен. Документалната изложба съдържа копия на непубликувани архивни документи, фотографии и медийни публикации, отразяващи българско-германските дипломатически отношения от тяхното установяване до наши дни. Първият консул на Германия в освободена България е барон Флориан фон Тилау, който връчва акредитивните си писма на княз Батенберг през 1879 година. Двустранните отношения са активни във всички области, но за задълбочаването им допринася и огромният поток студенти, които завършват висше образование в Германия и се прибират в България. Изложбата е резултат на проучване, извършено в български и немски архиви и библиотеки, от доцент Емил Иванов. Изложбата е изработена с партньорското съдействие на Държавна агенция „Архиви“ – София, Държавен архив Кобург, Германския исторически музей –Берлин и ще бъде представена до януари 2020 г. в Баварската държавна библиотека. За първи път Германия връща на България антични вещи Генералният консул Драгомир Димитров и генералният секретар на фондация „Ханс Зайдел“ Оливер Йорг приветстваха над 100 представители на политическите среди, българската общност и консулския корпус в Бавария. Управляващата в Бавария двупартийна коалиция беше представена на политическо ниво от депутатите в Баварския Ландтаг Петра Гутенбергер и Тобиас Готард. На събитието присъстваха и генералните консули на Унгария - доайен на Консулския корпус, на Австрия и на Турция, консулите на Албания и на Косово, почетният консул на Мали, както и Генералният секретар на консулския корпус в Бавария. Работиш, но пак нямаш пари: не само в България, а и в Германия Отличия на Министерството на външните работи на изявени личности, допринесли за развитието на двустранните отношения и за утвърждаване на положителния образ на България във федералните провинции Бавария и в Баден Вюртемберг връчи генералният консул Драгомир Димитров. Отличени бяха професор Урсула Менле, председател на фондация „Ханс Зайдел“ и Карл Хилзенбек, дългогодишен кмет на гр. Елванген. Те получиха Златна лаврова клонка. Българите Димитрина Ланг – председател на Съвета по миграция в Мюнхен, и Пламен Петков, ръководител на фолклорния ансамбъл „Лазарка“, получиха  Почетна грамота на Министъра на външните работи. За цялостния си принос към подпомагане на демократичните реформи в България, с юбилеен медал „140 г. българска дипломатическа служба“, беше отличена фондация „Ханс Зайдел“.   Работиш, но пак нямаш пари: не само в България, а и в Германия", "date": "2019.11.14", "title": "България отбелязва 140 години дипломатически отношения с Германия"}
{"url": "https://clubz.bg/90528-30_npo_ta_se_obedinqvat_v_zashtita_na_demokraciqta_i_choveshkite_prava_v_bylgariq", "text": "Представители на 30 неправителствени организации от цялата страна обявиха създаването на гражданско обединение “Равни БГ\", което ще защитава принципите на демокрацията и човешките права в България. Това стана по време на първата дискусия, организирана от \"Равни БГ\" - „Демокрация и човешки права днес“. В нея със специални видео обръщения се включиха още г-жа Мари Арена, евродепутат и председател на подкомисията за права на човека (DROI) в Европейския парламент и г-жа Дженифър Крофт, заместник-председател по права на човека от Организацията за сигурност и сътрудничество в Европа (OSCE). В дискусията взеха участие още г-н Рой Сауми, представител на Европейската мрежа на фондациите (NEF) и на Civitates - инициатива за солидарност и демокрация в Европа, както и представители на обединението Равни БГ - Надежда Дерменджиева, изпълнителен директор на Български фонд за жените, Юлиана Методиева, председател на Сдружение за човешки права „Маргиналия“, Маргарита Спасова, председател на УС на Форум за глокална промяна, и Стела Ковачева от СНЦ „Образование и бъдеще“.  Обединението Равни БГ цели да предложи платформа за диалог и общи действия срещу свиващото се пространство за гражданска активност в България и възраждането на антилиберализма под лозунга на псевдоизконни ценности. Гости на дискусията бяха близо 80 представители на посолства на страни от ЕС в България, национални и европейски неправителствени организации – членове на граждански сдружения и коалиции, които работят в сфери като развитие на дарителството, защита правата на човека и на уязвимите групи, гражданско участие, анализатори и медии. Повече информация за Равни БГ можете да намерите на  Клуб Z е медиен партньор на организацията.", "date": "2019.11.14", "title": "30 НПО-та се обединяват в защита на демокрацията и човешките права в България"}
{"url": "https://clubz.bg/90524-conev_dps_otzvuk_za_velikova_imashe_samo_zaradi_interesite_na_kryga_kapital", "text": "В любопитно обсъждане на плурализма и свободата на словото навлязоха днес депутати от ГЕРБ и ДПС по време на първото работно заседание на временната парламентарна комисия, която проверява спирането на програма \"Хоризонт\" на БНР. Кой спря БНР - десетки журналисти в подкрепа на Силвия Великова (СНИМКИ+ВИДЕО) Повод за това бе изслушването на представители на СЕМ, които преминаха отново по фактите около спирането на програмата на обществото радио, ден след като критичната към съдебната система (и новоизбрания главен прокурор Гешев) Силвия Великова бе свалена от ефир. Представителите на регулатора изразиха тезата, че има връзка между двете събития и големия отзвук в медиите и общественото пространство. И заяви, че \"свободата на словото не е едностранчиво отразяване на една и съща позиция, това е манипулация\". Същевременно призна, че лично е гостувал в предаването на Великова. Припомняме, че в дните след отстраняването на журналистката, от БНР излезе информация, че колежката на Цонев - депутатката и бивша говорителка на ДПС Велислава Кръстева - е била човекът, оказвал натиск на генералния директор. В името на плураризма ще посочим, че самата Кръстева отрече това. Парламентът ще разследва \"Кой?\", \"Той\" ли спря радиото Тома Биков от ГЕРБ, който е и председател на комисията, пък заяви, че нямало точна дефиниция на \"свобода на словото\". И заяви, че в казуса с БНР \"трудно може да се говори за ограничаване на свободата на словото\", бил  слушал радиото в онези дни и видял \"една доста свободна позиция\". \"Г-жо Великова, ще стигнем до това кой назначава директора на БНР и мести журналистите\" Единственият с журналистически опит в комисията - Александър Симов от БСП - въобще не се включи в тази дискусия, вместо това попита представителите на СЕМ дали правилно отчита, че е нелогично директорът на БНР Светлозар Костов да му е \"хрумнало\" да спре ефира на \"Хоризонт\" поради \"циклофрения или лудост\".  Ивелина Димитрова от СЕМ отбеляза, че е имало и други подобни случаи в БНР - като например този с Лилия Маринкова, която бе отстранена от длъжност и после върната от съда, и че може би е нужно при предстоящите промени в Закона за радиото и телевизията да се създаде инструмент, който да спре генералните директори на обществените медии да ползват своите административни правомощия срещу журналистите. Кой ще ги спира е ясно - СЕМ, т.е. регулаторът иска още правомощия. СЕМ освобождава директора на БНР Втори бяха изслушани представители на Комисията по регулация на съобщенията, които нямаха нищо ново за съобщаване по отношение на спирането. След това обаче Биков повдигна въпросът как ще процедира комисията за бъдещите си заседания и дали няма нужда от удължаване на действието си. Бе решено следващия път да бъдат призовани засегнатите лица - т.е. премахнатия генерален директор Костов и по всяка вероятност самата Великова. Парламентът ще разследва \"Кой?\", \"Той\" ли спря радиото \"Г-жо Великова, ще стигнем до това кой назначава директора на БНР и мести журналистите\" СЕМ освобождава директора на БНР", "date": "2019.11.14", "title": "Цонев, ДПС: Отзвук за Великова имаше само заради интересите на кръга \"Капитал\""}
{"url": "https://clubz.bg/90502-pak_shte_kretame_no_s_dve_pensii_q_da_mrem_po_dobre", "text": "Когато преди няколко месеца обърнах внимание, че част от бъдещите пенсионери ще са ощетени от направената набързо и тайно поредна промяна в така наречената пенсионна реформа, едва ли не бях разпнат на кръст от така наречените отговорни институции. Те се опитаха да ми обяснят, че не съм експерт, за да се обаждам, и че фактът, че 37% от бъдещите пенсионери ще бъдат ощетени, е изключение, което е пренебрежимо на фона на това, че останалите щели да са облагодетелствани. За щастие, след надигналото се обществено недоволство, дори чиновниците, за които всички ние сме просто цифри и проценти, бяха принудени да капитулират и да променят закона така, че ощетени да няма. Валери Симеонов: Преговаряме с ГЕРБ за по-високи пенсии Сега се оказа, че не 37%, а всички, които се осигуряваме съвестно за пенсия, сме прецакани – втората пенсия, която 30 години наред ни рекламираха като сигурен пристан за нашите старини, се оказа фикция. За някои тя ще е толкова минимална, че в крайна сметка две (пенсия от НОИ и от частен фонд) ще се окаже по-малко от едно (пенсия само от НОИ). И всичко това отново се случва заради политически шмекерии и чиновнически еквилибристики. Понеже материята е сложна, а аз не съм специалист, ще сведа нещата до няколко съвсем простички факта, които никой не отрича. НОИ утвърди скока на пенсиите. Разходите ще надминат 10 милиарда Когато преди 20 години стартира пенсионната реформа, тя имаше три „стълба“, два от които задължителни. Идеята беше работещите да се осигуряват не само в НОИ, а и в частен фонд, където парите, които спестят, няма да влизат в общ фонд, за да покриват разходите на всички пенсионери, а ще бъдат в отделна сметка, с която единствено те ще могат да разполагат. Понеже парите ще се инвестират, а няма веднага да се харчат, както в НОИ, ще се натрупва доходност, която като минимум ще пребори инфлацията и така ще ни осигури прилична пенсия, а не подаяние от държавата. За да няма ощетени, когато му дойде времето, пенсията от НОИ ще бъде намалена с около 20% - минимумът от осигуровките, който се предполага, че ще сме пренасочили към частните фондове през годините. Но, както е казано: „Пътят към ада е постлан с добри намерения!“ От днес: новите пенсионери избират как да се изчислят парите им За да се случи този оптимистичен сценарий, държавата обеща да направи няколко неща. Нищо от това не се случи. Главно по популистки причини – нито един политик след 2001 година няма нито желанието нито волята да вземе непопулярни решения. Затова вноската си стои „закована“ на 5% от години, а не стана 7%. „Дупката“ в НОИ си расте лавинообразно, а не намалява. Вместо да се инвестират, парите за втора пенсия си стоят на минимална лихва в някоя банка, за да ги изяжда инфлацията, срещу което частните пенсионни фондове си начисляват щедри такси и комисионни. Каква пенсионна система? Това си е чиста пирамида! Отделен проблем е, че държавата не си прави труда да преследва и наказва неизрядните работодатели, които не внасят дължимите осигурителни вноски. А по закон пенсията в НОИ зависи от начислените, а не от реално платените вноски. От което дупката, която се покрива от нашите данъци чрез трансферите от държавния бюджет, става още по-голяма. Накратко - държавата не е изпълнила нито едно от своите обещания, но продължава упорито да настоява всички ние да понесем последиците на нейната безотговорност: да се намали и без това мижавата ни втора пенсия с 20%. Освен това, щом не ни харесва размера на допълнителната пенсия, можело да се прехвърлим в НОИ, където всички ще бъдем хем равни, хем бедни. Като в „добрия стар социализъм“. Корнелия Нинова: ГЕРБ и \"патриотите\" ощетяват пенсионерите Най-наглото в цялата ситуация е, че държавата категорично не желае да ни даде право на избор какво да правим с парите си за пенсия. Дори да имаме достатъчно спестявания, ние не можем да разполагаме с тях свободно, нищо че са в отделна сметка и уж само наши. Ние можем да получаваме малка част от тях месечно при крайно неблагоприятни за нас условия. Т.е. пак ще кретаме, но с две пенсии. Така че, откъдето и да го погледнеш, всички сме прецакани. Независимо кога и как ще се пенсионираме. НОИ утвърди скока на пенсиите. Разходите ще надминат 10 милиарда От днес: новите пенсионери избират как да се изчислят парите им Каква пенсионна система? Това си е чиста пирамида! Корнелия Нинова: ГЕРБ и \"патриотите\" ощетяват пенсионерите", "date": "2019.11.14", "title": "Пак ще кретаме, но с две пенсии. Я да мрем по-добре"}
{"url": "https://clubz.bg/90517-tusk_zove_za_vot_protiv_brekzit_v_uk_kritikuva_makron_video", "text": "Председателят на Европейския съвет Доналд Туск прикани британците да гласуват за противниците на Брекзит на предсрочните избори на 12 декември и разкритикува френския президент Еманюел Макрон заради призивите му за сближаване с Русия и ветото му върху началото на присъединителни преговори между Европейския съюз и Северна Македония. Полякът Туск (62 г.) призна, че може да си позволи такава откровеност защото идва краят на втория му и последен 2,5-годишен мандат начело на Европейския съвет, политическия ръководен орган на ЕС, в който заседават държавните и правителствените ръководители на 28-те. Джон Бъркоу: \"Брекзит е най-голямата грешка след Втората световна война\" Туск каза, че главното му усилие пред петте години на висшия европейски пост е било да опази единството на съюза, разклатено от поредица кризи - руската анексия на Крим, гръцкия дълг, миграцията и Брекзит. Той отбеляза, че при последната 27-те са останали единни в позицията си не са позволили на Лондон да \"билатерализира\" отношенията си с никого от тях.   Гневните реакции от Острова не закъсняха. Бившият министър и главен преговарящ за Брекзит Дейвид Дейвис написа в туитър:      Туск каза, че  през изминалите пет години се е опитвал да спре \"креативните\" идеи и инициативи за \"по-малък клуб\" и \"ядро на Европа\". По думите му те са произтичали от \"фрустрацията на федералистите\" и от често оправданите оплаквания, че отделни държави спъват по-нататъшната интеграция.   Туск нарече Макрон \"един от безспорните лидери на Европейския съюз\", \"наша надежда за бъдещето\" и \"мой скъп приятел\" и декларира, че \"споделя мечтата му за наистина суверенна Европа\". Той обаче направи уговорката, че \"сме способни на това при условие, че ще действаме като суверен, а не по начина, който видяхме неотдавна в случая с разширяването (на ЕС)\". Несъгласието на Франция и Холадния неотдавна осуетиха започването на присъединителни преговори между ЕС и Албания и Северна Македония, които втората чака вече десет години. Френско-холандският отказ предизвика в Скопие оставката на правителството на Зоран Заев, който подписа споразумение с Гърция да промени официалното име на държавата си, само за да разчисти пътя и към бъдещо членство в НАТО и ЕС. По-рано в речта си Туск отбеляза, че за него Русия не е \"стратегически партньор\" на ЕС, както някои от неговите лидери още я наричат, а \"стратегически проблем\". Макрон: НАТО е в мозъчна смърт Макрон: НАТО е в мозъчна смърт", "date": "2019.11.14", "title": "Туск зове за вот против Брекзит в UK, критикува Макрон (ВИДЕО)"}
{"url": "https://clubz.bg/90519-regionalnoto_ministerstvo_pusna_tarifata_na_tol_taksite", "text": "От 4 до 7 ст. ще плащат на километър камионите между 3,5 тона и 12 тона, като конкретната цетна ще зависи и от емисионния клас на превозното средство. Това предвижда проектът на тарифа за тол таксите, който е публикуван за за обществено обсъждане от регионалното министерство. Въвеждането на новите тол такси се отлагаже на няколко пъти, а последната заявена дата е началото на март 2020 г.  В първончалния обхват на тол системата ще влязат 6050 км. магистрали, първокласни и второкласни пътища.  Кабинетът вади 500 млн. лв за пътища. От бъдещи приходи от тол такси Това означава, че за близо 14 хил. км. от републиканската мрежа няма да се плаща от товарните камиони над 3,5 тона. След като влезе в сила новата тол система тежкотоварните автомобили няма да плащат винетки или допълнителни такси извън пътищата, за които изрично не е споменато.  Цените, които ще плащат тежкотоварните коли ще се определя и екологичната им категория - емисионият клас.  Тол таксите за камиони се отлагат, винетките остават Тези с най-високите еко класове Евро V, Евро VI или EEV ще плащат по 4 ст. на километър. За тези с емисионен клас Евро III или Евро IV тарифата ще е 5 ст. на километър, а за тези с най-ниската екокатегория – клас Евро 0, I или II – 7 ст. на километър.  Камион с маса между 3,5 т и 12 т и емисионен клас Евро V, би платил за преминаване по маршрута София – Бургас тол такса от 14,40 лв., за София – Варна –  16,11 лв., а за маршрута Варна – Бургас – 4,03 лв. Ако е с по-нисък еко клас – Евро IV, за София – Бургас тол таксата би била 17,89 лв., за София – Варна – 20,09 лв., а за Варна – Бургас – 5,05 лв. Таксата ще се увеличава и от броя на осите, които има всеки камион.  Тежкотоварните автомобили с тегло над 12 т и с две или три оси ще плащат в зависимост от емисионния си клас между 11 ст. и 22 ст. на километър за автомагистрали, между 10 ст. и 21 ст. на километър – за първи и втори клас пътища. Камионите с тегло над 12 тона, с четири и повече оси ще плащат в зависимост от емисионния си клас между 18 ст. и 36 ст. на километър за автомагистрала, между 17 ст. и 35 ст. – за първи клас пътища, и между 16 ст. и 34 ст. на километър – за втори клас пътища. Борисов с нова идея: еднакви тол такси на Балканите Камион над 12 тона, с четири и повече оси и еко клас Евро V, би следвало да плати за пътя София – Бургас 71,72 лв., за София – Варна – 77,66 лв., а за Варна – Бургас – 19,27 лв.  При по-нисък екологичен клас – Евро IV примерният маршрут София – Бургас би струвал 89,65 лв., София – Варна –  97,73 лв, а за Варна – Бургас – 24,32 лв. Тарифата за автобусите с тегло над 12 тона ще е от 5 ст. до 9 ст. на километър за автомагистрала, от 4 ст. до 8 ст. на километър за първи клас пътища и от 3 ст. до 6 ст. на километър за втори клас пътища. \n\t  Тол таксите за камиони се отлагат, винетките остават Борисов с нова идея: еднакви тол такси на Балканите", "date": "2019.11.14", "title": "Регионалното министерство пусна тарифата на тол таксите"}
{"url": "https://clubz.bg/90527-kartina_smqtana_za_grubo_kopie_na_boticheli_se_okaza_original", "text": "Картина, смятана за копие, бе потвърдена като оригинална творба на Ботичели. 400-годишното изображение на Христовата майка попада от студиото на флорентинския майстор директно в колекцията на филантропа Гуендолин Дейвис. Националният музей на Уелс първоначално го определя за „грубо копие“ на стила на италианския художник, пише Би Би Си. Но арт експерти, които работят по предаването „Изгубените шедьоври на Великобритания“, в крайна сметка установяват, че произведението е оригинал. Бендър Гросвенър, един от водещите на предаването, коментира така: Картината е била завещана от Дейвис на Националния музей в Кардиф – и още тогава експертите от институцията се усъмнили в произхода ѝ. Тогава все още се вярвало, че това е копие. Експертен анализ сега обаче показва белези, характерни само за неговото студио, както и сравнение с набързо направена скица, за която се смята, че е на самия художник. След като авторството ѝ се доказа сега, картината сега ще бъде изложена в Кардиф.", "date": "2019.11.14", "title": "Картина, смятана за \"грубо\" копие на Ботичели, се оказа оригинал"}
{"url": "https://clubz.bg/90521-banov_za_ostavkata_%E2%80%9Cmoqta_glava_e_zdrava_karlovska_i_trudno_shte_padne%E2%80%9C", "text": "На извънреден брифинг министърът на културата Боил Банов заяви, че няма да подава оставка, както по-рано поискаха от БСП. Вчера стана известно, че министерството е пропуснало възможността за обжалване на делото за ремонта на ларгото. Така държавата няма да получи неустойка от 750 000 лева. „Ало, Банов е“ - на тази вечеря за тъпаци вече сме били Пред БНР евродепутатът Елена Йончева обяви, че \"случаят \"Ало, Банов съм\" е пример как се бори корупцията в България\".  Малко по късно Боил Банов отговори, че допреди няколко дни е знаел, че се чака насрочване на дело във Върховния касационен съд, а не че са пропуснати всички възможности за обжалване.  Министерство на културата пропусна срока, за обезщетение за \"Ларгото\" По думите му действията на Правна дирекция по принцип не се съгласуват пряко с министъра и така е във всяко ведомство, затова и той не е знаел. Според него действията на служителите в Правната дирекция не са случайни, това са опитни хора и той ще се обърне към прокуратурата, за да се разплете целият случай: Прокуратурата отказа да разследва \"Ало, Банов съм\". БСП ще обжалва Министерство на културата пропусна срока, за обезщетение за \"Ларгото\" Прокуратурата отказа да разследва \"Ало, Банов съм\". БСП ще обжалва", "date": "2019.11.14", "title": "Банов за оставката: “Моята глава е здрава, карловска и трудно ще падне“"}
{"url": "https://clubz.bg/90531-nacionalite_padnaha_i_s_noviq_trenor_snimki", "text": "Футболните национали паднаха и в дебюта на новия селекционер Георги Дерменджиев - 0:1 срещу Парагвай в приятелски мач на стадион \"Васил Левски\". Пред по-малко от 1000 зрители \"лъвовете\" направиха пореден слаб мач. Голямата звезда на южноамериканския тим Алмирон реализира в 60-ата минута. В стартовия си състав Дерменджиев заложи на дебютант - вратаря на \"Славия\" Георги Георгиев. Той имаше няколко отлични спасявания. Така бе записан 12-и пореден мач без победа. Бившият треньор на \"Лудогорец\" и \"Левски\" заложи не дефанзивен стил с идеи за контраатаки, но и този подход не се увенча с успех, пък и макар и частичен. Отборът и в защита не се представи добре, а в атака направи твърде малко. След почивката България изглеждаше по-добре - с повече желание, активност и острота. Но без класа и ефективност. В неделя \"лъвовете\" ще изиграят последния си мач за годината - заключителната евроквалификация срещу Чехия. Двубоят в София е без значение за нашия състав и ще бъде пред празни трибуни заради наказание от УЕФА.", "date": "2019.11.14", "title": "Националите паднаха и с новия треньор (СНИМКИ)"}
{"url": "https://clubz.bg/90508-nap_shte_poluchava_informaciq_za_podgotovkata_na_vseki_transgranichen_transfer", "text": "Приходната агенция ще получава информация за подготовката на всеки един трансграничен трансфер от банки, адвокати, счетоводители, инвестиционни и застрахователни посредници. Това беше прието с промени в Данъчно-осигурителния процесуален кодекс (ДОПК) по решение на Министерския съвет. Прокурори влязоха в Дойче банк заради \"Досиетата Панама\" Самите изменения въвеждат правила за „ранно оповестяване“ на трансгранични сделки, при които съществува риск от избягване на данъци. За да влязат в сила обаче, те трябва да бъдат одобрени и в Народното събрание. Промените в ДОПК се налагат заради въвеждане на европейска директива, която беше приета през май 2018 г. и задължава европейските държави да обменят автоматично информация в областта на данъчното облагане. Евродирективата за автоматичен обмен беше приета след случая с „Панама пейпърс“, разкрили многобройните случаи на трансфери към офшорни зони с цел да плащат по-малко данъци. А според предложените промени в ДОПК всички данъчни консултанти трябва да докладват пред НАП за „данъчни схеми“. Под „схеми“ се има предвид споразумение, съгласие, становище, план, трансакция. Глобите за неспазване на новите правила, които ще влязат в сила от 1 юли 2020 г., достигат до 10 000 лв. при първо нарушение. Журналистка бе взривена в Малта. Работела по \"Досиетата Панама\" Журналистка бе взривена в Малта. Работела по \"Досиетата Панама\"", "date": "2019.11.14", "title": "НАП ще получава информация за подготовката на всеки трансграничен трансфер"}
{"url": "https://clubz.bg/90523-trymp_i_erdogan_ne_se_razbraha_senator_se_pita_za_chlenstvoto_na_turciq_v_nato", "text": "Президентите на САЩ и Турция симулираха днес пред медиите топли съюзнически отношения, но разговорът между тях в Белия дом е бил откровен и на моменти \"напрегнат\", предават от Вашингтон американски медии. Доналд Тръмп и Реджеп Тайип Ердоган не можаха да разрешат несъгласията си, свързани с покупката на руски зенитно-ракетни комплекси С-400 от Турция и с операцията ѝ против доскорошните американски съюзници, кюрдите, в Североизточна Сирия. САЩ към Турция: В НАТО няма място за С-400 Тръмп беше поканил на срещата петима републикански сенатори, отявлени критици на Ердоган, за да му покаже, че Белият дом не иска, но Сенатът ще го принуди да наложи санкции на Турция, ако тя не се откаже от руските ракети и ако не промени политиката си спрямо кюрдите, предаде Си Ен Ен. Ердоган призова Тръмп да отложи санкциите за С-400 Според телевизионната верига, по време на срещата Ердоган извадил айпад, за да покаже на събедедниците си \"пропагандно\" видео, целящо да ги убеди колко лоши са кюрдите.  \"Ню Йорк таймс\" пише, че Ердоган е върнал на Тръмп писмото му от 9 октомври, в което американският президент убеждава турския си колега да отстъпи по спорните въпроси с думите: \"Не бъдете твърдоглав. Не бъдете глупак!\" Тръмп към Ердоган: Не бъдете глупак Ердоган призова Тръмп да отложи санкциите за С-400 Тръмп към Ердоган: Не бъдете глупак", "date": "2019.11.14", "title": "Тръмп и Ердоган не се разбраха. Сенатор се пита за членството на Турция в НАТО"}
{"url": "https://clubz.bg/90505-dokato_izbirat_geshev_prokuraturata_reshi_da_ne_go_razsledva_po_signal", "text": "Докато Висшият съдебен съвет (ВСС) отново заседава, за да препотвърди избора си на Иван Гешев, на сайта на държавното обвинение се появи кратко съобщение. В него се посочва, че прокуратурата \"отказва образуване на досъдебно производство срещу Иван Гешев поради липса на каквито и да било доказателства за извършено от него престъпление\". Яйца по ВСС. \"Гешев е истински човек!\" (ВИДЕО и СНИМКИ) Става въпрос за сигнал от гражданското сдружение \"Боец\", което и сега протестира в близост до прозорците на ВСС срещу избора на заместника на Сотир Цацаров за главен прокурор. Сигналът касае работата на Гешев по небезизвестното дело от близкото минало - наречено от бившия министър на вътрешните работи Цветан Цветанов \"Недосегаемите\". Преди повторния избор на Гешев: ВСС отново е под полицейска обсада от снощи Сигналът на \" \" е основан на публикация на сайта \" \". В статията от 22 октомври се разказва за това как след \"влизането\" на Гешев като прокурор по делото, по което преди това са работили двама негови колеги, се е споразумял с обвиняемите. Което според \"Боец\" е престъпление срещу правосъдието. Преди повторния избор на Гешев: ВСС отново е под полицейска обсада от снощи", "date": "2019.11.14", "title": "Докато избират Гешев, прокуратурата реши да не го разследва по сигнал"}
{"url": "https://clubz.bg/90518-ungarskiqt_kandidat_komisar_na_dopylnitelen_izpit", "text": "Унгарският кандидат-еврокомисар Оливер Вархей ще трябва да отговаря на допълнителни писмени въпроси. За това гласува мнозинството от членовете на Комисията по външни работи в Европарламента. Новината съобщи пред журналисти унгарският евродепутат социалист Шандор Ронай. Одобриха кандидат-комисарите от Франция и Румъния Два часа по-късно бяха одобрени други двама кандидати за бъдещата Еврокомисия - хранцузнът Тиери Бретон и румънката Адина-Йоана Вълян. Вархей - в момента постоянен представител на страната си в ЕС, е номиниран за комисар по съседството и разширяването. Забавят ли британските избори новата Еврокомисия? „За“ отговори на допълнителни въпроси гласуваха представители на социалистите, либералите, „зелените“ и радикалната левица. Останалите политически сили начело с Европейската народна партия (ЕНП) подкрепиха Вархей. Както можеше да се очаква, най-отявлените противници на унгарския кандидат-комисар са социалистите. В началото либералите дадоха знак, че ще подкрепят Вархей. От техните редици признаха, че той не се е дистанцирал при изслушването достатъчно от премиера Виктор Орбан, но в същото време се е представил много добре, когато е говорил за своя ресор. В крайна сметка обаче и от „Обнови Европа“ (ОЕ) се обърнаха срещу него. При изслушването Оливер Вархей обеща, че ако бъде избран, ще настоява за започване на преговори за присъединяване към ЕС със Северна Македония и Албания. Въпреки очакванията и надеждите дата не бе дадена – главно по вина на френския президент либерал Еманюел Макрон. Кандидати за еврокомисари от Румъния и Унгария уличени в конфликт на интереси Изборът на новата Еврокомисия пред отлагане. Отхвърлиха кандидатката на Макрон Същевременно Вархей нарече „провокативна“ външната политика на Турция по отношение на незаконните сондажи в изключителната икономическа зона на Кипър и военната й операция в Сирия. На няколко пъти кандидатът повтарял предварително подготвени отговори на въпроси, обясни Шандор Ронай. А от Комисията по външни работи очаквали професионални отговори. Оливер Вархей трябва да получи писмените въпроси тази вечер или утре сутринта. Кандидатът трябва да даде отговорите си до 18 ноември. Ресорни комисии в ЕП изслушаха днес и другите двама кандидати – францудина Тиери Бретон и румънката Адина-Йоана Вълян. Тримата бяха номинирани на мястото на отхвърлените си предшественици – Силви Гулар (Франция), Рована Плумб (Румъния) и Ласло Трочани (Унгария). Кандидатите на Будапеща и Букурещ бяха спрени още от Комисията по правни въпроси, която ги уличи в конфликт на интереси. А Гулар бе отхвърлена след второ допълнително изслушване.  Всичко това се случва по-малко от две седмици преди пленарната сесия на Европарламента в Страсбург. Тя ще се състои от 25 до 28 ноември и надеждите са тогава да бъде одобрена новата Еврокомисия. На 21 ноември е крайният срок евродепутатите от ресорните комисии да кажат окончателно дали одобряват или не препитаните кандидат-комисари. Забавят ли британските избори новата Еврокомисия? Кандидати за еврокомисари от Румъния и Унгария уличени в конфликт на интереси Изборът на новата Еврокомисия пред отлагане. Отхвърлиха кандидатката на Макрон", "date": "2019.11.14", "title": "Унгарският кандидат-комисар - на допълнителен изпит"}
{"url": "https://clubz.bg/90526-odobriha_kandidat_komisarite_ot_franciq_i_rumyniq", "text": "Фразнцузинът Тиери Бретон и румънката Адина-Йоана Вълян бяха одобрени днес от евродепутатите като кадидати за членове на бъдещата Европейска комисия.  Двамата бяха изслушани в ресорните комисии на Европейския парламент. Около одобрението им обаче имаше спорове. Тиери Бретон бе разпитван за акциите си във френския технологичен гигант \"Атос\", въпреки че той ги бе продал веднага след номунирането му.  Унгарският кандидат-комисар - на допълнителен изпит Вълян пък накара някои от депутатите да се усъмнят в това дали ще може да се справи с такъв ресор като \"Транспорт\"-а.  В крайна сметка обаче и двамата бяха одобрени.  Два часа по-рано депутатите оставиха на поправителен изпит унгарския кандидат Оливер Вархей. Той ще трябва да отговаря на писмени въпроси. Кандидати за еврокомисари от Румъния и Унгария уличени в конфликт на интереси Адина-Йоана Вълян бе изслушана от Комисията по транспорт и туризъм. Тя не получи подкрепата единствено на крайно дясната група „Идентичност и демокрация“ (ИД. А „зелените“ поискаха от нея допълнителни отговори. Румънката, която е евродепутат от Европейската народна партия (ЕНП) бе подкрепена от мнозинството депутати въпреки че по време на изслушването на няколко пъти чистосърдечно си призна, че няма под ръка подробности за политиката в нейната сфера. Зададени й бяха въпроси за авиационния данък, за плановете за декарбонизиране на морския транспорт и за това колко далеч би стигнала тя в подкрепата на железопътния транспорт като екологично чисто средство за придвижване в ЕС. Сред отговорите на Вълян имаше такива като   и . Кандидатката все пак обеща да подкрепи финансирането  на железопътната инфраструктура в членките на ЕС от Източна Европа. Вълян не изключи въвеждането на нов авиационен данък, но изтъкна, че не го подкрепя напълно. Най-тежки бяха въпросите за пакета „Мобилност 1“, който Румъния смята за неизгоден и дискриминиращ и е в една група с България и още 4 страни от Източна Европа. Преговорите по него все още продължават.  Адина-Йоана Вълян заяви пред депутатите, че не си спомня нещо да е разделяло толкова Европарламента, колкото пакетът, известен още като „Плана Макрон“. В заключителното си изказване тя заяви: Изборът на новата Еврокомисия пред отлагане. Отхвърлиха кандидатката на Макрон Социалистите и ЕНП демострираха рядко срещано единство при одобряването на френския кандидат Тиери Бретон. Ресорът му е твърде обширен и включва  вътрешния пазар, индустрията, зигиталната политика, отбраната и Космосът. Той бе изслушан пред две комисии – по вътрешен пазар и защита на потребителите и по промишленост, изследвания и енергетика. Подкрепиха го също либералите от „Обнови Европа“ (ОЕ) и Европейските консерватори и реформисти (ЕКР). „Зелените“ искаха той да отговаря на допълнителни писмени въпроси. Против Бретон бяха радикалната Европейска обединена левица/Северна зелена левица (ЕОЛ/СЗЛ) и от ИД. Френският кандидат успя отново да разсее съмненията в конфликт на интереси, свързани с миналото му в частния сектор. Преди номинирането му той бе изпълнителен директор на технологичния гигант „Атос“, но продаде акциите си там. Кандидатът на Париж имаше нелека задача предвид факта, че предшественичката му Силви Гулар бе отхвърлена след второ допълнително изслушване. Той обаче бе разпитван само за неща, свързани с неговия ресор. Докато Гулар трябваше да отговаря за водено във Франция разследване срещу нея, че като евродепутат е наела незаконно помощниците си. Бретон увери, че няма намерение дза се бори веднага за въвеждане на нови регламенти за изкуствения интелект. Забавят ли британските избори новата Еврокомисия? Тиери Бретон, Адина-Йоана Вълян, както и изпратеният на поправителен унгарец Оливер Вархей бяха номинирани на мястото на отхвърлените им предшественици – съответно Силви Гулар, Рована Плумб и Ласло Трочани. Кандидатите на Будапеща и Букурещ бяха спрени още от Комисията по правни въпроси, която ги уличи в конфликт на интереси. А Гулар бе отхвърлена след второ допълнително изслушване.  Всичко това се случва по-малко от две седмици преди пленарната сесия на Европарламента в Страсбург. Тя ще се състои от 25 до 28 ноември и надеждите са тогава да бъде одобрена новата Еврокомисия. На 21 ноември е крайният срок евродепутатите от ресорните комисии да кажат окончателно дали одобряват или не препитаните кандидат-комисари. Кандидати за еврокомисари от Румъния и Унгария уличени в конфликт на интереси Изборът на новата Еврокомисия пред отлагане. Отхвърлиха кандидатката на Макрон Забавят ли британските избори новата Еврокомисия?", "date": "2019.11.14", "title": "Одобриха кандидат-комисарите от Франция и Румъния"}
{"url": "https://clubz.bg/90513-chlen_na_vss_geshev_me_zaplashi_v_koridora_che_shte_stana_obshtinski_syvetnik", "text": "Атанаска Дишева - една от най-отявлените критици на Иван Гешев, хвърли истинска бомба на заседанието за избора му, след като около 13:30 ч. бе дадена кратка почивка. Докато избират Гешев, прокуратурата реши да не го разследва по сигнал След приключването ѝ имаше кратко хвалебствено изказване на Боян Новански, а после Дишева взе думата и за пореден път обясни, че няма да гласува за Гешев. Но допълни: От сутринта тя е постоянно бомбардирана откровено с намеци \"за кого работите\" от министъра на правосъдието Данаил Кирилов, както и от подхвърлянията му, че \"някои колеги трябва да платят тайминга на протеста\" отвън. Кирилов дори й закрещя, че ползва изявления, \"написани със същия почерк\" като тези на Лозан Панов. \"Процедурата ми е като за Гинес\". Иван Гешев  почти е новият главен прокурор На което върховната съдийка му отговори, че е във ВСС, избрана от съдии. Яйца по ВСС. \"Гешев е истински човек!\" (ВИДЕО и СНИМКИ) Преди това тя напомни, че според нея още на първото изслушване кандидатът \"показа невъзможност за толерантно отношение към колегите, и то на фаза, на която неговата кандидатура на главен прокурор е все още на обсъждане. Пред тази зала и тези членове изрази явно неуважение и пренебрежение и си позволи обидно отношение.\" Дишева вбесява кандидата и ръководството на прокуратурата още от предния път, като повтаря, че смята вълната от подкрепи на Гешев за манипулативна \"с оглед идентичното им съдържание и с подаването им от лица, които нямат такова правомощие\". Тя заключи изказването си със становището, че Гешев няма нито професионалните, нито нравствените качества за поста. Впоследствие Лозан Панов взе думата и обяви, че Гешев има \"склонност към саморазправа\", а това го прави много опасен с огромните правомощия, които ще му бъдат предоставени. И че случаят с Дишева само доказва това, а  Скандалът продължи след около час, когато Цацаров обяви, че Дишева така е реагирала и когато поискал да ѝ говори на \"ти\"  Самата Дишева обяви, че не се интересува дали министърът има съпруга и коя е тя. Както и декларира, че ако оттук нататък ѝ се случи нещо: В това време самият Гешев стоеше извън залата днес - той не беше част от изслушването. На пресконференция след гласуването на ВСС, той коментира, че винаги казвал открито какво мисли. Не можел да отговори защо Дишева възприела думите му като заплаха. Лично той след края на прокурорската си кариера щял да се радвал да стане общински съветник. \"Процедурата ми е като за Гинес\". Иван Гешев  почти е новият главен прокурор Яйца по ВСС. \"Гешев е истински човек!\" (ВИДЕО и СНИМКИ)", "date": "2019.11.14", "title": "Член на ВСС: Гешев ме заплаши в коридора, че ще стана общински съветник"}
{"url": "https://clubz.bg/90506-sysipaha_q_taq_dyrjava_tri_chetvyrti_ot_bylgarite_sa_syglasni_s_tova", "text": "Близо три четвърти от пълнолетните българи споделят популярната (само)иронична фраза от социалните мрежи: „ “. Почти всички са убедени, че у нас има мафия. Единственото по-сигурно от това е само, че преди доматите са били истински – за разлика от сега. Над 70% намират, че преходът у нас всъщност не е свършил. \"Галъп\": Българите подкрепят всяко \"отваряне\" на изборния процес Все пак, само 42% казват „никога няма да се оправим“. Но пък цели три четвърти споделят често чуваното самообвинение „манталитетът у нас е лош“. По 54% смятат, че всички са маскари или че демокрацията ни е отнела много. 45% са тези, които смятат, че при Живков е било по-добре, но има и цели 33% което нямат мнение. По-скоро липса на ясно мнение показва и въпросът за ролята на Държавна сигурност. Неяснотата важи и за ключовата фраза „Костов е виновен“ – видима е зоната на неразбралите (37%), а 49% са съгласните. Колкото по-недоволен си от прехода, толкова повече смяташ, че той още не е свършил. Дяловете на хората, които са наясно, че България вече не живее в преход, са най-осезаеми сред респондентите с най-високи доходи. Дори и там обаче онези, които може би още чакат по-щастлив край на прехода, са отчетливо мнозинство, отбелязват от агенцията. Очаквано, на въпроси от типа „Съсипаха я тази държава“, „Всички са маскари“, „При Живков беше по-добре“ и т.н. по-умерено или пък с подчертано несъгласие реагират привържениците на управляващите. Привържениците на БСП са на другия полюс. Те, например, са почти съвсем съгласни, че демокрацията ни е отнела много. Показват и доста видима носталгия към времето на Живков. \"Галъп интернешънъл\" установи: повече пътища = по-добро пътуване Хората от БСП са по-убедени в популярната от социалните мрежи фраза „Костов е виновен“. При ГЕРБ има доста сериозно колебание – може би защото изказванията на бившия президент Плевнелиев за Иван Костов прозвучаха чак в края на периода на това изследване. Скептицизмът по различни индикатори се споделя не само от симпатизанти на опозиционни партии и коалиции, но и от дистанцирани от политиката и негласуващи хора. По някои въпроси обаче всички реагират единно – например, убеждението, че преди храната е била по-добра (проверено тук с отношението към прословутия пример с едновремешния домат). Въпросите за миналото, както може да се очаква, показват разликите в поколенията. Новите генерации почти не знаят дали Костов, Държавна сигурност и т. н. са виновни. Естествено, младите са и най-оптимистично настроените: отчетливо не се съгласяват, че „никога няма да се оправим“, коментират от \"Галъп интернешънъл\". \"Галъп интернешънъл\" установи: повече пътища = по-добро пътуване", "date": "2019.11.14", "title": "\"Съсипаха я тая държава\". Три четвърти от българите са съгласни с това"}
{"url": "https://clubz.bg/90511-trymp_prqko_poiskal_ukrajna_da_razsledva_bajdyn_tvyrdi_us_diplomat", "text": "Доналд Тръмп пряко е поискал от Украйна да разследва евентуалния му съперник в президентските избори, демократа Джо Байдън. Това заяви Бил Тейлър, изпълняващ длъжността на американски посланик в Украйна, който снощи стана първия публично разпитан свидетел в разследването за отстраняване на президента на САЩ от длъжност, предава Би Би Си. Незаконно е кандидат за президент да иска помощ от чужбина за кампанията си. Демократите, които контролират долната камара на Конгреса, обвиняват Тръмп, че е блокирал военна помощ за Украйна на стойност $391 млн., за да принуди властите ѝ да разследват Байдън, който беше вицепрезидент на Барак Обама, предшественика на Тръмп. Последният отхвърля обвиненията и ги нарича \"лов на вещици\". Белият дом отказа да сътрудничи на разследването. \"Тръмп искаше Зеленски публично да заяви, че Байдън ще бъде разследван\" В подробно встъпително изказване Тейлър каза, че член на неговия екип (на име Дейвид Холмс според Ройтерс) е дочул телефонен разговор, в който президентът питал за \"разследванията\" срещу Байдън. Холмс е бил разпитан при закрати врати в петък. Въпросният телефонен разговор е бил с Гордън Сондланд, посланикът на САЩ в Европейския съюз, за когото се твърди, че отговорил на президента от ресторант в Киев, че \"украинците са готови да започнат\". След разговора членът на екипа \"попита посланик Сондланд какво мисли президентът Тръмп за Украйна\", каза Тейлър, цитиран от Би Би Си.   Наблюдатели подчертаха, че руските служби биха могли лесно да подслушат обаждането, защото то е направено от ресторант, посочва Би Би Си. По-рано този месец Тръмп каза, че \"слабо познава Сондланд\". Тръмп каза, че си спомня показанията на Сондланд, в които дипломатът каза, че е говорил с президента \"съвсем кратко\" и че Тръмп му казал \"да няма услуга за услуга при никакви обстоятелства\". Той не си спомни телефонното обаждане, описано от Тейлър \"дори ни най-малко\" и каза, че \"във всеки случай това е информация от втора ръка\". Разследването за отстраняване на президента от длъжност продължава вече повече от месец, но всички предишни изслушвания бяха при закрити врати. Публичното изслушване в сряда беше първото, в което обществеността за първи път чу пряко свидетел и даде възможност на демократите и републиканците да спечелят избирателите. Сондланд не е свързвал изрично предоставянето на военна помощ на Киев с разследване на Байдън и сина му, заяви днес украинският външен министър Вадим Пристайко, цитиран от Ройтерс.", "date": "2019.11.14", "title": "Тръмп пряко поискал Украйна да разследва Байдън, твърди US дипломат"}
{"url": "https://clubz.bg/90515-upravlqvashtite_predlagat_da_si_plashtame_pyrviq_den_ot_bolnichniq", "text": "Първият ден от болничния да не се плаща от работодателя, а от работника от 1 януари 2020 година. За това са се разбрали днес коалиционните партньори ГЕРБ и Обединени патриоти, съобщиха на брифинг в парламента те. Сега първите три дни се плащат от работодателя, като бизнес организациите отдавна предлагат отпадане на този принцип. Ако изменението влезе в сила с гледането на бюджета за следващата година, то работодателите ще поемат втория и третия ден от дните отсъствие по болест. Въпреки че от ОП отдавна говорят за борба с т.нар. фалшиви болнични листове, днес така и не стана ясно кой от коалиционните партньори е предложил изменението. АИКБ не иска да плаща първите 3 дни от болничния, министър Петков несъгласен За сметка на работещите, управляващите са решили да зарадват пенсионерите. От 1 юли догодина минималната пенсия ще бъде 250 лева, обяви съпредседателят на ОП и лидер на ВМРО Валери Симеонов, който още преди няколко дни анонсира среща на коалиционния съвет по темата, в която ще участва и премиерът Бойко Бориосов. В момента минималната пенсия е 219 лева, като с бюджет 2020 бе заложено да стане 234 лева. От думите му се разбра и че пак ще се прави опит за приобщаването на децата от ниски социални слоеве, към образователната система. Новата идея е децата в предучилищна възраст да бъдат въведени задължително в детска градина, като държавата поеме разходите за такси. Лили Иванова и още 7 творци с държавни пенсии за заслуги към нацията Било е решено още да се определи фонд в размер на 70 милиона лева за строителство на нови детски градини и училища.  На този етап не е ясно към кои структури ще се разпределят средствата, както и как ще се реши проблема и с хилядите и сега недостигащи места в по-големите градове на страната и най-вече в столицата, ако се заделят места за семействата с по-нисък социален статус. Лили Иванова и още 7 творци с държавни пенсии за заслуги към нацията", "date": "2019.11.14", "title": "Управляващите предлагат да си плащаме първия ден от болничния"}
{"url": "https://clubz.bg/90516-izlojba_otvyd_smisyla_i_formata", "text": "Днес столичната галерия One открива изложба с рисунки и живопис на създателя на авангардната група XXL Свилен Стефанов. В края на 90-те години около XXL се бяха събрали някои от най-радикалните наши съвременни художници – Хубен Черкелов, Косьо Минчев, Георги Тушев (известни с графитите си \"Хубен, Косьо, Тушев\"), Расим, Иван Кюранов, Генади Гатев..., повечето от които отдавна не са в България. Хубен Черкелов: Нулева толерантност за драскачите В галерия One ще видим именно рисунки и картини на Свилен Стефанов от този и по-ранните периоди, които обаче не са показвани досега. Куратор на изложбата е Десислава Зафирова и именно тя е настояла работите на Свилен Стефанов да бъдат извадени на бял свят за по-широка аудитория. Причината тези произведения да останат скрити толкова дълго време (някои датират от 1987 г.) се вижда с просто око още щом човек стъпи в галерията: това са рисунки, в които художникът се опитва с всички сили да отсъства, а случайността и шансът да станат автори на произведението. Десислава Зафирова ги нарича \"минимализираща живопис\" – защото самото понятие за живопис е сведено до минимум. Те изглеждат като напълно безсмислени драсканици или живописни слоеве, подредени от някоя техническа грешка или дребна случайност – грапавината на листа, моментът на свършване на туша в перото и т.н. От тях не се пораждат и нови абстрактни форми, нито някакви аналогии. Равнодушието на художника към произведенията е толкова подчертано, че е логично той да е бил равнодушен и към тяхното показване. Друга причина, разбира се, е публиката, която трудно възприема подобни експерименти дори днес, десетилетия след движения като дада и нео дада. Всъщност на фона на всички радикални съвременни артисти днес, когато вярваме, че вече нищо не може да ни изненада в една изложба, едва ли има нещо по-радикално от това да представиш драсканици, които умишлено избягват смисъла, образа, хармонията и дисхармонията. Разбира се, Свилен Стефанов не е единственият артист в света, който се занимава с тази тема. Първите имена, които ни идват наум, са Сай Туомбли и Ив Клайн. Но ако човек сравни работите на Свилен с тези на Туомбли или Клайн, открива, че западните артисти наистина не са отишли докрай, колкото и да са се заричали публично: сред техните „драсканици” и случайни линии винаги си пробива път нещо друго, което композиционно или дизайнерски успява да свърже отделните елементи в тях. В този смисъл Свилен Стефанов остава верен на радикалните принципи на артистите около ХХL, които през 90-те иронизираха не само нашите реакции към света, но и всеки вид патос, който подхлъзва хората в една или друга посока.", "date": "2019.11.14", "title": "Изложба отвъд смисъла и формата"}
{"url": "https://clubz.bg/90520-moldova_izbra_kabinet_ot_tehnokrati_do_parlamentarnite_izbori", "text": "Парламентът на Молдова утвърди днес бившия финансов министър Йон Кику за министър-председател, както и програмата и състава на неговото правителство, предадоха Ройтерс и ТАСС, цитирани от БТА. След гласуването Зинаида Гречани, председател на 101-местния парламент, обяви, че кабинетът е получил 62 гласа. По думите й \"кабинетът от технократи на Кику е един от най-професионалните в историята на страната и ще управлява до новите парламентарни избори\". Правителството в Молдова падна заради избор на главен прокурор Кику бе избран с гласовете на депутати от Партията на социалистите и Демократическата партия. Против са гласували представителите на прозападния блок \"Акум\" (Сега). Предишното правителство на прозападния премиер Мая Санду бе свалено от власт във вторник с вот на недоверие. Правителствената коалиция между \"Акум\" и социалистите са разпадна заради спорове по процедурата за избор на главен прокурор.", "date": "2019.11.14", "title": "Молдова избра кабинет от технократи до парламентарните избори"}
{"url": "https://clubz.bg/90507-vlastite_v_honkong_gotvqt_komendantski_chas", "text": "Властите в Хонконг се очаква да наложат комендантски час през уикенда, предаде Франс прес. Агенцията се позова на официални  китайски медии. Протестите в световния финансов център, администриран от Пекин, стигнаха кулминация в тази седмица, след като полицай стреля и уби демонстрант, а друг протестиращ загина по-рано, след като падна от третия на втория етаж на обществен паркинг. Полицай от Хонконг простреля демонстрант Жителите на Хонконг преживяват четвърти ден задръствания на движението и нарушения на транзитния транспорт, тъй като протестиращите блокираха някои от главните улици и жп линии, докато полицията влезе в сблъсъци с демонстрантите в най-големите университети, предаде Асошиейтед прес.", "date": "2019.11.14", "title": "Властите в Хонконг готвят комендантски час"}
{"url": "https://clubz.bg/90503-bsp_iska_ot_borisov_da_uvolni_ministyra_na_kulturata", "text": "За втори път от БСП поискаха оставката на министъра на културата Боил Банов заради т.нар. афера \"Ало, Банов съм\". Първият път бе с избухването на скандала за ремонта на столичното Ларго, когато именно от левицата изнесоха данни за предполагаеми злоупотреби и търговия с влияние. Сега повод е \"пропускът\" на Министерството на културата да подаде иск във Върховния касационен съд (ВКС), свързан с получаване на обезщетение за ремонта. Министерство на културата пропусна срока, за обезщетение за \"Ларгото\" И каза в заключение: Симов добави, че това действие показвало, че \"всичко това, което левицата е извадила като информация, е вярно\". Той припомни, че БСП е сезирала прокуратурата и добави, че се надява този път тя да погледне към тази афера. Вчера стана ясно, че МК е изпуснало срока да подаде иск във ВКС, свързан с получаване на обезщетение за ремонта на Ларгото. Така, след като искът на министерството беше отхвърлен на две инстанции, той въобще не стигна до ВКС. Проектът беше на стойност 12 млн. лева и се изпълняваше от консорциум, в който влизат фирмите\" Пътстрой - Варна\", \"Реставрация\", \"Пътища и мостове\" и \"Финанс груп 2013\". Именно те са ответници по делото, което през 2017 г. беше заведено от МК. БСП притиска прокуратурата - вади оригиналния запис по \"Ало, Банов съм\" През 2017 г. Софийският градски съд отхвърля иска и констатира, че с действията си преди завеждането на делото ведомството само се е лишило от възможността да има претенции към изпълнителя. В началото на 2019 г. решението на СГС е потвърдено от Софийския апелативен съд, който изцяло споделя мотивите на долната инстанция. Пред Министерството на културата остана последна възможност – да се обърнат към Върховния касационен съд. Срокът за това е изтекъл на 12 март 2019 г. и с разпореждане от 21 март Софийският апелативен съд връща жалбата на министерството, тъй като приема, че е подадена с един ден закъснение. Министерството обжалва окончателното прекратяване на делото пред ВКС, но съдът отхвърля жалбата, а от мотивите му се вижда, че държавната институция се е опитала да влезе в ролята на процесуален шмекер. Сагата \"Ало, Банов съм\": Втори съд отхвърли жалбата за неустойки за \"Ларгото\" Първо – жалбата на Министерството на културата е била внесена \"на ръка\", но не в Апелативния съд, а в Софийския градски съд, при това ден след крайния срок. Пред ВКС от министерството са пробвали друга версия – жалбата е изпратена в срок, но по пощата. За целта са представили ксерокопие от лицевата част от пощенски плик с подател К.П. (представител на министерството) до Софийския апелативен съд, за който съдът заявява, че \"е с напълно нечетлива дата на положения датов печат и конкретна пощенска служба\". През декември 2016 г. Агенцията за държавна финансова инспекция констатира нарушения на обществените поръчки по проекта, както и неспазване на сроковете. Проверката е назначена от Софийската градска прокуратура, която обаче отказва да образува разследване по случая. В началото на 2019 г. тогавашният депутат от БСП Елена Йончева публикува \"частен\" запис от оперативка от 2016 г. при Боил Банов, тогава зам.-министър на културата. На записа се коментира как да бъде \"санирано\" закъснението на изпълнителя по проекта \"Антична Сердика\", като се коментира именно фактът, че трябва да се потърси неустойка от 700 000 лв. Защо съдът отхвърля иска на Министерството на културата за 754 000 лв. за Ларгото През април Специализираната прокуратура отказа да образува разследване, като най-общо се мотивира с това, че не може да се докаже, че записът на Елена Йончева е автентичен, а освен това Боил Банов и останалите участници в разговорите са отрекли да е имало подобни договорки. БСП притиска прокуратурата - вади оригиналния запис по \"Ало, Банов съм\" Сагата \"Ало, Банов съм\": Втори съд отхвърли жалбата за неустойки за \"Ларгото\" Защо съдът отхвърля иска на Министерството на културата за 754 000 лв. за Ларгото", "date": "2019.11.14", "title": "БСП иска от Борисов да уволни министъра на културата"}
{"url": "https://clubz.bg/90488-radan_kynev_medii_se_podkupvat_s_pari_na_es", "text": "Този риторичен въпрос зададе в залата на Европарламента в Брюксел българският депутат Радан Кънев от „Демократична България“ (ДБ) и Европейската народна партия (ЕНП). Само със свободни медии можем да търсим отговорност на правителствата Медиите на Груевски не успяха. Медиите на Пеевски успяха Той взе думата по време на дебат, посветен на 2 ноември - Международния ден за прекратяване на безнаказаността на престъпленията срещу журналисти. След което изброи кои са според него основите на безнаказаността: И именно поради това престъпниците са толкова смели в покушенията си срещу медиите. Медиите на Груевски не успяха. Медиите на Пеевски успяха", "date": "2019.11.14", "title": "Радан Кънев: Медии се подкупват с пари на ЕС"}
{"url": "https://clubz.bg/90498-procedurata_mi_e_kato_za_gines_ivan_geshev_pochti_e_noviqt_glaven_prokuror", "text": "Така в типичния си стил Иван Гешев окачестви процедурата, на която днес бе повторно гласуван за главен прокурор от Пленума на ВСС. С 20 на 4 гласа \"за\" - много повече от необходимите 17, Гешев стана шестият главен прокурор на Република България след демократичните промени. Очаквано ВСС преповтори избора си и ще прати мигновено решението си на президента Румен Радев. Той няма право да откаже да подпише указа втори път. Гласовете против са на Олга Керелска, Атанаска Дишева, Цветинка Пашкунова и Лозан Панов. Друг критик на Гешев, който първия път гласува против - Красимир Шекерджиев, днес си взе отпуск. Той поименно посочи и кои са говорили \"политически\" - Лозан Панов, Олга Керелска и Атанаска Дишева, а пропусна само Цветинка Пашкунова. След събитието Данаил Кирилов каза: На въпрос - какво разбира под \"добросъвестно\", той каза, че това за него е \"в разумен срок\" и дори даде насоки - че това е 3 до 7 дни. На брифинг след гласуването стана ясно и нещо друго - Сотир Цацаров не отрече на множеството въпроси относно спекулациите, че може би ще напусне поста преди януари и ще стане шеф на КПКОНПИ. Той каза за плановете си: Каза, че един от питаните ще бъде семейството му, а решението си ще обяви лично - не чрез някоя медия. Още около обяд след близо 2 часа разправии мнозинството от да стартира отначало след президентския отказ да подпише. Подобна хипотеза за започване отначало защитиха само 4-ма - Лозан Панов, Атанаска Дишева, Олга Керелска и Цветинка Пашкунова, според които връщането на президента е сигнал да се открие отново състезание, пък няма пречки Гешев да се яви отново... Това стана, докато протестът на ГД \"Боец\" отвън крещи \"Оставка\". Решението на ВСС обаче на практика предреши повторното гласуване на кандидата, което предстои след кратка почивка. И вероятно гласовете ще са същите. Председателят на ВКС Лозан Панов предложи днес още преди същинския старт на заседанието на Пленума на ВСС да се стартира нова процедура за главен прокурор, а не да се прегласува Иван Гешев след президентския отказ  Ето го указа, с който Румен Радев връща назначението на Гешев Той изтъкна, че  Атанаска Дишева също каза, че Конституцията не казва как следва да процедира ВСС и че двата органа - ВСС и президентството, имат  Тя напомни, че президентът изобразява единството на нацията и е избран с много повече гласове например от управляващата партия. Тя отбеляза, че простото прегласуване просто лишава президента от неговото правомощие. Със забележителни аргументи им отговори прокурорката Пламена Цветанова - тя самоотвержено обясни какви задълбочени анализи са направили и как са се допитали до професионалната общност, преди да номинират Гешев единодушно. И завърши с чувство за предрешеност: Сотир Цацаров стигна по-далеч - че \"в юридическия смисъл на думата мотиви няма\". Указът бил в \"Държавен вестник\" и всеки може да прочете това. Изказвания в посока да се започне нова процедура очаквано направиха само още и върховните съдии Олга Керелска и Цветинка Пашкунова. Правосъдният министър Данаил Кирилов по един забележителен начин каза на първата, че \"притопля манджи\", когато опита да попита Цацаров за изказването му, че изборите се случвали не само във ВСС, а \"в две други сгради\".  А на Дишева Кирилов заяви: И още: Забележително е, че миналия път, когато от \"Пик\" играеха хоро върху трамвайните релси, той не прояви чувството си за ирония. До края на дебатите Лозан Панов и Сотир Цацаров се изпокараха още веднъж след настояване на Олга Керелска да се изяснят за \"двете други сгради\", в които се избирали тримата големи. Цацаров пак повтори позицията си, че няма да каже, но не защото уважава Лозан Панов, а защото знае какво е Върховен съд и какво е председател на ВКС. Самият Панов само заяви, че единствената друга сграда, която е посещавал, е болницата, където през 2015 г. са го навестили Георги Колев и Цацаров, които са опитвали да го убедят да си оттегли отказа да участва в процедурата (след като бе блъснат от кола, б.р.). Прокурорите от колегията пък се обидиха и започнаха да декларират в клетвен дух, че никой политик не им е оказвал натиск и влияние да номинират и издигнат Гешев, а са се консулитирали само със съвестта си. А Гергана Мутафова нападна 4-мата гласували против Гешев и попита дали пък те не са натискани от политически сили. През това време към съвета полетяха яйца, които оцапаха един униформен. Те обаче достигнаха само да съседната сграда на Националния институт на правосъдието (НИП).  ", "date": "2019.11.14", "title": "\"Процедурата ми е като за Гинес\". Иван Гешев  почти е новият главен прокурор"}
{"url": "https://clubz.bg/90497-5g_ili_chudovishteto_ot_loh_nes_na_tehnologiite_ot_bydeshteto", "text": "5G е нещо като Чудовището от Лох Нес - всички говорят за него, но никой не го е виждал. Истината е, че 5G не е технология от бъдещето, a промяна, която се случва в момента. И като всяка новост и без никаква изненада виждаме, че старите страхове обграждащи предишните поколения технологии, се възродиха с нов обект на отричане - петото поколение мобилни мрежи. 5G ще ни направи по-здрави, не по-болни Вълната от “научни доказателства” без научна стойност, статии, коментари и конспиративни теории в социалните медии, форуми и онлайн блогове, дори в медии, относно навлизането на 5G мрежите, тяхната потенциална опасност и страха от неизвестното не е нито по-голяма, нито по различна от тази, която наблюдавахме при старта на 4G. Убиването на птици и причиняването на рак е новата, старата и любимата конспирация в мрежата едновременно. Анти-5G активистите твърдят, че ъпгрейда до 5G мобилни мрежи ще доведе до рак, безплодие, увреждане на ДНК, преждевременно стареене, нарушаване на метаболизма на клетките, а също и аутизъм. Няма доказателства за това, но нивото на дезинформация расте, както и дискусиите по темата. Създадоха се нови „градски легенди“, които предизвикват шум в медиите и ще отнеме време, но и усилия от страна на учените, регулаторите, институциите и бизнеса да се преборят с формиращите се негативни нагласи и оборят разпространяваните измислици.  5G представлява пето поколение мобилна и комуникационна мрежа, която е много по- бърза и с ниска латентност. За обикновения потребител, който измерва качеството на една мобилна мрежа със скоростта, 5G може ще донесе точно това несравнима скорост на обмен на огромни количества данни през мобилната мрежа. Незначителното закъснение (латентност) в достъпа до масив от данни, което може и да не важно за обикновения потребител, е супер от огромно значение за производителите на самоуправляващи се автомобили, специалистите по дистанционна хирургия или създателите на IoT приложения, за които 5G ще открие почти неограничени възможности за разработки и иновации. Ефектът от технологията върху икономиката, макар и трудно измерим, като че ли не се оспорва от никого. По данни на Международната асоциация на GSM операторите (GSMA) приноса на 5G за глобалната икономика през следващите 15 години ще достигне $2.2 трилиона, 16% от които в сектора на публичните услуги. $480 млрд. ще инвестират телеком и мобилните оператори в световен мащаб между 2018. и 2020 г., половината, от които в страни които ще въвеждат пето поколение мрежи. Мобилните оператори вече изграждат инфраструктурата, необходима за 5G, вече има държави където 5G e в употреба, а битката за това кой да е пръв е ожесточена. Светът навлиза в нова глобална надпревара, тази за 5G Неразбирането и погрешните схващания за 5G технологията, липсата на обществена дискусия, както и недостатъчната разбираема и достоверна информация създават почвата за разцъфване на всякакви конспиративните теории. 5G както и мрежите до сега (2G, 3G, 4G) използва радиовълни, част от електромагнитния спектър, за предаване и получаване на данни чрез базови станции и устройства. Електромагнитния спектър, която се използва за комуникации, се нарича радиочестотен спектър. Той пък е разделен на честотни ленти, а 5G ще използва по-високи честотни ленти в сравнение с по-ранните мрежи. На това се дължи и очакваната по-висока производителност на мрежата. 5G вълните имат честоти в микровълновата област на спектъра, а сигналът може да достигне до няколко километра, но за сметка на това, в сравнение с 4G, много лесно се блокира от обекти, като например сгради. Това е причината 5G мрежата да изисква инсталирането на малки клетки (тип базова станция), така че да се създаде гъста мрежа, която да подсигури оперирането й. Тази мрежа е различна от досегашните поколения, където сигналите се предават основно чрез големи антени. 5G мрежата ще генерира електромагнитно излъчване, също както 2G, 3G и 4G мрежите. Научен и безспорен факт е, че радиочестотите, на които работят мобилните комуникации, както и 5G, не са йонизиращи, не са с рентгенови лъчи или ядрена радиация и не могат да увредят човека. Откакто съществуват мобилни комуникации, вече десетилетия се правят научни изследвания в областта.  или така твърдят от Световната здравна организация, съответните институции на ЕС и Международната комисия за защита от нейонизираща радиация (ICNIRP), която определя нормите за пределните нива на електромагнитни излъчвания.  Всички държави в света прилагат препоръките на  ICNIRP, като практиката показва, че в повечето случаи те ги прилагат директно. България е една от малкото страни в света, където тези норми са много по-строги - между 45 и 100 по-стриктни от препоръчваните от ICNIRP. Контролът за спазването на нормите се извършва от Министерство на здравеопазването и е двустепенен - на ниво проектиране на базовите станции и след изграждането и преди пускането в експлоатация, като Националния център за обществено здраве и анализи (НЦОЗА) и районните здравни инспекции (РЗИ) извършват текущия контрол.  През 2014 г. Световната здравна организация (СЗО) заяви, че \"не са установени неблагоприятни последици за здравето, които са причинени от използването на мобилни телефони\". Много по-често обаче се цитира СЗО, заедно с Международната агенция за изследвания на рака (IARC), с класифицирането на всички радиочестотни лъчения, от които мобилните сигнали са само част от тях, като \"вероятно канцерогенни\", тъй като „има доказателства, които не са категорични, че излагането може да причини рак при хората“. Как световните сили въвеждат 5G? В същата \"вероятно канцерогенни\" група са още консервираните зеленчуци, горещото кафе и ползването на талк на прах, например. Алкохолът и преработените меса са даже по-опасни и влизат в група с по-висок риск.  СЗО все пак е категорична, че излагането на електромагнитни честоти под пределите, описани в указанията на ICNIRP, няма известни последици за здравето. Едва ли е възможно изцяло да се разделим със страховете за здравето с въвеждането на 5G - публикуват се разнопосочни твърдения с всякакви авторитетни и съмнителни източници, което създава объркване, цитирани са няколко конкретни проучвания и се използва изследователска и научна терминология по начини, които са неясни, често неразбираеми и не създават яснота у потребителите. Британският Guardian е провел свое проучване сред експерти, като никой от тях не смята вярва, че има надеждни доказателства за вреда от 5G. Фейсбук и останалите социални медии също не допринасят за създаване на яснота и оспорване на невярна информация и манипулативни твърдения по тема, която е крайно чувствителна за всеки независимо, в коя точка на света се живее, какво образование има или каква професия упражнява. Оказва се, че предизвикателства за новото пето поколение мобилни мрежи не са толкова в технологичната сфера и не само в сферата на регулациите и законите. Една от основните пречки за развитието на технологията или в най-добрия случай за забавяне на навлизането й е общественото мнение водено от страха, че мобилните мрежи вредят на човешкото здраве. Потребителите изглежда в голяма степен също не са готови за 5G. Дори държавата, в лицето на регулаторите и изпълнителната власт да направят необходимите законови промени и облекчения и да гарантират спазването на приетите нормите, а мобилните оператори да са готови да инвестират в изграждане на необходимата инфраструктура и създадат необходимите бизнес модели така, че 5G да стане достъпна за бизнеса и абонатите, остава онази “последна миля”, която потребителите трябва да извървят в информиране и знание за това как работят мобилните мрежи и какво правят операторите и държавата, за да защитят гражданите от евентуалните рискове. Светът навлиза в нова глобална надпревара, тази за 5G Как световните сили въвеждат 5G?", "date": "2019.11.14", "title": "5G или Чудовището от Лох Нес на технологиите от бъдещето"}
{"url": "https://clubz.bg/90496-qjca_po_vss_geshev_e_istinski_chovek_video_i_snimki", "text": "Още в 9:00 - час преди днешното заседание на Пленума на ВСС за прегласуване на главен прокурор, на паркинга зад Централните хали се забелязваха компактни групи граждани. Анонимни организатори им даваха команди накъде да бъдат дислоцирани - \"отиваме към Съдебната палата...\". Гешев се лишава от един глас \"за\" и един \"против\" Нарежданията се изпълняваха мълниеносно и мълчаливо. Както Клуб Z вече писа, драконовски мерки за сигурност бяха преградили карето от улици около \"Екзарх Йосиф\", където се помещава Висшият съдебен съвет. Този път стандартните протест и антипротест бяха отделени от полицейски буфер около 50 м. От страна на ГД \"Боец\" се чуваше \"Гешев е позор\". Отсреща беше т. нар. Марш за законността на \"Пик\". Полицията обаче - за разлика от избора на 24 октомври, бе извела и куче за справяне с масовите безредици. Вече по традиция имаше заплахи за бомби към съвета, но този път цели две - от снощи и от тази сутрин. Правосъдният министър Данаил Кирилов ги съобщи за сведение, но заседанието продължи. Това е един от плакатите, издигнат от събралите се стотици граждани на протеста, организиран от \"Боец\".   И друга част от народното творчерство: За разлика отпреди две седмици недоволните от избора на Гешев за главен прокурор се намираха близо до сградата на ВСС. Протестът мина на фона на българска и западна рок музика. \"Политиците не могат да бягат от отговорност за избора на Иван Гешев\", призова Велислав Величков от \"Правосъдие за всеки\". Той изтъкна, че във ВСС има 11 души, избрани от всички партии в парламента, като ги изброи поименно и разказа накратко биографиите. Величков обобщи, че Гешев е кандидатура на ДПС, която се подкрепя от ГЕРБ, БСП и \"Обединени патриоти\". На протеста на тонколони се чуваше как тече заседанието на ВСС. Към 12 часа млада жена започна да хвърля яйца по сградата. Протестиращите я аплодираха, полицаите не реагираха. По-късно натам полетя и кофичка кисело мляко. На протеста срещу Гешев се появи и бившият омбудсман Мая Манолова, заобиколена от своя екип.   Контрапротестът, организиран от \"Пик\", се намираше на същата улица, организацията му изглеждаше много по-слаба от предишния път, предаде репортер на \"Клуб Z\". Силите на реда отцепиха като за държавен глава пристигането на единствения кандидат Иван Гешев, който бе съпроводен от полицейски ескорт с мотори. Главният прокурор Сотир Цацаров дойде далеч \"по-скромно\" - само със стандартната охрана от НСО. Пристигащите, които влизаха във ВСС от страничен вход, бяха освиркани от събралите се протестиращи. А ето ги и поддръжниците на Иван Гешев, които този път бяха сменили \"Гешев е радост!\" с \"Гешев е истински човек!\":    ", "date": "2019.11.14", "title": "Яйца по ВСС. \"Гешев е истински човек!\" (ВИДЕО и СНИМКИ)"}
{"url": "https://clubz.bg/90494-pyrvi_test_za_georgi_dermendjiev_s_nacionalniq_tim", "text": "Националният ни отбор по футбол излиза срещу Парагвай тази вечер от 19 часа на стадион \"Васил Левски\". Двубоят е приятелски - днес селекцията ни няма евроквалификация и използва датата, в която е в календара на УЕФА. Това е първи мач за новия селекционер Георги Дерменджиев, който замени Красимир Балъков, подал оставка след крушението срещу Англия с 0:6 и расисткия скандал. Дерменджиев обяви националите за мачовете с Парагвай и Чехия В неделя България приема Чехия в последен мач от квалификациите за Евро 2020, но срещата е без значение за нашия отбор. Така и двата мача този месец ще се използват като подготовка за баражите за Европейското идната пролет - от турнира Лига на нациите. Тази вечер Англия приема Черна гора, а Чехия излиза срещу Косово в пряк сблъсък за Евро 2020. Двубои има в още две групи.", "date": "2019.11.14", "title": "Първи тест за Георги Дерменджиев с националния тим"}
{"url": "https://clubz.bg/90501-bylgariq_s_grigor_dimitrov_nauchi_sypernicite_si_na_atp_cup", "text": "Воденият от Григор Димитров тим на България попадна в група с Великобритания, Белгия и Молдова в новия отборен тенис турнир ATP cup, който ще се играе в началото на следващата година в Австралия. Мачовете са в Сидни, а първи съперници са островитяните, начело с Анди Мъри. Григор: Един от вас съм! Вече са известни и тенисистите, които ще представят България, освен Григор Димитров. Това са   съобщи федерацията ни по тенис на сайта си. ATP сup се провежда в три австралийски града - Пърт, Сидни и Бризбейн, в рамките на 10 дни (3 до 12 януари), като ще служи за подготовка за \"Аустрелиън оупън\". Ще участват отборите на 24 страни. Турнирът има награден фонд на стойност 15 милиона долара и ще носи 750 точки за ранглистата на победителите. При избора на участници се гледа само позицията на най-високо класирания състезател от всяка държава в ATP. Григор Димитров ще играе за България в новия турнир на ATP Всеки отбор включва до петима тенисисти, а всеки сблъсък - по два мача на сингъл и един на двойки. Дадена страна трябва да разполага с поне двама тенисисти, имащи АТР класиране на сингъл и поне още един, който има такова на сингъл или на двойки. Точки се заработват с всяка победа в турнира, а колко са те зависи от позицията на победителя в ранглистата, както и мястото на опонента му. Ако играч измежду първите 300 победи представител на топ 10 в груповата фаза, той ще получи 75 точки. Ако това се случи на четвъртфинал - 120 т., на полуфинал - 180, а на финал - 250. При двойките тази точкова система не важи. Всяка победа в груповата фаза носи 25 т., на четвъртфинал - 35, във финалната четворка - 55, а на финал - 85. Григор Димитров ще играе за България в новия турнир на ATP", "date": "2019.11.14", "title": "България с Григор Димитров научи съперниците си на ATP cup"}
{"url": "https://clubz.bg/90492-kubrat_pulev_sledvashtiqt_mi_mach_shte_e_za_svetovnata_titla", "text": "Кубрат Пулев вярва, че следващият му мач - вероятно през 2020 г., ще е за световната титла в тежка категория, Това заяви най-тежкият ни боксьор при завръщането си в България след двубоя с Райдъл Букър в Калифорния. \"Давам живота си не за пари, а за мечтата на баща ми и цяла България\" Кобрата спечели по точки в десет рунда и остава официален претендент на IBF за двубой за титлата. На 7 декември в Саудитска Арабия един срещу друг в реванш излизат актуалният шампион Анди Руис и Антъни Джошуа. Победителят би трябвало да защитава коланите си срещу българина. В следващия месец Пулев ще остане в България, но след това ще се завърне в САЩ, за да продължи подготовката си. Кубрат Пулев надви по точки американец (СНИМКИ) Кубрат Пулев надви по точки американец (СНИМКИ)", "date": "2019.11.14", "title": "Кубрат Пулев: Следващият ми мач ще е за световната титла"}
{"url": "https://clubz.bg/90499-zabavqt_li_britanskite_izbori_novata_evrokomisiq", "text": "Изборът на новата Евврокомисия отново е пред провал и тя може да встъпи в длъжност след Нова година. Това стана ясно от изявления пред Клуб Z на говорителя на новоизбраната Комисия Ерик Мамер и на други източници от „Берлемон“. По-късно обаче от думите на  Дана Спинанц - заместничката на Мамер, се разбра, че ситуацията е безпрецедентна, че ЕК я анализира, но не е готова в момента да обяви какви ще бъдат следващите й стъпки. Но всички са категорични, че се полагат всевъзможни усилия новата Комисия да встъпи в длъжност на 1 декември.  Брюксел даде срок на Джонсън да посочи комисар до края на седмицата Лондон ще номинира своя еврокомисар след предсрочните парламентарни избори на 12 декември, отговори Мамер на наше запитване. Това се казва в писмо, изпратено късно снощи от британския постоянен представител в ЕС Тим Бароу. Източници от „Берлемон“ – централата на ЕК в Брюксел, се позоваха пред Клуб Z на   от 29 октомври. Тогава европейските ръководители решиха „Брекзит“ да бъде отложен до 31 януари 2020 г. Точка 11 гласи следното: Те обаче категорично отказаха да заявят в прав текст, че отказът на Лондон да номинира на този етап свой представител ще забави избирането на нова Комисия. На брифинг в ЕК Дана Спинанц заяви, че в писмото на Лондон е изтъкнато, че и Обединеното кралство разбира спешността на ситуацията и признава своите задължения към ЕС. Британците правят също всичко възможно да не \"накърнят нормалното функциониране на Съюза\" и да не създават препятствия пред формирането на нова Еврокомисия. Случващото се е прецедент и дори в „Берлемон“ не са съвсем наясно по въпроса. Наскоро стана ясно, че оттам проучват различни варианти. Появиха се дори намеци, че новата Комисия може да бъде избрана и без британски комисар предвид предстоящия „Брекзит“. Спинанц допълни, че ЕК трябва да се обърне към Съда на Европейския съюз (СЕС). Новите кандидат-комисари – с ресорите на отхвърлените си колеги Новината дойде в деня, в който ресорни комисии в Европарламента изслушват трима кандидат-комисари – Тиери Бретон (Франция), Ласло Вархей (Унгария) и Адина-Йоана Вълян (Румъния). Те бяха номинирани на мястото на отхвърлените си предшественици – съответно Силви Гулар, Ласло Трочани и Рована Плумб. Французойката бе отхвърлена след допълнително второ изслушване. Унгарецът и румънката бяха спрени още от Комисията по правни въпроси, която ги уличи в конфликт на интереси. Новите кандидат-комисари – с ресорите на отхвърлените си колеги", "date": "2019.11.14", "title": "Забавят ли британските избори новата Еврокомисия?"}
{"url": "https://clubz.bg/90504-folksvagen_razshirqva_proizvodstvoto_na_elektromobili_v_sasht", "text": "\"Фолксваген\" (Volkswagen) превръща американския щат Тенеси в своя база за производство на електромобили, разширявайки завода си в Чатануга с инвестиция от 800 милиона долара (727 милиона евро), предаде Асошиейтед прес, цитирана от БТА. Главният изпълнителен директор на \"Фолксваген Америка\" (Volkswagen of America) Скот Кьоу посети вчера завода за церемонията по разширяването. Той го нарече \"голям, голям момент\" за компанията. Насочването към електромобили подчертава усилието на компанията да се трансформира след дизеловия скандал от 2015 година, отбелязва АП. На церемонията присъстваха губернаторът на Тенеси Бил Лий, германската посланичка в САЩ Емили Хабер и други представители на щатските и местните власти.", "date": "2019.11.14", "title": "Фолксваген разширява производството на електромобили в САЩ"}
{"url": "https://clubz.bg/90491-kmetyt_na_pernik_problemyt_s_vodata_e_podcenen_datira_ot_nachaloto_na_2019_g%C2%A0", "text": "Това заяви тази сутрин в ефира на БНТ кметът на Перник Станислав Владимиров по повод безпрецедентната водна криза в града. Гражданите са изправени пред воден режим заради пресушаването на язовир \"Студена\" и заради многото аварии по водопреносната мрежа.  Борисов с нареждане въпросът с водата на Перник да се реши максимално бързо Днес Владимиров беше категоричен, че виновни със сигурност има и че те трябва да си понесат последствията.  \", убеден е градоначалникът, който добави, че оттам не са предприели никакви действия за избягване на катастрофата.  Мистерия с водата на Перник. Градът половин година е с пресъхнали кранове по 18 часа Станислав Владимиров обясни, че в момента съгласува с \"най-високо ниво\" как точно да бъде изграден водният режим в града. Кметът вече върна едно предложение, което трябваше да направи така, че вода да има само във времето между 16:00 и 22:00 часа. Мистерия с водата на Перник. Градът половин година е с пресъхнали кранове по 18 часа", "date": "2019.11.14", "title": "Кметът на Перник: Проблемът с водата е подценен, датира от началото на 2019 г. "}
{"url": "https://clubz.bg/90493-studyt_v_sasht_sybori_stotici_temperaturni_rekordi", "text": "Арктически студ скова голяма част от САЩ - от Средния запад през Източното крайбрежие на страната чак до южни щати, предаде Асошиейтед прес, цитирана от БТА.  Над 200 отрицателни температурни рекорда бяха поставени от понеделник, като се очаква броят им да надхвърли 300 до края на студената вълна. Близо една трета от територията на САЩ бе покрита със сняг вчера. Снеговалежите, хлъзгавите пътища и ниските температури причиниха няколко смъртни случая в страната през тази седмица. Температурите падат, задават се студ и дъжд Според метеоролозите застудяването се дължи на преждевременното освобождаване на студен въздух от Арктика. То дойде като шок за мнозина в източната част на САЩ, където хората се радваха на топло време през септември и октомври. Отрицателни температурни рекорди за 12 ноември бяха поставени в редица градове, включително в Ню Йорк и Бъфало. Необичаен студ скова южни щати. В Бирмингам, Алабама, и Грийнвил, Мисисипи, бяха измерени рекордните -8 градуса по Целзий. Иска ли светът да спре глобалното затопляне? Температурата падна под нулата дори на крайбрежието на Мексиканския залив. В резултат морето започна \"да пуши\" с преминаването на студен въздух над по-топлата вода. Обилните снеговалежи достигнаха чак Тенеси на юг. Иска ли светът да спре глобалното затопляне?", "date": "2019.11.14", "title": "Студът в САЩ събори стотици температурни рекорди"}
{"url": "https://clubz.bg/90443-naj_tejkata_bitka_na_radikalniq_islqm_%E2%80%93_s_rokendrola", "text": "Рокендрол срещу радикален ислям изправя лице в лице Радослав Парушев в новия си роман „Изнасилени от чудеса. Неоторизираната биография на „Ийгълс ъф Дет Метъл“. Противно на това, което подсказва заглавието, книгата не проследява хронологията на музикалната група, а се занимава с рокендрол, наркотици, свобода, любов, приятелство и престъпление на ислямисти, нарочили фенове на метъл музиката. „Изнасилени от чудеса“   ще бъде представена на 5 декември в бар „Петък“. Действието върви на три континента с участието на разнообразни групи от психопати, които се преследват помежду си. Книгата пародира ценностните разломи, фундаменталните принципи и идеи на днешния свят. С жестока ирония, романът всъщност е тревожен вик за граничното състояние на модерния свят. Засягат се много чувствителни за обществото теми, например терористичните атаки на радикалните ислямисти от ИДИЛ по време на масови събития, които разтърсваха Европа в продължение на няколко години. Най-кървавата от тях бе на 13 ноември в парижката зала „Батаклан“, по време на концерта на „Ийгълс ъф Дет Метъл“. Последваха още нападения на други места във френската столица – 130 души загубиха живота си, а други 413 бяха ранени. През 2019 г. се навършват 4 години от опустошителния терористичен акт. Радослав Парушев е познат на родните читатели със сборниците си с разкази „Само за напушени“, „Никоганебъдинещастен“, „Смъртта не е за всеки“, романа „Отвътре“. През 2001 г. е отличен в конкурса за разказ „Бъди писател“ на списание „Егоист“, през 2003 г. получава награда от националния конкурс за къс разказ „Рашко Сугарев“. „Изнасилени от чудеса“ излиза по книжарниците на 22 ноември. Корицата на книгата е на Дамян Дамянов.", "date": "2019.11.14", "title": "Най-тежката битка на радикалния ислям – с рокендрола"}
{"url": "https://clubz.bg/90490-predi_povtorniq_izbor_na_geshev_vss_otnovo_e_pod_policejska_obsada_ot_snoshti", "text": "Пред втори избор за главен прокурор е изправен Висшият съдебен съвет. След като президентът Румен Радев отказа да подпише указа за назначаването на Иван Гешев миналата седмица и след скоростно организиране на втория вот очакванията са, че висшият съдебен орган отново ще бъде избран и така Радев ще бъде принуден да го приеме. Отново - както и предния път, ВСС е под полицейска обсада още от снощи заради очакваните два протеста - \"за\" и \"против\" личността на Гешев. Организацията Гражданско движение \"Боец\" този път първа е заявила в общината желанието си да организира мероприятие. Ето го указа, с който Румен Радев връща назначението на Гешев От Столичната община отговориха на питане на Клуб Z, че събитието е съгласувано да се проведе пред сградата на съвета, която е на ул. \"Екзарх Йосиф\" и на ул. \"Княз Борис I\". Традиционното вече заявление на агенция \"Пик\" също е постъпило - този път второ по време, казват от СО. Така на защитниците на Гешев от частната агенция ще бъде отредено място също на улицата, но по-встрани - към бул. \"Мария Луиза\", обявиха оттам. Между двете ще има полицейски кордон. Гешев видя опит за дестабилизиране на прокуратурата Междувременно вчера стана ясно, че двама представители на ВСС са си взели отпуск за днешното повторно гласуване за главен прокурор.  Информацията, че Стефан Гроздев и Красимир Шекерджиев са в отпуск, е на сайта \"Де факто\". Към края на деня се появи информация, че Гроздев ще присъства на важното гласуване. Вторият обаче беше един от четиримата, които първия път гласуваха \"против\". Така почти сигурно утре Гешев ще се лиши от един глас \"за\" и един \"против\". От отпуск обаче се връща върховната съдийка Цветинка Пашкунова, която единствена от целия съвет влезе през 2017 г. дори без балотаж с колосална подкрепа от колегите си. Според \"Де факто\" \"магистрати очакват тя да е сред противниците на единствения кандидат\". Така прогнозата е, че Гешев вероятно ще получи 20 „за“ срещу 4 „против“. Нужни са му 17.   Гешев видя опит за дестабилизиране на прокуратурата", "date": "2019.11.14", "title": "Преди повторния избор на Гешев: ВСС отново е под полицейска обсада от снощи"}
{"url": "https://clubz.bg/90481-neopravdan_luks_li_e_za_bylgarina_da_leti_evtino", "text": "Този уикенд стана ясно, че България се е включила в декларация на 9 държави от ЕС, които призовават за данъчно облагане на самолетните полети. Европейски финансови министри, включително Горанов, искат \"зелен данък\" за авиацията Декларацията, инициирана от холандското правителство, е подписана от финансовия министър Владислав Горанов, и се аргументира с факта, че авиацията като бизнес в Европа и по света генерира огромен обем он въглеродни емисии.  Евродепутатът Радан Кънев коментира във Фейсбук, че това \"най-вероятно ще доведе до поскъпване на самолетните билети\". Според някои анализатори - с минимум 15%. И заяви, че интересът на българите е обратен на предлаганите политики по множество сериозни съображения: Политологът Огнян Минчев също критикува решението, като го определи така: Подобно решение има потенциала да наруши основно европейско право за българите, изтъква Кънев: И заявява готовност да се бори за това намаляването на въглеродни емисии да не става за сметка на българските граждани. В своя защита Горанов обяви, че е   И подчертава, че не е ясно дали комисията ще предложи такова решение въобще, тъй като засега са се обединили едва 8 държави. Други 19 не са подписали декларацията. А Кънев подчертава, че има и други, по-добри начини за намаляване на емисиите: Едно нещо е ясно обаче - когато има увеличение на данъците върху частните компании, това на практика винаги удря крайния потребител.", "date": "2019.11.14", "title": "Неоправдан лукс ли е за българина да лети евтино?"}
{"url": "https://clubz.bg/90489-sporazumenie_prekratqva_ogynq_v_ivicata_gaza", "text": "Споразумение за прекратяване на огъня в ивицата Газа влезе в сила в 5.30 ч. (и българско време) тази сутрин, предаде Франс прес, като се позова на високопоставени представители на Египет и на радикалната палестинска групировка \"Ислямски джихад\", съобщава БТА. Споразумението е било постигнато с посредничеството на Египет и е било одобрено от палестинските групировки, включително от \"Ислямски джихад\". То предвижда групировките да гарантират възстановяването на спокойствието в ивицата Газа и да поддържат мира по време на демонстрации. Израел от своя страна се задължава да прекрати военните действия и да спазва прекратяването на огъня по време на палестинските демонстрации. Израел уби още 9 палестинци в Газа (СНИМКИ) По-късно днес Израел съобщи, че тази нощ е ликвидирал командир от палестинската групировка \"Ислямски джихад\" при въздушен удар срещу къща в Газа. Според палестинското здравно министерство при удара са били убити осем души от едно семейство, предаде Франс прес, цитирана от БТА. Говорителят на израелската армия Авишай Адрае каза, че при въздушен удар срещу Дейр ал Бала, в централната част на ивицата Газа, е убит Расми Абу Малхус. Той уточни, че ударът е бил нанесен преди влизането в сила рано тази сутрин на договореното с палестинците примирие. С това общият брой на убитите в ивицата Газа през последните 48 часа достигна 32. Поне една трета от жертвите са цивилни. Израел уби екстремистки лидер в Газа. Тя отвърна с дъжд от ракети Насилието избухна, след като един от командирите на военното крило на \"Ислямски джихад\", Баха Абу ал Ата, бе убит при израелски въздушен удар във вторник сутринта. Израел уби екстремистки лидер в Газа. Тя отвърна с дъжд от ракети", "date": "2019.11.14", "title": "Споразумение прекратява огъня в ивицата Газа"}
