{"url": "https://clubz.bg/93087-syd_reshava_dali_da_vyrne_otnetoto_ot_bylgari_bebe_v_hamburg", "text": "Семеен съд ще реши дали да върне отнетото от българи 7-месечно бебе Катерина в Хамбург. На 21 януари съдът ще изслуша родителите, на които е бил назначен адвокат, както и ще прегледа направена от различна болница епикриза за състоянието на Катерина. Тя е отнета от родителите си на 14 януари, след като те претърпели катастрофа в Унгария и я закарали в болницата с мозъчен кръвоизлив. Направена й е операция, при която хирурзите установяват наличието на друг хематом, който е по-стар. Заради породилите се съмнения, че детето е жертва на насилие, лекарите му правят пълен преглед и установяват и други стари наранявания. Подават сигнал на социалните и те незабавно отделят Катерина от родителите ѝ и я настаняват временно в приемно семейство. Тази мярка е задължителна по закон при съмнение за насилие над дете в семейството му. Тя може да се прилага за максимален срок от две седмици – до тогава семеен съд трябва да прегледа всички сигнали, доказателства и да разговаря и с родителите, за да вземе решение. Ако той се съгласи с преценката на социалните, родителите имат право да потърсят друго мнение на втора съдебна инстанция. Същото право имат обаче и социалните, ако съдът върне детето обратно в семействотоѝ Социалните служби имат различни видове мерки, с които помагат на деца от проблемни семейства. Ако няма пряка заплаха за здравето и живота им, те не се отделят от родителите, а в семейството се назначава помощник, който да подкрепя и обучава родителите при изпълнението на задълженията им. На родителите се предлагат също така образователни беседи или подкрепа в родителски групи. Отнемането на дете е последната и най-драстична мярка и тя се прилага, когато държавата е длъжна да защити детето от опасна среда. Дали средата е опасна преценяват няколко независими една от друга институции. Адвокатът на семейството Рюдигер Шулц-Ганзен обясни пред медии, че родителите отхвърлят категорично всяко обвинение в насилие. Според лекарите, оперирали Катерина, е възможно старият хематом и другите наранявания да са от продължително тръскане на бебето. Това не са рядко срещани наранявания, ако родители не могат да се справят с умората и депресията от плачещото си бебе. Силното разтърсване го успокоява, защото всъщност се получават тези наранявания в главата, които го правят сънливо, обясняват лекари. От общината в квартал Харбург в Хамбург отказват каквито и да е изявления за състоянието на детето и развитието на случая, тъй като информацията представлява лични данни. Но в изявление на говорителката се казва: „При преглед в болницата, в която детето е прието за лечение, лекарите са се усъмнили, че има насилие с тежък характер срещу детето и са уведомили социалната служба. При такива случаи защитата на живота и здравето на детето са поставени на първо място“. Как ще се процедира оттук нататък  ще реши семейният съд във Винзен. Той вече е поръчал втора епикриза, която се изготвя от детската клиника в Хамбург-Епендорф. От тази епикриза зависи дали детето ще остане в приемното семейство или ще бъде върнато на родителите си, обясни адвокатът.", "date": "2020.01.17", "title": "Съд решава дали да върне отнетото от българи бебе в Хамбург"}
{"url": "https://clubz.bg/93088-lavrov_v_ataka_sreshtu_zapada", "text": "Агресивните стъпки на редица западни държави, на първо място на САЩ, са главен дестабилизиращ фактор на международната сцена. Това заяви днес и.д. външен министър на Русия Сергей Лавров на пресконференция, обобщаваща резултатите, постигнати от руската дипломация през 2019 г., предаде ТАСС, цитирана от БТА. Руското правителство подаде оставка. Путин иска днешната си власт на утрешен пост По думите на министъра светът продължава да се намира в хаотично състояние. В този контекст, според руския външен министър, е излизането на Вашингтон от Договора за ракетите със среден и малък обсег, създаването на неяснота за перспективите за продължаване на Договора за стратегическите настъпателни оръжия, изкуственото разпалване на напрежението в региона на Персийския залив, опитите за преразглеждане на общоприетите основи на близкоизточното уреждане, засилването на военната активност на НАТО в близост до руските граници. Лавров нарече \"опасен обрат\" намерението на \"европейската тройка\" да задейства механизма за уреждане на споровете по ядрената сделка с Иран. Руският външен министър обвини Съединените щати, че са убили умишлено иранския генерал Касем Солеймани, за да дестабизират Близкия изток. Руският първи дипломат заяви, че трагедията с украинския самолет показва, че е време Иран и САЩ да предприемат деескалация на напрежението. Министърът отхвърли спекулациите във връзка с поправките в руската конституция за приоритета й над международното право. Всяко международно споразумение, което приема Русия, към което тя се присъединява, се подписва и внася за ратификация в руския парламент, заяви Лавров.", "date": "2020.01.17", "title": "Лавров в атака срещу Запада"}
{"url": "https://clubz.bg/93089-franciq_razpolaga_radarna_sistema_v_sauditska_arabiq", "text": "Франция разположи радарна система на източния бряг на Саудитска Арабия, за да усили отбраната на съюзника си след ракетните атаки по петролната инфраструктура на кралството през септември, съобщиха френски представители, цитирани от Ройтерс. По думите им, по източното крайбрежие на Саудитска Арабия е разположена радарна система в рамките на мисията на така наречената тактическа група \"Ягуар\". Те отказаха да дадат повече подробности. Тази инициатива досега не беше обявена. Париж обвини Иран, че е извършил атаката с ракети и дронове, парализирала саудитска петролна рафинерия, най-голямата в света, и обеща да окаже помощ, за да не се повтори този инцидент. Оттеглянето на САЩ през 2018 г. от ядреното споразумение на световните сили с Иран и връщането на американските санкции предизвикаха изостряне на напрежението през последните няколко месеца, което за кратко доведе до открит конфликт този месец. Иранската революционна гвардия може да пренесе борбата си отвъд границите на Иран, заяви днес върховният ирански лидер аятолах Али Хаменей, коментирайки ликвидирането от САЩ на висш генерал и вълненията във вътрешен план след свалянето по погрешка на украински пътнически самолет, отбелязва Ройтерс. БТА", "date": "2020.01.17", "title": "Франция разполага радарна система в Саудитска Арабия"}
{"url": "https://clubz.bg/93079-grigor_dimitrov_izliza_na_korta_v_melbyrn_v_ponedelnik", "text": "Първият мач на Григор Димитров на турнира \"Аустрелиън оупън\" е в понеделник и ще започне в удобно за гледане време в България - след 6 часа сутринта. Това личи от огласената от организаторите програма. Двубоят Димитров - Хуан Игнасио Лондеро е на корт \"Мелбърн арена\". Аржентинецът е №51 в света и ще дебютира в основната схема на първия за годината турнир от Големия шлем. Тежък жребий на \"Аустрелиън оупън\" за Григор Пред \"Фокс спортс Австралия\" първата ни ракета се оплака от мехури на дясната си длан. Гришо признава, че спи със специална ръкавица, която поддържа кожата влажна през цялото време. Той изразява надежда, че до понеделник мехурите ще са изчезнали. Няма да имаме представителка в основната схема при жените. Изабелла Шиникова също отпадна, а преди това пресявките не са оказаха по силите на Виктория Томова и Елица Костова. Шиникова загуби от рускинята Наталия Вихлянцева с 0:2 сета. Тя и Томова записаха по един успех.", "date": "2020.01.17", "title": "Григор Димитров излиза на корта в Мелбърн в понеделник"}
{"url": "https://clubz.bg/93092-prokuraturata_vleze_v_tec_bobov_dol", "text": "Районната прокуратура в Дупница води разследване в свързвания с бизнесмена Христо Ковачки ТЕЦ \"Бобов дол\", след като беше образувано досъдебно производство за извършено престъпление срещу здравето на хората и околната среда, съобщиха от държавното обвинение. Разследващите са проверили сигнал на територията на централата и са засекли горенето на опасни отпадъци. Веднага са били изпратени мобилни лаборатории. Прокуратурата \"арестува\" опасни токсични отпадъци край Луковит Вчера, по сигнал на \"Национална сигурност\" и икономическата полиция в Кюстендил, екип от прокурори и следователи, заедно с представители на районната инспекция по околната среда и водите в Перник, са направили проверка във връзка с информация за управление на опасни отпадъци не по установения ред и горенето им. Според съобщението на прокуратурата \"това би могло да замърси околната среда и да създаде опасност за здравето на хората\". Миналата седмица лидерката на БСП Корнелия Нинова обяви, че \"в Бобов дол на ден се карат десетки камиони с боклук от Третия свят, горят се в ТЕЦ-а, като се смесват с въглища, а остатъкът се заравя в открития рудник в Бобов дол\". На проверка в \"Бобов дол\" беше и новият министър на околната среда и водите Емил Димитров. Прокуратурата разкри зам.-министър на екологията в боклучената афера с Италия По-рано днес беше съобщено, че тонове незаконен боклук са засечени на пристанище Варна. Акцията по проверка на кораб с контейнери започна след сигнал, че се прави опит да се внесат нелегални отпадъци от Италия. 25-те контейнера с боклук от Италия са пристигнали на пристанището през октомври. Сигналът в Районната прокуратура е постъпил на 16 януари. Като получател на товара е била посочена българска фирма. В четвъртък от прокуратурата съобщиха, че оправомощен заместник-министър на околната среда и водите е дал съгласие за превоз на 25 000 тона отпадъци от Италия. От държавното обвинение не споменаха име. От прокуратурата тогава обявиха и че в хода на разследването на площадка в Плевен са открити огромно количество отпадъци, част от тях - в бали с нарушена цялост на опаковката. Прокуратурата разкри зам.-министър на екологията в боклучената афера с Италия", "date": "2020.01.17", "title": "Прокуратурата влезе в ТЕЦ \"Бобов дол\""}
{"url": "https://clubz.bg/93093-mikrobus_se_zapali_i_sprq_dvijenieto_po_hemus_kraj_vitinq", "text": "Микробус се запали и спря движението по магистрала „Хемус” в района на Витиня. Това съобщиха от МВР. Бойко Борисов открива 9,3 км от \"Хемус\". Остават още 196,44 км... Сигналът за инцидента е получен около 18.40 часа.  При него няма пострадали, тъй като шофьорът на превозното средство е успял да излезе бързо от него,  До погасяването на огъня движението по магистралата посока Варна ще бъде спряно, съобщи Нова тв. Към мястото веднага са изпратени екипи на пожарната и „Пътна полиция”.", "date": "2020.01.17", "title": "Микробус се запали и спря движението по \"Хемус\" край Витиня"}
{"url": "https://clubz.bg/93090-ideq_granichni_policai_debnat_dali_ne_pytuvame_dokato_sme_bolni", "text": "Граничните власти да имат директен достъп до Електронния регистър на болничните листове и да подават незабавно информация до Националния осигурителен институт (НОИ), ако дадено лице излиза зад граница, докато е в болничен. Това е една от мерките, препоръчани от самия НОИ за ограничаване на евентуалните злоупотреби с отпуски заради временна неработоспособност поради общо заболяване. Идеята е описана в   на осигурителния институт за причините на нарастване на сумата за обезщетения на осигурени работещи лица, които са ползвали болничен, в периода 2016-2019 г. Той бе публикуван днес в сайта на НОИ, а ден по-рано част от статистическите данни бяха представени от социалната министърка Деница Сачева. Друга мярка за контрол на болничните пък гласи: По Коледа и Нова година са издадени 9500 болнични, една четвърт на чиновници Представители на регионалната здравна инспекция, териториалното поделение на НОИ и РЗОК ще имат право да извършват внезапни проверки за спазване на определения в болничния лист режим на лечение. Това ще може да става и по жалби от работодателя и сигнали на граждани, гласят новите идеи. Не става ясно какво точно значи \"неспазване на предписания режим\". Предлага се обаче още една санкция за същото - в Кодекса за социално осигуряване да се запише, че при  Нови правила да се въведат и по отношение на работодателите, предлага НОИ. Например те да имат сключен договор с лекар, който също да подписва подаден болничен лист. Или да сключват договор с лечебно заведение и да имат право да пратят работника на \"повторна експертиза\" за здравословното му състояние по време на отпуска по болест. За това обаче да се иска и съгласие от служителя, пише в предложенията. НОИ иска още намаляване на броя дни болнични, който може да се изписва от личните лекари - 7 вместо 14 дни накуп и не повече от 20 календарни дни годишно.  След синдикатите и работодателите заплашиха с напускане на тристранката заради болничните Иначе анализът на НОИ защо има ръст на парите, отделяни за обезщетение заради общо заболяване, не потвърждава версията, че причината е най-вече организирането на \"дълъг уикенд\" или сливане на почивни дни. Темата стана актуална покрай идеята на бизнес организации първите дни от болничните да не се заплащат, а да са за сметка на болния служител. Идеята първоначално бе прегърната от правителството, но след обществена реакция властта \"даде заден\". От анализа на НОИ става ясно, че ръстът в разходите в последните 3 години се дължи на дългосрочните болнични листове, а не на тези за по 3-4 дни седмично, каквито биха били, ако става дума най-вече за \"измами\" с цел \"почивка на плажа\". Нещо повече: За сметка на това е отчетено, че основен фактор за ръста на болничните е   - увеличението е предимно във възрастовата група над 55-годишна възраст, която заради отрицателен прираст и емиграция е все по-съществен сегмент от работната сила.  След обществено недоволство: Борисов спира идеите за болничните Според анализа около 1/4 от отпуските по болест са в държавния сектор. Близо 80% от издадените болнични листове са от лечебни заведения в извънболничната помощ – лични лекари и специалисти. Съществено значение за ръста на парите, отпускани за обезщетения заради общо заболяване, има и ръстът на заплатите, с които правителството в последните години обича да се хвали. Това важи и за ръста на средната работна заплата, и за този на минималната работна заплата, чийто размер зависи от държавата, защото се определя при приемането на държавния бюджет за всяка година. За увеличението на плащанията от НОИ за болест значение има и рекордно ниската безработица - тоест наличието на повече заети, а оттам - вероятност повече като брой хора да ползват болничен, става ясно още от изводите на осигурителния институт. Идеята за промяна в изплащането на болничните не е отпаднала В момента първите 3 дни от болничния се заплащат от работодателя, а останалите - от държавата, като се дължи част от среднодневното възнаграждение, а не пълното такова. Първоначално бизнесът (и държавата в лицето на коалиционния съвет от представители на партиите в правителството) искаха задължението на бизнеса да отпадне за сметка на работника, който сам да плаща поне първия ден от болестта си. Премиерът Бойко Борисов, щом се появиха протести, еднолично \"спря\" идеята с мотив: \"Да накажем истински болен да си плати той първия ден заради тарикатите – затова няма да го входирам\". Вариации на хрумването обаче продължават да се обсъждат.  След синдикатите и работодателите заплашиха с напускане на тристранката заради болничните След обществено недоволство: Борисов спира идеите за болничните Идеята за промяна в изплащането на болничните не е отпаднала", "date": "2020.01.17", "title": "Идея: гранични полицаи дебнат дали не пътуваме, докато сме болни"}
{"url": "https://clubz.bg/93085-vqtyr_i_mygla", "text": "Отвратителната многодневна мъгла в София се разнесе днес...  Но нестабилното време, продължило седмици наред с мразовити утрини, засушаване и непрогледен \"памук\" в столицата извика въображението на фоторепортерите на БТА. Красиви са гледките откъм Перник: И особено тази на Копитото над София: Самата столица също може да е симпатична, стига да не се налага да дишате в нея: Във Враца фотографът е бил вдъхновен от скрежа: А в Монтана оттеглилият се язовир \"Огоста\" разкрива гледка към църквата на несъществуващото село Живовци.  ", "date": "2020.01.17", "title": "Вятър и мъгла"}
{"url": "https://clubz.bg/93075-tenis_po_vreme_na_chuma", "text": "В онези дни на 1832 г., когато Пушкин описва как насред епидемия от чума няколко души поставят трапеза на улицата и започват да пируват и пеят песни за изненада и ужас на околните, класикът на руската литература едва ли има представа до каква степен в следващите векове неговото произведение ще се превърне в  нарицателно за ситуации, при които празничните събития изглеждат неуместно. Не се молете, не пращайте пари на Австралия Едно такова събитие предстои в Австралия през втората половина на януари - откритото първенство на страната по тенис. Турнирът е част от \"елитната четворка\" в този спорт - четирите най-големи и престижни турнира през годината, обединени под названието \"Голям шлем\" - които се провеждат всеки сезон в Австралия, Франция, Великобритания и САЩ. Всички най-добри тенисисти при мъжете, жените, двойките, младежите, девойките, хората с увреждания и т.н. се събират в Мелбърн, за да вземат участие в надпреварата, която датира отпреди 115 години.  Героите в произведението на Пушкин отвръщат на упреците с аргумента, че къщите им са твърде мрачни и се нуждаят от радост. Да донесат малко радост, но най-вече финансови постъпления, ще се опитат организаторите на Откритото първенство на Австралия по тенис, което тази година ще се проведе при безпрецедентни условия. И ако през 1665 г. бубонната чума отнема живота на над 100 000 души в Лондон, днес пожарите не могат да се сравняват краткосрочно с този ефект върху човешкия живот. Но сравнението придобива далеч повече удачност, ако се приложи към щетите за животинския свят и дивата природа, които в по-дългосрочна перспектива несъмнено ще засегнат и милиони хора.  На фона на ужасяващите гледки - дали от сателит върху общата територия, обхваната от пламъци или от фотографиите на подпалени коали и кенгура - в един малък комплекс в Мелбърн трапеза ще извади елитът на световния тенис, за да се разпределят 71 милиона австралийски долара награден фонд и още вероятно стотици милиони от рекламни договори, телевизионни права, туризъм и т.н. \n\tПровеждането на турнира по график не беше напълно сигурно през цялото време. В началото на годината, по време на друг турнир в Австралия, в качеството си на президент на Съвета на играчите, световният №2 в ранглистата при мъжете Новак Джокович намекна, че условията в Австралия предпоставят организаторите да допуснат вариант за отлагане на надпреварата. Подобна мярка е много сложна в света на тениса, където всяка седмица се провеждат различни турнири из целия свят. Те следват стриктен график, който се определя месеци по-рано и изместването на една надпревара застрашава тези в други държави, които нямат никаква вина, но същевременно са вложили много средства и ресурси за организация. Например, до миналата година турнирът за мъже в София се провеждаше в седмицата след края на Australian Open (тази година настъпи промяна и той за първи път ще бъде през септември) и евентуално отлагане на мачовете в Мелбърн дори със седмица би означавало сигурен провал на цялото събитие у нас, тъй като всички играчи са в Австралия. Това вероятно би довело до ново отлагане, засягащо от своя страна следващите турнири, а на места - други спортни (и не само) мероприятия, телевизионни програми и графици и така нататък като домино с неясен край и много финансови загуби.  Но макар и да би предизвикало голям хаос и пренареждане на целия календар, в подобна ситуация отлагането все пак изглеждаше логично за мнозина. Аргументът на Джокович касаеше преди всичко здравето на играчите, а не толкова моралния въпрос дали е редно, докато Австралия буквално гори, в Мелбърн да се провежда подобен \"пир\". Друг от елитните тенисисти, като например южноафриканецът Кевин Андерсън, в седмиците преди началото на турнира отбеляза, че качеството на въздуха е важно, но е на второ място след тъгата му от ситуацията, на която е свидетел в Австралия. С наближаването на турнира гневът на част от играчите стана още по-голям. Звездата на руския женски тенис Мария Шарапова не доигра двубоя от демонстративен турнир край Мелбърн заради качеството на въздуха. Словенката Далила Якупович водеше в резултата в квалификационния турнир за класиране за основната схема на Australian Open, но тежки проблеми с дишането ѝ доведоха до това да се срине на корта и да се откаже от мача си. И добави, че организаторите са сгрешили като са допуснали мачът изобщо да започне. „Мисля, че не беше честно, това вреди на здравето ни“, настоя словенката. Няколко кратки отлагания на отделни двубои не изглеждаха достатъчно сериозна мярка, а гневът на играчите се засилваше.  Тъй като официалният старт на турнира е на 20 януари, в момента мачове играят само по-ниско класираните и съответно по-слабо популярни играчи, които взимат участие в квалификациите, за да намерят място сред 128-те в основната схема при мъжете и жените. Стигна се до там, че част от тях \"скочиха\" на звездите на световния тенис като Рафаел Надал и Роджър Федерер. Канадецът Брейдън Шнур ги нарече  \"егоисти\", защото според него именно те са хората, които трябва да надигнат глас от името на всички, за да бъдат чути играчите. Френският ветеран Никола Маю подходи с доза хумор и публикува своя снимка с маска, под която написа: Канадецът Вашек Поспишил беше по-сериозен и написа в туитър: А белгиецът Стив Дарси, който наскоро беше победен от нашия Димитър Кузманов, иронизира грижата на организаторите единствено за спазването на програмата, вместо за здравето на играчите, визирайки случая с Якупович. Част от играчите коментираха, че са играли при много мръсен въздух в Китай, но никога не са изпитвали нещо подобно като тази година в Австралия. Но макар критиките към част от топ играчите заради тяхната пасивност по темата да имат резон, подобно тежко решение за отлагане на турнира в крайна сметка изискваше изключителна смелост най-вече от организаторите на турнира. Президентът на австралийската федерация по тенис Крейг Тили обаче прецени, че няма достатъчно основания да прояви такава смелост, като вместо това направи изявления, наситени с реплики като тази, че \"проблемът с качеството на въздуха е сложен и комплексен\". И добави, че ако достатъчно играчи се явят пред организаторите с медицинско състояние, което може да е причинено от лошия въздух, мачовете ще бъдат спрени.  Тили каза още, че е разговарял с най-пострадала Далила Якупович, но баналното му изказването в стил \"стараем се да ѝ предоставим всички необходими медицински грижи\" едва ли я удовлетворява, след като мачът е приключил, а с това и участието ѝ. Не бива да се пропуска фактът, че освен изключително замърсения въздух, в Австралия в момента и температурите са много високи, което допълнително усложнява ситуацията. Директорът на австралийския тенис опитва да успокоява играчите и с факта, че комплексът разполага с три закрити корта, където ще могат да се играят мачове без влиянието на въздуха да е толкова голямо, тъй като са инсталирани и уреди да пречистване. Но тази мярка отново вероятно ще донесе спокойствие предимно на топ играчите, тъй като няма как всички стотици тенисисти при мъжете и жените да получат място на закритите кортове, ако Тили и ръководството на австралийския тенис държат да изпълнат заканата си турнирът да се проведе изцяло по график в рамките на 2 седмици. Неговото поведение изглежда като малък епизод от подхода, който са избрали към ужасяваща ситуация в Австралия местните власти. Този подход беше обобщен на страниците на \"Ню Йорк Таймс\" от журналиста Ричард Фланегън с материал , озаглавен \"Австралия извършва климатично самоубийство\". На този фон поведението на самите играчи изглежда далеч по-адекватно. Отвъд притесненията за собственото им здраве, част от тях призоваха за повече активност поне по отношение събирането на дарения за борбата с пожарите и различните природозащитни фондове в страната. \"Лошото момче\" на австралийския тенис, Ник Кириос, стартира кампания, при която за всяка директна точка от начален удар, която реализира в Австралия, обеща да дарява по 200 долара. Примерът му последваха и други играчи, а след това и самата асоцията на тенисистите, която обеща по 100 долара на всеки ас от всеки играч по време на ATP Cup да бъдат дарявани за справяне с пожарите. Защо в Австралия хвърлят зеленчуци от хеликоптери? Общият натиск към повече инициативи за събиране на средства доведе до множество лични дарения от отделни играчи. След финала на ATP Cup между Сърбия и Испания лидерът на сърбите Новак Джокович обяви дарение от половин милион долара от името на играчите, а в навечерието на официалния старт на турнира в Мелбърн се състоя и демонстративен мач Rally for Relief с участието на редица звезди, който събра над 3,5 милиона щатски долара, които ще бъдат добавени към вече събраните общо 1,9 милиона щатски долара преди това.  Но \"пирът\" в Мелбърн е само дребно парче от голямата горяща картина. Светът на тениса вероятно ще добави още средства към необходимите за овладяване на ситуацията, а по график или не съвсем, Откритото първенство на Австралия по тенис ще приключи. Лятото на континента обаче тепърва започва, а подобни казуси ни очакват и не само там. Чудесните лични инициативи като тази на Мария Шарапова да продаде на търг свои чифтове маратонки, за да дари парите, няма как да решат генералните проблеми и да заменят ролята, която трябва да имат правителствата. Фалшиви снимки от бедствието в Австралия обикалят интернет Независимо дали харесвате Грета Тунберг, тя е права в едно - на този етап те не изглеждат достатъчно решени да отговорят качествено и навреме на предизвикателствата. Колкото до самите играчи, настъпило е времето те да погледнат към своите спонсори, да бъдат много по-отговорни към това чии пари прибират и дали компаниите, които им ги превеждат, не нанасят същевременно многократно по-големи вреди на околната среда и климата, отколкото ще дарят покрай някой демонстративен мач край бушуващи пожари или наводнени къщи. „Генерация Z“ – с подкрепата на „Америка за България“ Защо в Австралия хвърлят зеленчуци от хеликоптери? Фалшиви снимки от бедствието в Австралия обикалят интернет „Генерация Z“ – с подкрепата на „Америка за България“", "date": "2020.01.17", "title": "Тенис по време на чума"}
{"url": "https://clubz.bg/93086-uvolneniqt_ot_evrokom_barekov_dade_televiziqta_na_prokuraturata", "text": "Специализираната прокуратура може да започне проверка за незаконно финансиране на телевизия „Евроком“ след като бившият евродепутат Николай Бареков е подал сигнал срещу медията, в която до скоро имаше предаване. За проверката съобщи гражданското сдружение \"Боец\". А в своята страница във фейсбук Бареков публикува обширен опус за своите действия.  Бившият евродепутат, за когото прокуратурата обяви, че близо 30 млн. лв. от КТБ са отишли в негови сметки и партията му, днес определя себе си като като „безработен журналист, баща на многодетно семейство“. Както и: „нямам никакво притеснение да разобличавам всички псевдопатриоти, псевдоборци за морал и псведоинтелектуални бойци за свобода на словото, всъщност обилно платени глашатаи на мафията, ограбила България“. Осъждан поддръжник на Цацаров и Бареков - на протеста в подкрепа на Гешев Николай Бареков, който нарича себе си продуцент на предаването „Бареков и Байрактаров без цензура“, пише, че със сигнала не цели “запушване на усти и медии”.  Никола Филчев: цитира двойката Бареков-Байрактаров, громи Сорос И продължава: Според \"Боец\" обаче „подобни сигнали“ никога не са плод на нечия самоинициатива. В четвъртък: Боец първа пред ВСС, Пик - уж встрани, но пак там Никола Филчев: цитира двойката Бареков-Байрактаров, громи Сорос В четвъртък: Боец първа пред ВСС, Пик - уж встрани, но пак там", "date": "2020.01.17", "title": "Уволненият от \"Евроком\" Бареков даде телевизията на прокуратурата"}
{"url": "https://clubz.bg/93071-snaha_na_zetq_na_trymp_shte_glasuva_protiv_nego_prez_2020_g", "text": "Моделката Карли Клос, която е женена за Джошуа Къшнър - брат на Джаред Къшнър (зет и съветник на Тръмп), обяви в интервю, че през 2016 г. не е гласувала за Тръмп и че на изборите през 2020 г. смята отново да подкрепи демократ, предаде списание \"Тайм\". Това не е първият път, в който политическите пристрастия на Клос излизат наяве. През 2016 г. тя обяви в инстаграм, че ще гласува за Хилъри Клинтън. Моделката също е изразявала силна опозиция срещу някои от политиките на Тръмп. За бизнесмена Джошуа Къшнър се смята, че цял живот е гласувал за демократи и че не е подкрепил републиканеца на последните избори. Русия щедро финансирала \"Туитър\" и \"Фейсбук\" чрез съдружник на Къшнър В интервю през \"Бритиш Вог\" миналата година Клос говори за политическите разногласия със семейство Къшнър.", "date": "2020.01.17", "title": "Снаха на зетя на Тръмп ще гласува против него през 2020 г."}
{"url": "https://clubz.bg/93059-kak_se_izgrajda_naj_dobrata_4g_mreja", "text": "Става дума за награда, която се дава след много подробен анализ на мрежите. Както обясниха от umlaut, те измерват всички мобилни мрежи в България, а не само тази на „Теленор“. Без наша намеса експертите измерват 80 различни параметъра на мрежата, сред които максимална, средна и минимална скорост, покритие – къде е, какво е преживяването на клиента, когато ползва мрежата. \n\tТова вероятно е най-подробният анализ, който се прави от трета страна, не само в България, а и по света. Компанията прави такива от 20 години. Щастлив съм от тази награда, именно защото тези тестове измерват преживяването на клиента по най-добрия начин в сравнение с всички други сертификати за мрежово качество. Това е исторически въпрос. Сред трите големи оператора, ние първи пуснахме 4G - ноември или декември 2015 г. И 6 месеца бяхме единствените. Така че това беше първото нещо, което направихме различно - започнахме първи. След това поддържахме и развивахме мрежата, първи бяхме и с технологията Voice over LTE, която дава най-доброто възможно качество на звука, много по-бързо свързване на разговораи други предимства. Освен това винаги следим мрежата, нашите конкуренти правят същото, но ние се стремим да следим винаги къде са клиентите ни, и се опитваме да приоритизираме инвестициите и подобренията в мрежата в областите, които са им нужни. Нека ги наричаме възможности, а не проблеми. Първо, България има една специфика - трафикът през годината е разпределен различно. През летния сезон има голям пик на трафика по Черноморието. През зимата има няколко зимни курорта, в които отново има пикове. През останалата част от годината голямото натоварване е концентрирано в 7-те най-големи градове, като започнем със София. България е в топ 10 на най-бързия 4G интернет в света Затова трябва да бъдем умни - да разпределим капацитета на мрежата не само на конкретните места, но и в точното време. Това може да се прави по различни начини. Например може да се направи на принципа, който аз наричам „изгаряне на пари“ - инвестиране постоянно, навсякъде, като на места остават неизползвана мрежа. Или да се опитаме да го направим по умен начин, като бъдем навреме там, където сме нужни. В момента фокусът ни е в градовете и зимните курорти - Пампорово, Боровец, Банско, които са трите най-големи. И винаги се опитваме да предвидим бъдещето - не да реагираме от днес за утре, а от днес за след 3 до 6 месеца. Кристална топка нямаме, но разполагаме с няколко ефективни метода, с които да успеем да предвидим къде и кога сме нужни. Отново ще спомена историята. Започнах да работя за „Теленор България“ преди 6 години и половина и тогава установихме, че имаме слабо покритие по пътищата. Оттогава постоянно работим за подобряването му и имаме още много работа. С подобренията, които планираме тази година вярвам, че покритието на пътищата ще е още по-добро и от настоящите ни постижения. Но има някои много отдалечени места, в които е трудно да има сигнал, тъй като имам различни пречки, като например, че са далеч от електрическата мрежа. А тези 94%, за които говорим, всъщност са много близо до 100% покритие, когато става дума за хора, а не за територии. 5G в САЩ по-бавна от 4G? Все още не сме на сто процента, но и нито един от операторите не е. Въпреки това се стремим към това. Много е просто - трябва да се построяват повече станции. Миналата година изградихме точно 100 нови базови станции, с които подобрихмекачеството и капацитета, но и покритието на мрежата. Можеш да направиш три неща - да построиш повече станции, да осигуриш по-широка честотна лента, или да направиш преформатиране на радиочестотния спектър, т.е. да вземеш тази част от него, която се ползва сега от 2G и 3G, и да я ползваш за по-високото поколение мрежа. Ние сме пионери в тази практика в България. Тя стартира още, когато започвахме с 4G, а през годините използвахме още много интересни начини за комбиниране на спектъра. Това е възможно, защото в България има т.нар. спектърна неутралност, операторът може да използва всяка предоставена честота за каквото прецени. И това е причината да имаме много солидна мрежа. Важно е да спомена, че по отношение на техническата част, аз много уважавам нашите два конкурента. Аз пътувам много, най-вече в Европа и в Азия, и мога да кажа, че това, което получават потребителите като връзка - мрежите в България, са на високо ниво в сравнение със световните стандарти. Това, че се съревноваваме помежду си е много здравословно - не само ни кара да се бутаме един друг напред, но и според тестовете сме много добре позиционирани в световен мащаб. Иска ми се да съм скромен и да не казвам, че това е заради първите стъпки на Теленор, когато пуснахме 4G, но мисля, че България е призната като страна с огромен технологичен потенциал. Дори преди падането на Желязната завеса, страната е център на компютърното производство за Източния блок, един от първите суперкомпютри тогава също е построен тук.  \n\tБългария има и много центрове на всякакви компании, които разпознават страната като голям технологичен център. Има и много страхотни инженери, които работят в Теленор и не само, и се опитваме да използваме това по най-добрия начин. Когато започнахме с проекта за смяна на цялата ни мрежа, имахме някои предвиждания. И в първите 2-3 години те бяха надскачани сериозно. В една от тези години имаше растеж от близо 150% - 2,5 пъти повече от предишната година. Сега трафикът расте по-умерено - с около 30-40% годишно. Може да се промени в бъдеще, според това в каква посока решим да се развиваме, как хората ще реагират на новите технологии, които идват, но засега е сравнително стабилен ръст и е добре разпределен в страната. Интернет търговия в България печели все по-голям пазарен дял Важното за нас е да се фокусираме върху това да дадем възможност на повече от клиентите ни да ползват 4G. Все още има такива, които ползват 2G и 3G, искаме да ги прехвърлим на 4G не само заради интернет трафика, но и заради качеството на гласовите обаждания. Миналата година правихме в продължение на 5-6 месеца детайлните тестове на 5G. Имаме базовите познания за технологията, а тя узрява, но има някои необходими условия, за да се въведе 5G в България. Клуб Z с редакция в парка - с 5G на Telenor Първо - цената на нужния радиочестотен спектър е твърде висока. Работим с регулатора и държавата, за да постигнем цена на ниво, което е постижимо за операторите, и така да ускорим въвеждането на петото поколение мобилни мрежи. Второ - все още е налице прекалено сложен разрешителен режим за строеж на станциите, също нещо, за което работим с държавните институции. Когато тези две условия се изпълнят, тогава можем да говорим за реалното пускане на 5G. Имаме сериозни дискусии с регулатора, оттам с готовност разговарят с нас, чакаме реален резултат от тях. Все още е прекалено рано да се говори за подобно решение, но ще следваме законите на България и на Европейския съюз, както и международните практики и препоръки, и така ще изберем кой ще достави нужното оборудване за нашата 5G мрежа. 5G в САЩ по-бавна от 4G? Интернет търговия в България печели все по-голям пазарен дял Клуб Z с редакция в парка - с 5G на Telenor", "date": "2020.01.17", "title": "Как се изгражда най-добрата 4G мрежа"}
{"url": "https://clubz.bg/93061-valeri_simeonov_imam_podkrepa_ot_ministri_i_bojko_borisov_za_hazarta", "text": "Лидерът на НФСБ Валери Симеонов обяви, че има декларирана подкрепа от министрите на финансите и на спорта, а \"изненадващо\" - и лично от премиера Бойко Борисов за промените в Закона за хазарта, внесени вчера в парламента. Това обясни самият Симеонов днес в кулоарите на парламента. Горанов за хазарта: Няма национализация, има монополизация Проектът предвижда на буквално закриване на частните оператори, които предлагат лотарийни игри - тоест право на това оттук нататък да има само Държавният спортен тотализатор. Разписан е и регламент за отнемане на лицензите от частните оператори, които организират лотарийни игри, както и такъв за гарантиране на изплащане на печалбите, случили се до момента. Спецпрокуратурата започва проверки на големи хазартни компании Горанов наредил проверка на Държавната комисия за хазарта за несъбрани 250 млн. лв. Симеонов разказа, че тази сутрин е имал среща с Красен Кралев и Владислав Горанов при министър-председателя и сам определи подкрепата от последния като изненадваща. Решил да провери каква е позицията на ГЕРБ, защото вече започнали атаките заради инициативата, огласена предния ден - например че ставало дума за национализация.  Лидерът на НФСБ нарече новия си законопроект \"по-съвършен\" - доразвит вариант на  .  Другите идеи са познати - продажбата на всякакви талони, билети и други форми за залагания да се извършват само в лицензирани обекти, както и да има отстояния на тези обекти от училища. Целта - да се ограничи масовата продажба на талони в бензиностанции и супермаркети, което  Във внесения от Валери Симеонов и колегите му нови текстове пише, че лотарийни игри да могат да се организират само от държавния Български спортен тотализатор, \"с изключение на томбола, бинго, кено и техните разновидности\". Предложението е на частниците, които сега притежават лиценз за лотария, той да бъде отнет след изтичането на три месеца от влизането на измененията в закона в сила, а неизплатените печалби да бъдат изплатени до края на юни 2021 г., или разсрочено - до 31 декември 2025-а. Напечатаните, но нереализирани билети, талони, фишове и др., пък да се унищожат, предлагат още депутатите от НФСБ. Симеонов иска национализация на хазарта: лотарията - само от ТОТО-то По смисъла на закона \"лотарийните игри са хазартни игри, в които се участва посредством билети, фишове, талони или други удостоверителни знаци. Печалбата се дължи при откриване или познаване на определена цифра, комбинация от цифри, знак, фигура и други\". Или с други думи - Симеонов предлага монопол над любимите на народа \"талончета за търкане\" да има ТОТО-то. И сега тотализаторът предлага такъв тип лотарийни билети, но все още не може да се конкурира с \"Национална лотария\", \"Лотария България\" и др. Симеонов иска национализация на хазарта: лотарията - само от ТОТО-то През май 2018-а депутати на Симеонов (а не той в качеството му на член на Министерския съвет тогава, вицепремиер) внесоха изменения в Закона за хазарта, според които продажбата на талончетата да бъде ограничена до специализираните за хазартни игри места – т. е. лицензираните като такива пунктове, казина и пр. Симеонов искаше и ограничаване на рекламата на тези игри - най-вече тв шоутата, показващи спечелилите с чекове в ръка. В парламента всички партии заявиха подкрепа, но после проектът замина за Брюксел - за нотификация - не ограничава ли конкуренцията. В началото на 2019-а стана ясно, че забележки не е имало и поправките може да продължат през българския парламент, но и до ден днешен те не са придвижени в комисията по бюджет и финанси. Спецпрокуратурата започва проверки на големи хазартни компании Горанов наредил проверка на Държавната комисия за хазарта за несъбрани 250 млн. лв. Симеонов иска национализация на хазарта: лотарията - само от ТОТО-то Симеонов иска национализация на хазарта: лотарията - само от ТОТО-то", "date": "2020.01.17", "title": "Валери Симеонов: Имам подкрепа от министри и Бойко Борисов за хазарта"}
{"url": "https://clubz.bg/93070-gyrciq_uhajva_haftar_gotova_e_da_prati_sili_v_libiq", "text": "Гърция е готова да изпрати сили за постигане на примирие в Либия, заяви гръцкият министър на външните работи Никос Дендиас след срещата си с командира на Либийската национална армия (ЛНА) Халифа Хафтар в Атина, съобщи гръцката телевизия Скай, цитирана от БТА. ЛНА воюва срещу Правителството на националното съгласие в Триполи и подкрепя базираната в Тобрук алтернативна държавна власт. Точните думи на Дендиас, както е цитиран, бяха: Вчера турският президент Реджеп Тайип Ердоган заяви, че Турция започва да изпраща в Либия войници в подкрепа на правителството в Триполи. Според гръцкия министър с Хафтар са се обединили около желанието си за прекратяване на огъня в Либия, изтегляне на наемниците и отмяна на незаконните меморандуми (между Триполи и Анкара - б.ред.). На срещата, продължила час и половина, Дендиас е поискал от Хафтар да постави на предстоящата в неделя конференция за Либия в Берлин въпроса за анулирането на меморандума, подписан в края на ноември от Турция и либийското Правителство на националното съгласие в Триполи за морско делимитиране, съобщава \"Катимерини\". Според Атина документът нарушава суверенните й права на изключителна икономическа зона край остров Крит. Либийската национална армия на Хафтар воюва срещу признатото от ООН Правителство на националното съгласие, което подписа меморандума с Анкара. ЛНА отхвърли меморандума като незаконен и нарушаващ правата на други страни от региона. Междувременно стана ясно, че тази сутрин гръцкият премиер Кириакос Мицотакис е провел телефонен разговор с германския канцлер Ангела Меркел за предстоящата среща за Либия в Берлин, за която Атина неколкократно изрази неудовлетворение, че не е била поканена. След срещата с Хафтар Дендиас изрази надежда, че на срещата Меркел ще бъде защитник на общата европейска позиция, според която меморандумите между Турция и Либия са невалидни.", "date": "2020.01.17", "title": "Гърция ухажва Хафтар, готова е да прати сили в Либия"}
{"url": "https://clubz.bg/93068-hamenej_zove_irancite_da_bydat_edinni_uverqva_gi_che_bog_e_s_tqh", "text": "Режимът в Иран изглежда притеснен за стабилността си. За първи път от осем години върховният духовен лидер лично водѝ петъчната молитва и произнесе проповед, призоваваща разтърсената от протести страна към единство. Аятолах Али Хаменей се опита да ободри иранците, че Всевишия е с тях в ескалиралото противопоставяне със САЩ.  11 американски войници са пострадали при иранската атака в Ирак Стотици хиляди протестираха дни наред с лозунги срещу властта, след като тя с три дни закъснение призна, че елитните сили на Корпуса на революционните гвардейци са свалили по погрешка излитащ от Техеран украински пътнически самолет, убивайки всички 176 души на борда, вземайки го за вражески обект. Любителски кадри показват сблъсък в небето над Техеран (ВИДЕО)  Същата нощ гвардейците изстреляха бараж от балистични ракети срещу база с американски войници в Ирак в отговор на ликвидирането на главнокомандващия на специалните сили \"Кудс\" на корпуса ген. Касем Солеймани от американски дронов удар на 3 януари т. г. Размяната на удари изправи САЩ и Иран на ръба на евентуална война. В очевиден отговор на президента на САЩ Доналд Тръмп, който подкрепи протестите в Туитър, включително и със съобщения на фарси, Хаменей нарече Тръмп \"клоун\", който се преструва, че подкрепя иранския народ, но е готов \"да забие отровен кинжал в гърба му\". Милионните тълпи на погребението на Солеймани са признак, че иранците подкрепят Ислямската република въпреки трудностите през последните години,  каза Хаменей. Той призова народа към единство и към масово участие в парламентарните избори идния месец. След петъчната молитва в цялата страна се състояха многочислени шествия в подкрепа на правителството, предаде РИА \"Новости\". Хаменей нарече Великобритания, Германия и Франция \"марионетки на САЩ\". Той каза, че на европейците не може да се вярва и че без успех ще останат опитите им да притиснат Иран да възстанови изпълнението на задълженията си по сделката за ограничаване на ядрената му програма от 2015 г. Иран обвини Европа, че жертва ядрената сделка под натиск от САЩ По-рано тази седмица Великобритания, Германия и Франция задействаха механизъм за решаване на спорове в рамките на сделката, който може да доведе до пълно връщане на 12-годишните международни санкции срещу Иран, който тя прекрати. САЩ изнудвали Европа да се оттегли от ядрената сделка с Иран Иран постепенно намали до минимум изпълнението на ограниченията за обогатяване на уран, наложени му от сделката в отговор на това, че САЩ през 2018 г. излязоха от сделката и възстановиха своите санкции срещу него. Последствията им доведоха до вълна от масови протести в ислямската република срещу икономическите лишения, които властта потуши със сила. Стотици бяха убити при репресиите.   Любителски кадри показват сблъсък в небето над Техеран (ВИДЕО)  Иран обвини Европа, че жертва ядрената сделка под натиск от САЩ САЩ изнудвали Европа да се оттегли от ядрената сделка с Иран", "date": "2020.01.17", "title": "Хаменей зове иранците да бъдат единни, уверява  ги, че Бог е с тях"}
{"url": "https://clubz.bg/93064-koj_e_po_po_naj_za_izborniq_kodeks", "text": "\"Кой е по по най\" в желанието си да направи изборния процес максимално прозрачен. В това популярно детско състезание от близкото минало се превърнаха подновените дебати за промяна на Изборния кодекс. Стартира ги президентът Румен Радев - веднага след Местни избори 2019, които шокираха с над 450 000 недействителни гласа и близо 16 на сто грешки при отчитането на преференциите за общински съветници. А вчера партиите в парламента обявиха, че започват 3-месечни консултации по същата тема - от следващата седмица.  Пак Изборен кодекс: машините умряха, да живеят сканиращите устройства Среща за ИК имаше и днес на \"Дондуков\" 2. За нея бяха поканени и представители на всички парламентарно представени партии, но по стара традиция не се появи нито един пратеник на управляващите ГЕРБ и \"Обединени патриоти\". Отсъстваха и от \"Воля\", които сами се назовават \"опозиция\", но неформално подкрепят мнозинството. Не дойде и ресорният по организирането на изборния процес вицепремиер Томислав Дончев - като представител на Министерския съвет, както и лице от администрацията на Народното събрание. Отзоваха се само депутати от БСП и ДПС - Крум Зарков, Филип Попов, Мустафа Карадайъ (който е и лидер на Движението и бивш член на ЦИК) и Хамид Хамид. Още вчера обаче депутати от всички групи, начело с шефката на ПГ на ГЕРБ Даниела Дариткова обявиха, че другата седмица се създава работна група в Народното събрание за изменения в Изборния кодекс. Дали целта е била да се изпревари днешната дискусия на \"Дондуков\" 1 - управляващите отричат. Иначе покани за нея депутатите са получили на 8 януари, а медиите също бяха предварително известени. Последваха обаче коментари - от сградата на парламента. Както и от централата на ГЕРБ. И съпредседателят на ОП и лидер на НФСБ валери Симеонов коментира отказа от участие в срещата при Радев. В типичния си стил:  И от \"Воля\" излязоха с коментар. Също в техния си стил. Поканиха Румен Радев \"да се включи в новата работна група в Народното събрание\". От пресцентъра на ГЕРБ също излязоха със специално изявление. В него се посочва, че покана не е имало - нито до премиера Бойко Борисов, нито до Министерския съвет, нито в централата на ГЕРБ е пристигала такава. На запитване на Клуб Z, от пресцентъра на \"Дондуков\" 2 заявиха, че е Паралелно коментар направи самият Радев при откриването на дискусията, в която се включиха и ръководствата на ГРАО и на Държавна агенция \"Електронно управление\".  Президентът отново очерта няколко основни според него приоритета - машинния вот и ранното му планиране, което включва и бюджет, и закупуване, а не наем на устройствата, и сертифициране. Както и работа към електронното дистанционно гласуване, което трябвало да върви паралелно с все още невъведената електронна идентификация.  По въпроса с машините (а новите идеи сега включват и сканиране на бюлетините, б.р.), Радев без изненада срещна подкрепата на БСП и ДПС. От движението обаче използваха случая отново да настояват за премахване на уседналостта за местните и европейските избори с мотива - нарушаване на основното право да избираш и да бъдеш избиран. И тук влязоха в словесна схватка с държавния глава. А Хамид изчисли, че бъдещите избиратели \"без права\" за тези два вида избори ще са \"поне още 250 000-300 000\". На това Радев отвърна, че нашият изборен закон \"е подобен на тези на много други държави от Европейския съюз\". И добави: Диалогът продължи в този дух и когато от ДПС попитаха президента как това му изказване кореспондира с желанието му за електронно гласуване, което да улесни максимално българите в чужбина. На темата електронно гласуване пък от думите на председателя на ДАЕУ Атанас Темелков стана ясно, че въвеждането му остава все така безперспективно в бъдещето предвид факта, че сигурността му не е гарантирана, а България дори няма електронно правителство.  ", "date": "2020.01.17", "title": "Кой е по по най за Изборния кодекс"}
{"url": "https://clubz.bg/93067-i_vse_pak_sydyt_ne_ostavi_ivan_todorov_v_aresta_samo_zashtoto_e_inteligenten_original", "text": "Състав на Апелативния специализиран наказателен съд с председател Красимира Костова във вторник предизвика мини трус в обществото, след като остави в ареста Иван Тодоров. За собственика на фирма \"ТАД Груп\" това е поредно такова дело - и макар че напълно добросъвестно се върна от Канада след обвиненията в кибертероризъм, той неизменно бива оставян от различни състави на съда с най-тежката мярка за неотклонение. Шефът на \"Тад груп\", обвинен за хакването на НАП, остава в ареста Шефът на \"ТАД груп\" остана в ареста: застрашил социалния мир и стопанския живот Справедливостта на наложената мярка е съвсем друга тема...  Днес обаче от съда разпространиха пълния текст на определението на съдебния състав, след като в обществото буквално избухнаха интерпетации около мотивите на съда. Основно в тези преразкази бе, че Иван Тодоров остава в ареста, защото съдът приел, че е твърде интелигентен и има умения за боравене с компютър.  В действителност формулировката е дълга и сложна и идва след изреждане на редица обстоятелства, които трябва да се прочетат  . Казва се, че Тодоров е в доверителни отношения с подчинения си Кристиян Бойков, който освен другото е на свобода, и с когото имат \"познания, капацитет и способности\" да извършат евентуално нови \"хакерски\" престъпления, дори фирмата им да не функционира. Какво се предполага за \"Тад Груп\": Съставът смята още: Съдиите се мотивират още и с това, че по делото са събрани свидетелски показания, експертни заключения, протоколи за претърсване и изземване, справки и документи,  . А въпросният доказателствен материал позволявал с основание да се подозира обвиняемият Кристиян Бойков като автор на хакването, както  и че той ясно и недвусмислено обявил намеренията си в общия чат с Тодоров. („Тая вечер НАП си заминава“). Прокуратурата пусна нов транш \"доказателства\" срещу \"ТАД Груп\" Любопитно е, че дори още на тази ранна фаза съдът приема, че задържаните едва ли представляват организирана престъпна група (ОПГ) за рекет - макар и очевидно да са хакери. Най-много да излезе компютърно престъпление, смятат в мотивите си съдиите  Но по повод обвинението в тероризъм по тежкия чл. 108а от НК, се произнасят: И продължават съжденията по отношение на това обвинение: Съдът изобщо не обсъжда опасност от укриване. Ето какво обаче приема относно другата изискуема опасност, за да остане някой в ареста - опасността от ново престъпление. Съдът се произнася, че макар срокът на задържане на Иван Тодоров наистина да е голям (от юли м.г.) той все още не е   А и се позовава на сложността на делото, изискващо много специфични познания и експертизи. Съдът след съвещание, като се запозна с жалбата, с доводите и възраженията на страните по нея, както и със събраните по делото материали, намира следното. Жалбата е процесуално допустима.  По съществото ѝ: За да остави без уважение искането на обвиняемия И. Т. и на неговата защита за промяна на изпълняваната спрямо същия мярка за неотклонение „Задържане под стража“ в по-лека такава, първостепенният съд в проверяваното определение е преценил, че продължават да съществуват в кумулативна даденост всички предпоставки на чл. 63, ал. 1 от НПК.  \n\tНа първо място, в обжалваното протоколно определение на СНС,  правилно е прието, че деянията, за които Т. е привлечен към наказателна отговорност по чл.108а, ал.1 вр. с чл.20, ал.3 вр. с ал.1 от НК и по 321, ал.3, т.1 вр. с ал.1 от НК са наказуеми с „лишаване от свобода“. На второ място – досежно обоснованото предположение, въззивният съд се разграничава от част от аргументите на първата инстанция, които са в насока за доказателствена обезпеченост, изискуема за това производство и на двете обвинения.    Вярно е, че в атакуваното определение, не е очертан доказателствен комплекс, а е направено препращане към произнасяне на АСНС от септември 2019 г., срещу което защитата изразява недоволство. Макар последното да има известен резон, не се касае за тотална липса на мотиви, тъй като препращането е само по конкретен въпрос, самото то като процесуална техника не е изключено и от съдържанието на определението става достатъчно ясно, че е извършено единствено с оглед процесуална икономия, за да не се преповтарят отново предходно разглеждани и подробно упоменавани от съдилищата доказателствени източници, които и съответният състав на СНС е счел, че обосновават предположението. \n\tНа свой ред, въззивната инстанция не дължи съобразяване с така изразеното мнение, като е свободна да направи собствен прочит на пръв поглед на доказателствения материал и намира, че този доказателствен материал, който включва гласни, писмени и веществени доказателства и доказателствени средства, както и специални знания, установява до степен на разумно подозрение накратко следните факти:  А именно, че обв. И. Т. е създал дружеството „Т. Г.“ ЕООД, на практика с основен предмет на дейност предлагане на услуги по киберсигурност, като в периода от 2017 г. до момента на стартиране на наказателното преследване, в същото дружество са били привличани да работят различни лица, компютърни специалисти или такива с познания в областта на мениджмънта, които да се занимават с обследването на т.нар. „пробиви“ (уязвимости) в сайтове и бази данни в интернет пространството, както и поддържането на компютърни информационни системи във връзка с тази киберсигурност. Така фирмата е реализирала легална дейност по сключването на договори за киберсигурност с точно определени параметри, извършвайки тестове, а в последствие предоставяйки консултации за отстраняването на открити уязвимости и на мерки за тяхното недопускане. В нея като експерт по киберсигурност е бил привлечен и обв. К. Б., след узнаването от страна на обв. Т. за неговите софтуерни способности, както и добитата популярност от Б. за нерегламентиран достъп до сайта на М. още докато е бил ученик. Наред обаче с легалната си дейност, доказателствената съвкупност дава основание да се предположи, че дружеството, чрез компютърните си специалисти и под ръководството и надзора на обв. Т., преимуществено, продължително и системно е извършвало нерегламентирано достъпване до бази данни на множество физически, юридически лица, органи и институции, копирайки ги за цели без легално приложение или използвайки достъпа, за да демонстрира уязвимости в информационните им продукти, с цел сключването на договори за тяхното обслужване по поддържането на киберсигурността им. В тази връзка са показанията на редица разпитани свидетели по делото – собственици, представители или служители на търговски дружества или държавни органи, които съобщават еднотипна информация, а именно, че договори с „Т. Г.“ никога на са се сключвали, както и не е било давано съгласие за сключване в бъдеще на такива, но същевременно техни бази данни, са установени посредством експертни справки и изготвени по делото експертизи на компютри и други преносими устройства, иззети от офиса на „Т. Г.“ ЕООД, както и от дома на К. Б.. Наред с това са налице и свидетелските показания на П. Д., М. Д., М. Е., Р. П. и други свидетели, от които става ясно, че след провеждане на нерегламентирани тестове на бази данни, без знанието и съгласието на техните притежатели или обслужващите ги лица, на последните е било предлагано да ползват услугите на „Т. Г.“. Във връзка с подозираната системна незаконна дейност, описана по-горе са и извлечените посредством техническите експертизи по делото данни от служебната чат-комуникация на създадената виртуална група между управителя на „Т. Г.“ и служителите в дружеството, в която многократно са обсъждани пробиви в сайтове на различни дружества и институции, като показателни за ролята на Т. в същите неправомерни начинания е чат комуникацията му с К. Б. от 21.06.2019 г., засягаща нерегламентираното достъпване до базата данни на фирма „К.“, предлагаща консултантски услуги по внедряване на ISO стандарти, в която на заявеното от Б., че са „откраднали“ всички документи и всички „иса“, Т. му дава указания за сваляне на цялата достъпена информация, в т.ч. паролите и за нейното копиране, комуникацията им от 03.11.2018 г. по повод нерегламентираното достъпване на сайта на големия застрахователен брокер „S.”, при която на написаното от Б., че е осъществил достъпа, обвиняемият Т. отговорил: „Значи да ги гоним за тестове“, „Ако не, в новините“, даваните на 23.03.2019 г. лично от Т. указания към служителите за тестване на мобилното приложение на сайта „s.b.”, за който от свидетелските показания може да се предполага, че не е било въз основа на продължени договорни отношения, а наличната информация, придобита въз основа на предходни такива е трябвало да бъде изтрита и прочее редица други подобни контакти, някои цитирани в определенията и на предходни съдебни състави. От показанията на свидетелите С. Н., И. А., И. П., Л. Н. става ясно, че между обв. К. Б. и обв. И. Т. е имало установени по-близки доверителни отношения, че е било обсъждано между тях изготвянето на списък на най-големите български сайтове по потребителски посещения в интернет, до които да се осъществява достъп без знанието и съгласието на техните собственици или на лицата, които ги обслужват, а също и че обв. Т. бил държан в течение и е одобрявал всички извършвани тестове. Особено внимание заслужават показанията на свидетеля Л. Н., в които се твърди, че видеонаблюдението, осъществявано в офиса на „Т. Г.“ е било много прецизно разположено от управителя на дружеството И. Т. То се е състояло от камери с висока резолюция, насочени към клавиатурите и екраните на компютрите, на които са работили неговите служители, като обвиняемият не е разрешавал тяхното разместване, за да се осъществява постоянно наблюдение, което освен позволяващо проследяване на действията на служителите, е съставлявало и евентуална застраховка срещу загуба на паролите за техническите средства, понеже при евентуална подобна загуба на парола е можело да бъдат върнати записите и по тях, същата да бъде възпроизведена. Тоест, изнесеното от свидетеля, наред с експертната справка на видеозаписи от същите камери, е в противовес на защитното твърдение, че само и единствено отделните служители са имали достъп до информацията на зачислените им в офиса на дружеството персонални компютри и позволява разумно да се предполага, че И. Т. като управител, е бил напълно осведомен за всички действия, които са били предприемани и реализирани от неговите служители. Анализирайки в защитен план показанията на горецитираните свидетели, бивши и един от тях настоящ служител (при извършването на полицейската реализация) в дружеството „Т. Г.“, пред първата инстанция, адв. Л. е акцентирала на обстоятелството кой от тези служители в какъв момент е работил в това дружество, като е вярно заявеното обстоятелство, че някои не са били в трудови правоотношения към момента, посочен от държавното обвинение за време на извършване на деянието по чл.108а от НК. Преценени обаче, дори и на пръв поглед показанията им описват сходно служебните контакти в дружеството и създадената там обстановка, без да стоят встрани от установените по експертен път актуални данни, в т.ч. относно съдържанието на контактите, осъществявани посредством служебния чат, поради което, упоменатите показания се ползват за преценка на доказателствената обезпеченост и не могат да бъдат игнорирани само на това основание. Отделно, по делото са събрани и други доказателства – свидетелски показания, експертни заключения, протоколи за претърсване и изземване, справки и документи (в т.ч. превод от английски на български език на разпространено писмо до медиите), които пък са относими конкретно до хакерската атака срещу информационната база данни на Н., нейното копиране и разпространяването на части от нея в публичното пространство. Въпросният доказателствен материал позволява с основание да се подозира обв. К. Б. като автор на това деяние. Налице е и чат комуникация, в която е участвал и обв. И. Т. от април 2019 г., в която К. Б. ясно и недвусмислено е обявил намеренията си спрямо същата база данни на Н. („Тая вечер Н. си заминава“). Приложена е и експертна справка за съдържанието на разговорите, проведени между третия обвиняем Я. с обв. К. Б., както и между обв. Я. по телефона с неизвестно лице, чиято самоличност тепърва предстои да бъде установена, и двата в различни часове на 15.07.2019 г., в които са били обсъждани последиците от вече извършеното разпространение на неправомерно достъпените бази данни на Н.. При този доказателствен комплекс, събран към настоящия етап, въззивният състав счита, че не е налице обосновано предположение за повдигнатото впоследствие обвинение по чл. 321 от НК, нито за ръководене, нито за участие в ОПГ, създадена с цел изнудвания по чл. 213а от НК, тъй като макар и в чисто житейски смисъл предполагаемата системна деятелност по нерегламентиран достъп и копиране на бази данни, вероятно преследваща икономическа изгода, в житейски план да се характеризира като „хакерски рекет“, тя не съдържа обективните съставомерни белези на изнудването по чл. 213а от НК, поради което и няма как да сме изправени пред сдружаване с такава цел. В случая трайното и системно извършване на такива деяния, за каквито с основание може да се предполага, че са реализирани, създава подозрение за вероятна продължила във времето еднотипна престъпна деятелност по чл. 319а и чл. 319б от НК (поне по основните им състави), но предвид тяхната наказуемост, същите деяния не биха могли да формират обвинение за ОПГ. Този извод на въззивния състав е коренно противоположен на личната защитна теза на обв. И. Т., изложена в днешното съдебно заседание за прилагане на добросъвестни търговски практики. \n\tПо отношение на обвинението за подбуждане на К. Б. към кибертероризъм по чл. 108а от НК, въззивната инстанция също дължи известно разграничаване от мотивите на първата, както и от становището на преждепроизнасялите се съдебни състави. Вярно е, че по делото е събран доказателствен материал, от който може да се предполага, че обв. И. Т. във всеки един момент си е осигурявал възможността да се информира за случващото се в офиса на дружеството и за пряката дейност на всеки един от неговите служители, независимо от факта, че е посещавал този офис едва в късните следобедни часове в работните дни. Също така са налице доказателства, от които може да се предполага, че непрекъснато е давал указания как да се процедира с неправомерно достъпената информация, че е навеждал служителите си към такова неправомерно достъпване, както и че е проявявал склонност към публично оповестяване на добити по неправомерен път данни от сайтове на фирми, които не са желаели партньорство с „Т. Г.“. Всички тези обстоятелства, разгледани в логическа взаимовръзка създават известни подозрения, че в конкретния случай е било възможно неправомерното достъпване и копирането на данни от информационната система на Н. да е било извършено от К. Б. вследствие именно на интелектуалното му мотивиране от обв. И. Т., респективно от третият обвиняем Я., но то не е обосновано с по-убедителни доказателствени източници, както се изисква при напредване на разследването. В този смисъл няма как въззивният съд да не се съгласи със защитните възражения, че преки доказателства, уличаващи обв. Т. и то от естеството да формират основателно подозрение за вмененото му подбудителство отсъстват и че ако доказателствената маса, състояща се от косвени доказателства, която е създавала индиции за подобно поведение е била достатъчна в производството по чл. 64 от НПК и скоро след това в процедури по чл. 65 от НПК, сега вече не може да аргументира надлежно подобна позиция. Същевременно обаче, според въззивния съд, съществуват доказателства за предполагаемо съзнателно помагаческо поведение на обв. И. Т., защото доказателствената съвкупност дава възможност с основание да се предполага, че бивайки информиран още през април 2019 г. за намеренията на К. Б. по отношение на базата данни на Н., обв. И. Т. е създал всички условия да бъде извършено нерегламентираното им достъпване, както и публичното им оповестяване (посредством различни медии), тъй като цялата техническа операция по достъпването им е била извършена в служебно качество на К. Б. на служебно предоставените му технически средства, в т.ч. изготвянето на писмата до медиите (първообрази на които са намерени и на служебната  техника), като неговият работодател, както вече се посочи, е бил непрекъснато в течение на всичко, което са изработвали служителите му. Ето защо, съдът счита, че обосновано предположение е налице, но поне на този етап при друга форма на съучастие, с което обвинителната конструкция по отношение на основния състав на така предявеното обвинение на Т. за съпричастност към престъпление по чл.108а от НК не се променя (в друго по вид престъпно деяние). Този му извод може да бъде потвърден, може да бъде и оборен, в зависимост от доказателствата, които ще бъдат тепърва събирани, тъй като предстои да се изясни съдържанието на телефонната комуникация на лицата, в т.ч. и водената от тях чрез мобилни приложения на техните мобилни телефони, както и съдържанието на някои от веществените доказателства, иззети при претърсванията, за които все още експертизите не са изготвени, или, на които предстои да бъде извършено декриптиране с помощта на международни специалисти от Европол. Самото изпращане на информацията до средства за масово осведомяване (чрез електронни писма с предоставен линк), предполага целите за всяване на страх и смут в населението, каквито на практика бяха постигнати след публичното оповестяване на достъпа. В този аспект, по делото са инкорпорирани както изготвена експертиза в областта на икономиката и националната сигурност, така и гласни и писмените доказателства за подадените масово жалби, сигнали и запитвания, сочещи каква е била реакцията на една значителна част от българските граждани, които са изпаднали в паника и притеснение за съдбата на нерегламентирано достъпените им лични данни и най-вече неизвестността от бъдещи възможни злоупотреби с тях.  По отношение на опасностите, настоящият съд изобщо няма да коментира рискове от укриване, предвид липсата на каквито и да било обективни обстоятелства, които да ги обуславят. По отношение на мотивировката на първата инстанция за опасност за извършване на престъпление, въззивният състав принципно се съгласява с нея, защото намира, че такава опасност все още съществува и тя не е отпаднала, но не я съотнася към възможности за въздействие върху свидетели или върху експертни изследвания, нито към специфики на предполагаемо осъщественото съучастие в престъпно деяние по чл. 108а от НК. Това е така, понеже обстоятелствата, които се изтъкват като специфики, по същността си се обхващат от правната квалификация по чл. 108а от НК. Опасността от извършване от престъпление за настоящия въззивен състав обаче, не е отпаднала и изводът за нея почива на доказателствата, даващи основания да се предполага извършвана продължително и системно друга неправомерна деятелност, която бе засегната по-горе (носеща белезите на чл. 319а и чл. 319б от НК). От изготвените до момента експертни справки и технически експертизи е видно, че се касае до усвояване на колосални обеми неправомерно достъпени данни, съхранявани на компютри и други външни устройства на дружеството (а и в телефони на негови служители – специално К. Б.), като тя съвсем не се свежда до информацията, добита чрез хакерската атака на Н., а чрез атакуване на множество други бази данни и съдържа сведения освен за имена, ЕГН, адреси и прочие лична информация, още фирмена информация, информация от банкови карти и друга от най-разнообразно естество, като при възможностите за предлагане на такава информация и за продажба, каквито данни има по делото, при обективно установените познания, капацитет и способности на обв.И. Т. в областта на т.нар. „хакерство“, наред с обстоятелството, че лицето, с което се е намирал в доверителни отношения и което също притежава такива способности е на свобода, все още обуславят реален риск от такъв тип криминогенно поведение в бъдеще. Същият риск няма как да бъде преодолян дори с преустановяване дейността на дружеството, защото подобна деятелност би могла да бъде реализирана и във всякакви други условия при осигуряване на необходимата компютърна техника за това. Ето защо съображенията на защитата за отсъствие на опасностите по чл. 63, ал.1 от НПК, аргументирани включително чрез представения в днешното съдебно заседание приемо-предавателен протокол, не се споделят. Периодът на задържане действително не е кратък, но същевременно все още не се явява неразумен, преценено на фона на изключителната сложност на делото и предмета на разследване, който изисква полагането на огромен експертен труд, неминуемо необходим в случая за пълното и правилно установяване на релевантните обстоятелства. Фактът, че през месец ноември е спряло прилагането на документи, не означава, че се бездейства от органите на досъдебното производство, тъй като предстои изготвянето на заключението на други важни експертизи, както и изпълнение на Европейска заповед за разследване. Независимо от това, следва да се обърне внимание на СП, че концентрирането на усилията към установяване на факта на хакерската атака спрямо Н. и дейността на нейния евентуален извършител, може да е било оправдано в началото на разследването, но понастоящем се изисква приоритетно провеждане на процесуалноследствени действия и по отношение на другите двама обвиняеми, най-вече с оглед продължаващото изпълнение на мярка за неотклонение „Задържане под стража“, спрямо единия от тях, чието прилагане в обществен интерес, все още е законосъобразно. Аргументът на защитата за неравностойното третиране на обвиняемите по делото, заради различната им процесуална принуда, е бил излаган и по-рано пред съдилищата и сега в първоинстанционното производство пред СНС. В тази връзка следва да се отбележи, че няма как въззивният съд да поправи това неравностойно третиране, защото най-малкото, няма правомощия да преразглежда процесуалното положение на други обвиняеми, но намира, че не съществува пречка да изрази виждането си, че най-леката мярката на обв. К. Б. (резултирала от първоначалната формулировка на предявеното му обвинение), предвид събраните впоследствие доказателства, се е явила крайно непропорционална на предполагаемото му от тях поведение и изводимите по делото правнозначими рискове.  С оглед на изложеното, макар и с направените корекции, обжалваното определение следва да бъде потвърдено, поради което  СЪДЪТ ОПРЕДЕЛИ: ПОТВЪРЖДАВА протоколно определение от 06.01.2020 г. на СНС, 16 състав, по НЧД № 2/2020 г., с което е било оставено без уважение искането на обвиняемия И. Т. Т. и неговата защита за изменение на изпълняваната спрямо същия мярка за неотклонение „Задържане под стража“.  Определението е окончателно.\" Шефът на \"ТАД груп\" остана в ареста: застрашил социалния мир и стопанския живот Прокуратурата пусна нов транш \"доказателства\" срещу \"ТАД Груп\"", "date": "2020.01.17", "title": "И все пак съдът не остави Иван Тодоров в ареста само защото е интелигентен (ОРИГИНАЛ)"}
{"url": "https://clubz.bg/93076-evropa_dava_255_mln_evro_za_dovyrshvane_na_magistrala_v_gyrciq", "text": "Еврокомисията одобри инвестиция в размер на 255 милиона евро от кохезионния фонд за изграждане на част от магистрала в Гърция, съобщиха от централата на ЕК в Брюксел. Става дума за отсечката между Ламия и Ксиниада, с която да бъде завършена южната част от път Е65. Той свързва регионите Същинска Гърция и Западна Тесалия с основната мрежа магистрали в страната. България се отказа от европарите за \"Струма\" през Кресна По план отсечката Ламия-Ксиниада трябва да заработи през декември 2021 г. Очаква се бъдещата изградена изцяло магистрала да доведе до създаването на работни места и да увеличи доходите в тази част на Гърция.", "date": "2020.01.17", "title": "Европа дава 255 млн. евро за довършване на магистрала в Гърция"}
{"url": "https://clubz.bg/93074-stomana_osporva_dannite_na_prokuraturata_po_deloto_dimov", "text": "От пернишкото предприятие \"Стомана индъстри\" отхвърлиха твърденията, че са плащали водата, която са ползвали от язовир \"Студена\" на по-ниски тарифи от тези за жителите на града, както твърди прокуратурата в обвинението срещу бившия вече екоминистър Нено Димов. Отрекоха и да са ползвали количествата, обявени от обвинението.  В съобщение до медиите от \"Стомана\" уточняват, че са плащали количествата вода по две тарифи, утвърдени от Комисията за водно регулиране и правителството, съобщава БНР. Освен това оттам допълват, че \"Стомана индъстри\" е , както обяви прокуратурата. Допълва се, че това е 3% от консумацията на Перник. Втори съд остави Нено Димов в ареста  Вчера след близо 4 часа съвещаване, състав на апелативния спецсъд категорично се съгласи, че има данни Нено Димов да е единственият виновник за водната криза в Перник и затова го остави в ареста.  Тричленният състав се съгласи, че Димов умишлено, бивайки редовно информиран за задаващата се водна криза, е позволил тя да се случи. Съдията докадчик - Красимира Райчева прие пресметнатото от прокуратурата - щетите възлизат на 7,223 млн. куб. м вода или като стойност - 11 863 389 лв.   Според обвинението с подписа на Димов (под графиците за водоползване) водата от \"Студена\" е продавана на \"Стомана индъстри\" и ТЕЦ-Перник по 0,13 лв. за кубик, докато за гражданите по същото време тя е била по 2 лв. за кубик. Така прокурорите ще опитат да докажат деянието безстопанственост.", "date": "2020.01.17", "title": "\"Стомана\" оспорва данните на прокуратурата по делото \"Димов\""}
{"url": "https://clubz.bg/93073-ek_ni_hvali_za_napredyk_v_upravlenieto_na_dyrjavnite_predpriqtiq", "text": "България е постигнала значителен напредък в сферата на корпоративното управление на държавните предприятия. Това се казва в разпространено днес съобщение на Еврокомисията. Напредъкът е постигнат в резултат на Програмата за подкрепа на структурните реформи (ППСР) и нейните препоръки. Това е проект, по който ЕК и Организацията за икономическо сътрудничество и развитие (ОИСР) помагат на България дй извърши преглед и оценка на на управлението на държавните предприятия. \"Скритата и безплатна приватизация\" мина през парламента Сред най-значителните постижения на страната ни е приемането на нов закон и създаването на Агенцията за публичните предприятия и контрол (АППК),  Тази реформа ще направи българските държавни предприятия по-прозрачни и независими. Тя е в съответствие с амбицията на България да се присъедини към Еврозоната. ППСР предлага експертна помощ на всички страни от ЕС за прилагането на реформите, подпомагащи растежа. Подкрепа се осигурява след подаване на молба. Досега по Програмата е оказана помощ по над 550 проекта в 26 държави от Съюза.", "date": "2020.01.17", "title": "ЕК ни хвали за напредък в управлението на държавните предприятия"}
{"url": "https://clubz.bg/93084-mejdunarodna_literaturna_nagrada_za_georgi_gospodinov_v_italiq", "text": "Георги Господинов стана 64-ият носител на международната литературна награда „Ceppo“. Отличието му е присъдено за италианското издание на сборника с разкази „И всичко стана луна“   в превод на професор Джузепе дел’Агата, съобщават италиански медии. Георги Господинов за 2019-а: Балади и разпади. Особено добри бяхме в разпадите Наградата се връчва ежегодно за кратки сборници с разкази и стихосбирки от 1955 г. От 2006-а е международна. Един от носителите ѝ е Марио Варгас Льоса. В съобщенията за приза Георги Господинов е наречен „българският Милан Кундера“. В мотивите на журито признанието за българския автор е обосновано с думите: Италианските медии съобщават още, че през март предстои да бъде издаден на италиански и сборникът на Георги Господинов „Всички наши тела“ отново в превод на проф. Джузепе дел’Агата. Господинов ще изнесе лекция през март във Флоренция, когато ще му бъде връчена наградата. Лекцията е озаглавена „ Меланхолия, страхове, детство и други истории“. В профила си във Фейсбук българският писател изказа благодарности на Италия, на преводача и на издателството си:", "date": "2020.01.17", "title": "Международна литературна награда за Георги Господинов в Италия"}
{"url": "https://clubz.bg/93066-kitaj_prez_2019_g_antirekordi_v_demografiqta_i_ikonomikata", "text": "Китай удари дъното по демографски и икономически показатели през 2019 г., съобщиха Би Би Си и Ройтерс. Раждаемостта е 10,48 на 1 000 - най-ниската от формирането на Китайската народна република преди повече от 70 години. Дори след смекчаването на политика за едно дете.  Защо всъщност Китай спира политиката \"Едно дете\"? С 580 000 е намаляла бройката на новородените пред 2019 и е достигнала 14,65 милиона. Демографският спад се е превърнал в тенденция през последните години. Смъртността остава ниска и благодарение на това страната отбелязва положителен прираст - през миналата година населението на Китай надхвърли 1,4 милиарда души. Въпреки това заплахата от \"демографска бомба със закъснител\" става все по-актуална - нараства групата на пенсионираните китайци, които след време може да се превърнат в непреодолима тежест на намаляващите хора в работоспособна възраст. 2020: Големия брат идва на власт в Китай? Китай преживява криза и в друга сфера - икономическата. През 2019 г. държавата отбеляза най-ниския си ръст за последните 30 години - 6,1 процента, като това е спад с 0,5 процента от 2018 г., по данни на Националното статистическо бюро на Китай. Това до голяма степен се дължи на нестихващата търговска война със САЩ. Търговската война може да коства на САЩ загуба на 1% от растежа Според източници на Ройтерс Пекин планира да постави по-ниска цел за растеж (около 6 процента) за 2020 г. и ще разчита увеличението на инвестиции в инфраструктурата да предотврати рязък спад. 2020: Големия брат идва на власт в Китай? Търговската война може да коства на САЩ загуба на 1% от растежа", "date": "2020.01.17", "title": "Китай през 2019 г. - антирекорди в демографията и икономиката "}
{"url": "https://clubz.bg/93056-pochina_naj_malkiqt_sin_na_tolkin", "text": "Кристофър Толкин, син на британския писател и автор на \"Властелинът на пръстените\" Джон Р. Р. Толкин (1892-1973), се спомина във Франция на 95-годишна възраст, предадоха световните информационни агенции, цитирани от БТА. Кристофър Джон Толкин е третият и най-млад син на световноизвестния британски писател, лингвист, поет, филолог и професор в Оксфордския университет Джон Р. Р. Толкин. Толкин: Гади ми се от някои филми на \"Дисни\" Вървейки по стъпките на баща си, Кристофър съумява да стане признат писател. Но той се прославя предимно с доработката на произведенията на баща си. След смъртта на Толкин-старши синът му Кристофър публикува много негови незавършени произведени, допълвайки ги с бележките и с неиздадените му ръкописи. В частност Кристофър успява да завърши и да публикува през 1977 година книгата \"Силмарилион\" - сборник от митове и легенди за Средната земя. Досущ като баща си, Кристофър отдава много години от своята кариера на Оксфордския университет. През 2016 година той е удостоен с медала \"Бодли\" на Бодлиевата библиотека към университета за своя принос към литературата. Първи кадри от биографичния „Толкин“ Кристофър Толкин рисува знаменитите карти във \"Властелинът на пръстените\", които украсяват всичките книги на автора от 50-те години на миналия век. Литературоведите изтъкват, че без неговото участие любителите на творчеството на Толкин биха се лишили от възможността да прочетат най-малко четири произведения на култовия автор. Историята за Властелина на пръстените достигна върха на своята популярност след излизането на екран на филмите, заснети по мотиви на класическата трилогия. Но Кристофър Толкин остава недоволен от екранизацията на новозеландския режисьор Питър Джаксън. През 2012 година в интервю за френския вестник \"Монд\" той разкритикува филмите, които според него не са могли да съхранят същността и красотата на книгите на баща му. По думите на Кристофър авторите на екранизациите са \"опустошили книгата, като са направили от нея екшън за подрастващи на възраст от 15 до 25 години\".  Първи кадри от биографичния „Толкин“", "date": "2020.01.17", "title": "Почина най-малкият син на Толкин"}
{"url": "https://clubz.bg/93072-goranov_za_hazarta_nqma_nacionalizaciq_ima_monopolizaciq", "text": "Няма национализация в проекта за промени в Закона за хазарта, има по-скоро монополизация. Това заяви министърът на финансите Владислав Горанов в парламента, след като лидерът на НФСБ Валери Симеонов обяви, че е получил подкрепа и от Горанов, и от спортния министър Красен Кралев, и лично от премиера Бойко Борисов за ремонт на закона. Предложението е да се отнемат лицензите та частни организатори на лотарийни игри и тази дейност да бъде право само и единствено на Държавния спорен тотализатор.  На въпрос дали внезапното желание за промени в закона са свързани по някакъв начин с неофициалната т.нар. \"война\", която тече от известно време в частния хазартен бранш между различни компании за залагания, Горанов отвърна:  И не се ангажира с отговор на въпроса има ли в момента частен монопол в организирането на лотарийни игри - давайки  за пример, че и сега Държавният спортен тотализатор организира такива.  Горанов потвърди аргумента на Валери Симеонов за промяната - а именно, че в повечето страни от ЕС лотариите са част от държавен монопол. Валери Симеонов: Имам подкрепа от министри и Бойко Борисов за хазарта По думите му, ако пазарният дял на лотариите се съсредоточи в държавното тото - то тогава ще има много повече постъпления за национален спорт. Според министъра тотализаторът може да развие капацитета си и да предложи добро покритие на лотарийните игри, каквото в момента имат частни компании.  Горанов уточни, че този вид бизнес не бива да се разраства самоцелно. И хазартът не е единственият \"вреден навик\", който подлеги на регулация от страна на държавата. \n\t \n\tФинансовият министър съобщи още, че до месец ще предложи реформа на Държавната комисия по хазарта. За дейността ѝ текат проверки, такава има и в прокуратурата, уточни той. Законопроектът не е готов още, но Горанов анонсира:  Форматът би могъл да е агенция, а началникът ѝ да се назначава или от Министерския съвет, или от министъра на финансите. Не е изключено обаче при ремонт на закона настоящият председател на комисията да запази пост - това е назначеният само преди няколко месеца от Горанов Александър Георгиев. Той дойде от друга подопечна на Горанов институция - НАП.  Министърът на спорта Красен Кралев, който има отношение по темата, също бе в Народното събрание. Но направи всичко възможно да не говори пред медиите.", "date": "2020.01.17", "title": "Горанов за хазарта: Няма национализация, има монополизация"}
{"url": "https://clubz.bg/93065-slipknot_za_pyrvi_pyt_v_bylgariq_na%C2%A0hills_rock_2020_video", "text": "Американската хеви метъл банда Slipknot най-после ще зарадва и българските си фенове. Кори Тейлър и компания идват на тазгодишното издание на фестивала Hills Of Rock в Пловдив, като хедлайнери на третия ден (26 юли, неделя). Новината съобщиха организаторите от \"София Мюзик ентърпрайзис\" на официалния си сайт. Американската банда Slipknotе сред най-популярните хеви-метъл групи в съвременната световна музикална история. Още от формирането им през 1995 г. в щата Айова, тя  постига не само невероятни успехи с проектите си, но се превръща и в един от идолите на няколко поколения.  През август 2019 година излиза новият албум на Slipknot - We Are Not Your Kind, който е шестият студиен запис в кариерата им. Считан за един от най-добрите албуми на бандата, той оглавява класациите Billboard 200 в САЩ и Albums Chart в Обединеното кралство, и заема челни позиции в чартовете на десетки държави по света. Сингълът към албума, Unsainted, се превръща в глобален феномен и видеото към него става номер едно в стрийминг платформите по света за 24 часа, като събира над 60 милиона гледания в Youtube само за няколко седмици. Вокалистът на Slipknot Кори Тейлър казва: Slipknot включва и България в европейското си турне и за щастие американската банда ще гостува за пръв път у нас на Hills Of Rock 2020. Фестивалът ще се проведе за четвърта поредна година, на Гребен канал \"Пловдив\", на 24, 25 и 26 юли 2020 г., съобщават още организаторите. ", "date": "2020.01.17", "title": "Slipknot - за първи път в България. На Hills Of Rock 2020 (ВИДЕО)"}
{"url": "https://clubz.bg/93060-svidetelka_zvynna_mi_chovek_praten_ot_neno_dimov_za_da_pusna_voda_na_stomana", "text": "Това се казва в поредно съобщение на прокуратурата, в което се изнасят данни от текущото досъдебно производство срещу Нено Димов, макар че то е съвсем в началото си. Прокуратурата с избрани доказателства за Нено Димов (ДОКУМЕНТИ) Както от началото на разследването, от прокуратурата заявяват: \"От материалите по делото е видно, че Нено Димов - в качеството си на министър на околната среда и водите  в язовира. Въпреки резкия спад на притока и бързото намаляване на водното количество в язовира, същият е разрешавал разходване на вода за промишлени нужди в поисканите от предприятията обеми, макар те да са разполагали и с други водоизточници. По този начин Нено Димов не спазил нормативното изискване за преимуществено подаване на вода от язовир „Студена“ за питейни и битови нужди на населението в региона.\" Интересни са показанията на Мая Дряновска, шеф на отдел \"Управление на риска от наводнения\" в МОСВ, която казва следното: Получил категоричен отказ, но пропуснал да каже \"какво са си говорили преди това\" с министър Нено Димов. Този човек бе много любезен. Дряновска продължава още: \"Стомана индъстри\" и Топлофикац;ия -Перник, освен че са имали и разрешителни за водовземане от р. Струма, са обявили, че са използвали от язовир \"Студена\" следните количества: 1,342 млн куб м за 2018 г. и 1,346 милиона кубика за сушавата 2019-а. Обаче ключовата дума е . На 29 ноември била направена проверка от Басейнова дирекция- Благоевград и установили, че  За това не е била уведомена Басейнова дирекция, а съставеният акт бил за оператора - ВиК-Перник, става ясно още от думите на свидетелката. Забележително е следното обяснение: Ако Нено Димов не беше давал вода на фирми, Перник нямаше да е на режим От думите ѝ става ясно и още нещо любопитно: че Нено Димов въвел практика - когато му се подава за утвърждаване график за отпускане на вода, да е придружен с обяснителни записки, за да взима по-информирано решенията си. Тези пояснителни бележки обаче не са били деловодно завеждани, администрирани и архивирани, защото били в свободна форма  Сред другите разпитани са зам.министрите Атанаска Николова (която казва, че научила за проблема от медиите) и ресорният - Красимир Живков.  От Специализираната прокуратура заявяват, че продължават  от държавната и общинската администрация, които имат отношение към управлението и ползването на водата. При подобни предни \"избирателни\" пускания на разпити и други документи от иначе секретното досъдебно производство, адвокат Ина Лулчева преди време бе входирала молба - да ѝ дадат  документи на прокуратурата, за да може и тя да си пуска пасажи, които я устройват. Ако Нено Димов не беше давал вода на фирми, Перник нямаше да е на режим", "date": "2020.01.17", "title": "Свидетелка: Звънна ми човек, пратен от Нено Димов, за да пусна вода на \"Стомана\""}
{"url": "https://clubz.bg/93062-bez_torbichka_narodnoto_tvorchestvo_otklikna_na_molbata_na_karakachanov", "text": "Молбата на вицепремиера, военен министър и лидер на ВМРО - Красимир Каракачанов - да не се правят монтажи с него и плик от една верига супермаркети, развълнува само социалните мрежи, но предизвика и вълна от народно творчество. Каракачанов помоли да не му се правят \"монтажи с плик\" Двама от най-известните автори на колажи във фейсбук - Иван Червенков и Валдес Радев се съобразиха с молбата на вицепремиера и смениха марката супермаркети.  Иван Червенков предложи да се \"ребрандира\" и сградата на военното министерство в София. На колажа виждате шефа на пресцентъра на министерството Александър Урумов.   ", "date": "2020.01.17", "title": "Без торбичка. Народното творчество откликна на молбата на Каракачанов"}
{"url": "https://clubz.bg/93048-djambazki_iska_polovin_dnevni_za_deputati_i_oryjie_za_dobrite_sreshtu_loshite", "text": "Заедно с него присъстващите депутати бяха петима. Но в залата бяха и двамата ни сънародници от групата на Европейските консерватори и реформисти (ЕКР) – Джамбазки и Андрей Слабаков. Това се случи на дебат за отправен до Еврокомисията   относно триизмерно отпечатани нелегални предмети. Запитването за триизмерно отпечатаните нелегални предмети е внесено на 6 януари от холандската евродепутатка Люси Нетсинга от групата на либералите. Тя пита от името на Комисията по правни въпроси. Засечка в оръжието на убиеца от Хале спасило десетки от смърт Причина е все по-честото използване на отпечатани с тази технология оръжия. Точно с такова оръжие е действал нападателят, убил двама души край синагогата в германския град Хале на 9 октомври 2019 г. Той дори е качил схемата му в туитър. Тя се интересува как Комисията смята да се справи с проблемите, свързани с употребата на триизмерно отпечатани нелегални предмети, и дали има намерение да предприеме някакви законодателни действия въз основа на настоящи и предишни проучвания и оценки. Въоръжен грабеж на газстанция в София Ангел Джамбазки взе отношение и към дебатираните оръжия. Той призна предимството на триизмерната технология, но изтъкна и рисковете от нея. И допълни, че принтирането на оръгие е ниша, която не е регулирана и трябва да бъде внимателно изследвана. Той допълни, че законите за притежаване на лично оръжие в различни страни от ЕС са „ненужно рестриктивни и пречат на съвестните граждани данъкоплатци, които искат да защитят себе си и семейството си“. След това Джамбазки описа ситуацията в България: Българският консерватор призова за сериозни стъпки към либерализирането на притежаването не само на личното, но и на спортното и колекционерското оръжие. В дебата се намеси и вторият български консерватор – Андрей Слабаков. Той използва синя карта, за да зададе въпрос на своя съпартиец Джамбазки. След което продължи: Актьорът разкритикува българските закони: Джамбазки отговори на своя съпартиец и съратник, че за да не бъдат принуждавани хората да си принтират триизмерни оръжия, всеки неосъждан гражданин трябва да има възможности да защитава сам себе си, без обаче да нарушава законите. Двамата български депутати си говориха на „вие“ по време на дебата. Еврокомисията ще разгледа темата по всички гледни точки, които представихте, увери шестият присъстващ в залата. Това бе словенецът Янез Ленарчич – еврокомисарят, отговарящ за управлението при кризи. Той допълни, че едва ли в Германия ще променят законодателството заради използваното в Хале оръжие. Причината е, че там се наказва употребата на всяко незаконно произведено оръжие. Въоръжен грабеж на газстанция в София", "date": "2020.01.17", "title": "Джамбазки иска половин дневни за депутати. И оръжие за добрите срещу лошите"}
{"url": "https://clubz.bg/93037-tova_pravqt_problemite_kogato_ne_se_reshavat_vzrivqvat_se", "text": "Щеше ли да се случи трагедията в Галиче, ако бяхме приели Закона за социалните услуги? Нелеп въпрос, разбира се, че щеше да се случи. Но между двете неща има взаимоотношения, които трябва да бъдат разпознавани и разказвани, след това обсъждани и прилагани, едва тогава има шанс подобни трагедии да ни отминават. Сега има Аксел в Галиче, Мартин в Сотиря, Северин в Русе, утре ще е някой друг от някъде другаде. Призналият убийството в Галиче Аксел е на седемнайсет години. По законосъобразната терминология – непълнолетен, дете. Детето Аксел не ходи на училище, каквото обикновено правят всички деца. Детето Аксел няма родители, които да се грижат за него. Детето Аксел пребива почти до смърт преди година бездомник. Мъдрата приказка, че за да се отгледа едно дете, са нужни усилията на цяло село, тук важи в някакъв извратен смисъл. За да се отгледа детето Аксел, е нужно безразличието на цяло село. И безобразието на цяла държава. В безобразието влизат безхаберието, безотговорността, некадърността, мързелът, имитацията на работа. Детето Аксел и престъпленията му растат на благодатна почва – няма кой да му потърси сметка, няма кой да го озапти, няма кой да направи каквото и да било и в двете посоки – нито да се погрижи за него, нито да го накаже и принуди. Когато Аксел убива, селото кипва. Селото е възмутено, но не чак толкова лицемерно, че да се прави на изненадано. Някак в себе си всеки е допускал, че ще се стигне дотук. И какво е направил, като е допускал? Нищо. Сега селото иска роднините на Аксел да бъдат насилствено изселени в друго село – там да плашат хората, там да убиват, само да не са пред очите им. Няма човек – няма проблем. Проблем има, независимо къде ще бъде местен Аксел. Ако Аксел бъде преместен в Сотиря, а Мартин в Галиче, проблемът остава точно същият. Ако бъдат разместени в села, където по една случайност все още няма някой като тях, проблемът се разраства. Новият Закон за социалните услуги беше една от възможностите да се работи по премахването на този проблем. Какво си говорихме, докато беше времето за обсъждането на закона? За занемарените деца, като Аксел, които се превръщат в убийци? За изоставените деца с увреждания, които държавата сега допълнително наказва като че ли са виновни и излишни? За самотните хора в селата? За оскъдицата в социалните домове? Не! За нищо такова не си говорихме. Вместо това слушахме крясъци за това колко са застрашени българските деца откъм Норвегия. И как този закон ще ни отнеме децата. Чухме на официално обсъждане дори реплика, след която човек се чуди как не се отварят небесата и оттам не тряска една гръмотевица, репликата гласеше, че майките на децата с увреждания са виновни за уврежданията, защото не се грижат за децата си. Църквата, обикновено дремеща по всички въпроси, които си задават хората, също нададе вик срещу призрачната опасност над православното семейство.  Какво направи през това време вносителят на закона, за да го защити? Преди това – да го обясни. Нищо, нищо не направи. Това бе и една от причините да си отиде социалният министър, а новият да бъде избран с приоритетно качество добър комуникатор.   Заради общественото напрежение около него. Така Законът за социалните услуги беше заметен под килима като всяка реформа, от която се нуждаем. Просто защото така е по-лесно – няма да се работи, ще се удължи спокойствието на правителството, а останалото ще си бъде както си е било. Няма да има кой да прати Аксел на училище, да го прибере в интернат, да го наблюдава като получил условна присъда след пребиването на клошаря, няма да има кой да го спре. Същият проблем стоеше и при Мартин, убиеца от село Сотиря, който наскоро беше излязъл от затвора. Всеки по веригата не си е свършил работата, всеки е останал безучастен. Дори и да имаме закон за социалните услуги, нещата няма да се променят, докато не се промени мисленето ни, докато не разберем, че българските деца са застрашени от българското безразличие, а не от някакъв съчинен норвежки интерес. Подобно е взаимоотношението на взривения във Варна жилищен блок с друг подпъхнат под килима опит за реформа, каквато е Истанбулската конвенция. Безкрайно далеч съм от мисълта, че ако България беше ратифицирала Истанбулската конвенция, оня бивш полицай от Варна нямаше да взриви апартамента си и така да взриви живота на десетки семейства. Но и тук схемата е същата, като описаната по-горе. Двадесет години една жена е жертва на домашно насилие. Двадесет години съседите знаят за случващото се, но мълчат. Самата жертва на домашното насилие избягвала да говори за това от чувство за срам. В България не е срамно мъж да бие жена си, срамно е другите да знаят, че я бие. Също така не е срамно комшиите да клюкарят какво се чува иззад стените, срамно е да се уведомяват институции за това. Една нощ обаче стените падат от взрив – и в метафоричния, и в буквалния смисъл. Двама са убити, неколцина ранени, десетки останали в най-студения месец без дом. Истанбулската конвенция беше документ, който отчасти можеше да реши проблема с домашното насилие и последствията от него. Не с ратифицирането ѝ, не с магическа пръчка от днес за утре, а с промяна на мисленето. Само че мисленето у нас се сведе до това да се измисли на думата \"джендър\" несъществуващо значение. От самотен крясък на един евангелски проповедник на държавна служба безумието се превърна в масова истерия. Вместо да си признаем, че у нас има домашно насилие и да търсим начини за справяне с него, в главите ни се загнездиха призраци, върколаци и караконджули, каквито конвенцията изобщо не предвижда. Конвенцията щеше да задължи държавата да изгражда и поддържа достатъчно кризисни центрове за приютяването на подложени на насилие жени, щеше да криминализира преследването на жени (помним жена, която беше застреляна, след като четири пъти се е оплаквала на полицията, че бившият й мъж я преследва, но беше получавала отговор, че това не е престъпление.) Какво направиха онези, които бяха подписали конвенцията и бяха наясно с истинското й съдържание. В името на общественото спокойствие (разбирай – за да угодят на общественото невежество) заметоха конвенцията под килима. Няма да обсъждаме домашното насилие, ще се срамуваме да признаваме, че сме жертви, ще крием, ще се правим, че всичко е наред. И след това много ще се учудим, ако един ден проблемът се взриви. Защото това правят проблемите, когато не се решават – взривяват се.", "date": "2020.01.17", "title": "Това правят проблемите, когато не се решават - взривяват се"}
{"url": "https://clubz.bg/93057-ungariq_s_hristiqnski_plan_za_borba_s_globalnoto_zatoplqne", "text": "Унгария представи алтернативен \"християнски план\" за борба с глобалното затопляне, предаде Франс прес, цитирана от БТА. Страната произвежда 90 на сто от енергията си чрез въглеродно неутрални източници - атомни и соларни централи. Виктор Орбан: Салвини е брат по оръжие Правителството планира да предприеме действия срещу замърсяването на водоизточниците, да санкционира незаконните сметища и до две години да снабди всички големи градове с електрически автобуси. Орбан често се позовава на християнските ценности, за да оправдае своите действия. Това е една от причините за отказа му да приема имигранти от мюсюлмански страни. Представянето на този екологичен план маркира еволюция в идеологията на ултраконсервативната партия на Орбан \"ФИДЕС\", чиито депутати често изразяват скептицизъм спрямо научните тези за климатичните промени. ЕП иска срок за Полша и Унгария да зачитат правото Приближените до правителството медии често поставят под съмнение връзката между човешката дейност и екстремните метеорологични явления. Унгария дълго време се противопоставяше на целите на Европейската комисия да се постигне въглеродно неутрална икономика до 2050 г. Тя се присъедини към мнозинството страни членки на ЕС през декември, след като получи от Брюксел отстъпка за производството на ядрена енергия, отбелязва АФП. ЕП иска срок за Полша и Унгария да зачитат правото", "date": "2020.01.17", "title": "Унгария с \"християнски план\" за борба с глобалното затопляне"}
{"url": "https://clubz.bg/93052-radan_kynev_za_struma_kompaniite_blizki_do_pravitelstvoto_ne_mogat_da_stroqt_tuneli", "text": "Отказът на България от еврофинансирането на магистрала \"Струма\" в участъка край Кресна е очакван развой. Това отбеляза в свой коментар пред бТВ евродепутатът Радан Кънев. България се отказа от европарите за \"Струма\" през Кресна Според него българското правителство иска да обслужи конкретни строителни фирми, с които най-вероятно е в бизнес отношения. А проблемът е, че тези фирми не могат да строят тунели, затова искат да използват съществуващия път за част от магистрала. Той призна, че сегашният път е труден и опасен. Според него теоретично е възможно тези 268 млн. евро да бъдат пренасочени към друга магистрала, но той поясни, че не знае на какво ниво са преговорите. И допълни, че въпросът е чисто политически - как се управлява целият публичен ресурс, как се планира. Според него трябва да се ангажира целият експертен потенциал на България, за да усвоим европейски ресурси за модернизация на сфери, в които и без това изоставаме \"Демократична България\" също излезе с официална   по темата, в която се казва, че страната ни е заплашена да върне 1,3 млрд. лв. ", "date": "2020.01.17", "title": "Радан Кънев за \"Струма\": Компаниите, близки до правителството, не могат да строят тунели"}
{"url": "https://clubz.bg/93058-premieryt_na_ukrajna_podade_ostavka_zelenski_mu_dade_vtori_shans", "text": "Украинският премиер Олексий Хончарук заяви днес, че си е подал оставка, предаде Франс прес, цитирана от БТА. Това става, след като в социалната мрежа за видеосподеляне \"Ютюб\" (You Tube) бяха качени аудиозаписи, в които министър-председателят твърди, че Зеленски има примитивни представи за икономиката и мъгла в главата. Мисли на Зеленски ... върху мъжки чорапи Според Хончарук   чието съдържание изкуствено създава представата, че премеирът и неговият екип не уважават държавния глава, уточнява ТАСС. Хончарук заяви, че става дума за мащабни атаки в медиите срещу него лично и срещу кабинета му. Депутати от партията на Зеленски \"Слуга на народа\" сезираха Службата за сигурност на Украйна с молба да разследва евентуалното подслушване на премиера, добавя \"Лента\". Записите са качени в онлайн платформата на 15 и 16 януари, като се твърди, че те са направени на съвещания на Хончарук с финансовия министър на Украйна, управителя на националната банка и други висши служители. Министър-председателят обяви пред Ройтерс, че оставката му няма да въздейства върху планираните реформи на страната и сътрудничеството с Международния валутен фонд.  По-късно обаче Зеленски обяви, че отказва да приеме оставката на премиера. Държавният глава заяви, че иска да му даде втори шанс на този пост, предаде БТА. Според президента на Украйна сега не е време за трусове в политическата и икономическата ситуация в страната. Той обаче не изключи кадрови промени в правителството.", "date": "2020.01.17", "title": "Премиерът на Украйна подаде оставка. Зеленски му даде втори шанс"}
{"url": "https://clubz.bg/93030-yujnokorejski_%E2%80%9Eparazit%E2%80%9C_v_bitka_za_%E2%80%9Eoskar%E2%80%9C_s_akuli_ot_holivud", "text": "„Паразит“ стана първата южнокорейска продукция, номинирана за „Оскар“ за най-добър филм. Заглавието се радва на завидно одобрение – 96/100 точки в специализирания сайт „Метакритик“ и 8,6 зрителски рейтинг в IMDb, съставен на базата на фестивалната публика, която го е гледала досега ( ). Защо – скоро ще разберем и у нас, филмът ще бъде част от програмата на 24-тото издание на „София филм фест“ през март. Финалните номинации за \"Оскар\" са тук. \"Физика на тъгата\" отпадна (СПИСЪК) Признанието от Американската филмова академия не е първият успех за историята, разказана от режисьора Понг Джун Хо – победния си марш продукцията започна в Кан, където се увенча със „Златна палма“, а по-късно взе и „Златен глобус“ за най-добра чуждестранна продукция. На 9 февруари „Паразит“ ще се бори за „Оскар“ в шест категории – най-добър филм, режисьор, оригинален сценарий, чуждестранен филм, дизайн и монтаж. Негови основни опоненти за най-добър филм са творби на големи имена в киното като Скорсезе, Тарантино, Тод Филипс… Малко по-рано, на 2 февруари, „Паразит“ очаква и награди „Бафта“ за най-добри филм, режисьор, оригинален сценарий и чуждоезичен филм. Стивън Кинг под прицел, че избрал качеството пред разнообразието на оскарите „Паразит“ е разказ за пороците, породени от крайната бедност. Сюжетът представя различните светове на две семейства – Парк и Ким. Ким живеят бедно, бащата в семейството е безработен и без амбиции, двете деца на по двадесетина години – също. Живеят в апартамент-мазе, от чийто малък прозорец се открива гледка към мръсна улица, случва се някой квартален пияница да се облекчи върху единственият им източник на светлина. Синът Ги-У обаче получава шанс от съдбата – негов стар съученик му помага да започне добре платена работа като частен учител по английски език. Сестра му му изработва фалшива диплома и така Ги-У се озовава на прага на луксозната къща на семейство Парк. Новият учител много се харесва на детето на господин Парк и когато майката споменава, че по-малкият им син също се нуждае от учител, но по рисуване, Ги-У предлага за тази длъжност сестра си, без да разкрива тяхната връзка. За да издържат семейството си, братът и сестрата се държат като непознати и така успяват да заблудят семейство Парк. Но най-малкото дете в богаташката къща забелязва нещо, което убягва на родителите му – двамата учители миришат еднакво… \"Имало едно време в Холивуд\" вече с най-големи шансове за \"Оскар\" „Паразит“ получава 4 от 5 звезди от Питър Брадшоу в „Гардиън“: В ревю, озаглавено „Паразит“: долните маси се надигат за отмъщение“, в „Ню Йорк Таймс“ Манола Дарджис отбелязва, че в този филм режисьорът Понг има добри идеи –  :     Стивън Кинг под прицел, че избрал качеството пред разнообразието на оскарите \"Имало едно време в Холивуд\" вече с най-големи шансове за \"Оскар\"", "date": "2020.01.17", "title": "Южнокорейски „Паразит“ в битка за „Оскар“ с акули от Холивуд"}
{"url": "https://clubz.bg/93050-shumen_ostana_vtori_den_bez_voda", "text": "Втори ден Шумен и още редица населени места в региона са без вода. Причината - авария на магистрален водопровод, която изпревари плановото спиране на водата за днес, съобщава бТВ. През вчерашния ден аварийните екипи на местното ВиК работиха по отстраняването на общо 20 аварии по тръбата. Според обещанията, ако няма възникване на нови усложнения ремонът ще приключи в късния следобед, а утре ще започне поетапното пълнене на системата и ще бъде възстановено нормалното водоподаване. Ситуацията засегна и Търговище, Велики Преслав и още няколко по-малки населени места. Без вода са около 90 хиляди души.", "date": "2020.01.17", "title": "Шумен остана втори ден без вода"}
{"url": "https://clubz.bg/93020-opposum_souce_snimki_na_bylgari_iztichat_kym_rusiq", "text": "В последните дни забелязвам, че някои хора са жертва на фейсбук приложението Opposum Souce. На приложената снимка се вижда един от вариантите на това приложение. Както съм предупреждавал и по-рано, (вижте моите статии  ,   или прочетете още в книгата ми “Уловени в Мрежата”, от Ректората на СУ или в  ), подобни приложения обикновено получават достъп до личните ви данни, а заедно с това и възможността да злоупотребяват с тях. Google събира лични здравни данни на милиони американци По-специално, това приложение получава достъп до профила на потребителя във фейсбук, а заедно с това и правото да събира следните параметри: име, имейл адрес, профилна снимка, фейсбук-ID (създадено за играта), пол, дата на раждане, списък с приятелите и техните профилни снимки, статуси, снимки, коментари, тагове и тагнати снимки, географско местоположение и часова зона. Това са описаните данни; дали има и други – не знам. Но не по-малко важно е какво се случва с тази информация, след като е събрана. Например, снимките, качени от потребителите, биват   за обработка на ФейсАпп (FaceApp), което е всъщност разработка на дружество с ограничена отговорност Wireless Lab, с адрес в… Санкт-Петербург, Русия! ФейсАпп анализира снимките и ги редактира според това, което са избрали потребителите (как би изглеждал човек, когато остарее и др.п.). Руското приложение FaceApp е заплаха за сигурността, обяви ФБР В допълнение, рекламните партньори на приложението могат да получават от фейсбук и от други канали за маркетинг информация за представяне на рекламните им кампании, например групи за интереси, както и възможността те и техните партньори да свържат общите данни към всякакви други данни, които се намират на сървърите им. Ако ви звучи странно, няма нищо чудно. Впрочем, не само тези лични данни биват събирани; събират се и други, което се случва и когато човек не използва фейсбук, а праща имейл или се свързва по друг начин с фирмата. Между тях са IP адреси, операционната система на компютъра на потребителя, браузър, “бисквитките” и пикселите, инсталирани на този компютър и др.п. На   на Opposum Souce за личните данни има обяснение какво се случва със събраната информация, като на няколко места има препратки, които обаче  сочат към… страницата за личните данни. Затворен кръг, независимо от това, че в края на страницата има посочен австрийски   – д-р Андреас Мьоцлер – като техен представител за ЕС за въпроси, свързани с личните данни. Предупреждението към всички е едно: не използвайте приложения, които събират личните ви данни, защото никога не знаете какво се случва с тях! И, разбира се, не се подлъгвайте да повярвате на това как ще изглеждате като остареете, на коя холивудска звезда приличате, каква е вашата дума на 2020 година и т. н., и т. н. Въображението на използващите личните ви данни е по-богато, отколкото можем да си представим… Руското приложение FaceApp е заплаха за сигурността, обяви ФБР", "date": "2020.01.17", "title": "Opposum Souce: снимки на българи изтичат към Русия"}
{"url": "https://clubz.bg/93054-prokuraturata_arestuva_opasni_toksichni_otpadyci_kraj_lukovit", "text": "Стотици килограми опасни отпадъци са открити край Луковит, след като служители на общината са засекли чрез видеонаблюдение камион с великотърновска регистрация да изхвърля течности и боклуци с неясен произход. Стигнало се е и до намесата на прокуратура и полиция, съобщава Нова тв. Прокуратурата откри планини от боклуци в Гълъбово Към днешна дата с прокурорско постановление отпадъците –   са задържани на депото за отпадъци край Луковит. Той обясни, че са открили отпадъците по сигнал на кмета на близкото с. Торос. \"Той ги е намерил в местност край селото. Бяха складирани, установи се, че са опасни и токсични. След този сигнал се намеси прокуратурата, полицията. Води се наказателно производство”, каза още общинският кмет. Италианската мафия обича България. Търси къде да складира отпадъци „След приключване на досъдебното производство органите на реда ще ни наредят тези отпадъци да бъдат обезвредени и предадена на лицензирана фирма. Това ще струва на общината множество средства”, добави той. На кадри от общинското видеонаблюдение се вижда ясно и номерът на камиона. Установена е връзка с фирма от Ботевград, която се занимава с управление на опасни отпадъци, допълва медията. Полицията вече работи по случая. По-късно днес се очаква информация и от прокуратурата. В момента по нареждане на Иван Гешев МВР и ДАНС проверяват всички големи количества отпадъци на територията на 28-те области на страната. По думите на главния секретар на МВР Ивайло Иванов се прави и \"карта\" на боклуците, които са в България. Италианската мафия обича България. Търси къде да складира отпадъци", "date": "2020.01.17", "title": "Прокуратурата \"арестува\" опасни токсични отпадъци край Луковит"}
{"url": "https://clubz.bg/93053-otkriha_trup_na_bylgarin_v_london_razsledvat_ubijstvo", "text": "Българин е открит . По тялото на жертвата имало множество наранявания, съобщават от полицията в британската столица. Образувано е разследване за убийство, съобщава Нова тв, цитирайки в. „Дейли мейл“. Идентифицираха всички жертви от камиона ковчег в Англия Полицията е била извикана на мястото на престъплението в Кройдън от Бърза помощ в понеделник сутринта по сигнал за намерен труп. Органите на реда идентифицирали Близките му са уведомени за смъртта му. По информация на МВР в кръга от заподозрени за извършеното тежко криминално престъпление е друг български гражданин. Той е известен с множество  криминални прояви за кражби и наркотици, срещу него е имало 19 заявителски материала. Работната теза на британската полиция е, че престъплението е извършено на 12 януари.", "date": "2020.01.17", "title": "Откриха труп на българин в Лондон - разследват убийство"}
{"url": "https://clubz.bg/93049-koga_shte_napravite_tova_vs_stiga_tolkova_otgovorihme_vi", "text": "В четвъртък вечер, както се случва понякога, залата на Столичния общински съвет на \"Московска\" 33 илюстрира идеално софийски автобус в час пик - сиреч близо 200 души бяха натъпкани в място с 60-ина седалки и малко пространство между тях. Това не бе симулация на редовното преживяване на средностатистическия софиянец, а уж общественоотговорното и заложено в закона \"обществено обсъждане\" на бюджета на София.  80% от бюджета на София бил за кварталите и екология В продължение на няколко часа стотици граждани търпеливо чакаха, за да изразят възмущение, да покрещят, а от време на време да зададат и някой въпрос на екипа от зам.-кметове на София и главния архитект на града. Кметицата Йорданка Фандъкова отсъстваше. Това обаче не спря софиянци, подготвени и за блъсканиците в градския, и за тези в общината, да подложат управляващите общината на хаотичен разпит, на моменти далеч по-ефективен от журналистическия. Още от кампанията за местния вот на софиянци бяха обещани повече инвестиции в кварталите, и на хартия бюджетът изпълнява това - но не за всички. Очаквано най-подготвени за сблъсък и бурни пререкания бяха представители на крайните части на София.  Хората от Горубляне питаха кога ще има сондажи за минерална вода, нови булеварди, парк \"Изток\", срещу който обаче някои жители на квартала видимо са против. Зам.-кметът по финансите Димитър Барбалов обеща, че ще се направят анализи на водата, за сондиране обаче средства не са предвидени. Панчаревци пък се възмутиха, че от години са игнорирани, и конкретно посочиха отсечката на \"Самоковско шосе\" в тяхна посока, която е в тъжно състояние. Разкриха и, че са имали среща с общинари, с АПИ, но от месеци чакали втора: Настилката и тротоарите не се правят, защото няма канализация, стана ясно. Защо няма предвиден бюджет за канализация - това остана мистерия. Въпросът бил предаден на \"Софийска вода\". Сякаш за да повдигне самочувствието на другите, се появи и гражданин от \"Кръстова вада\", който отбеляза, че в неговия квартал няма канализация, няма улици, а каквото има, \"няма да го казвам, но мирише на лайна\". Тази дума доведе до бурни ръкопляскания в залата. И видимо подобри настроението на някои граждани. Софиянец от \"Модерно предградие\", явно настроен да жали и за своя квартал, започна следващия си въпрос с: \"Е, ние поне канализация имаме\". А защо \"Кръстова вада\" няма канализация и кога ще има - тук зам.-кметицата Ирина Савина неколкократно се опита да се измъкне с бюрократски приказки. Кварталът можел да получи и европейски пари за канализация, обясни тя. И два пъти разясни процеса на одобрение - отива проект в СОС, после минава през МРРБ, после се връща, после се обръща... Всичко това обаче не спря гражданина да задава въпроса си с упоритост, която би трябвало да засрами средностатистическия български репортер. И получи отговор - няма да стане и през 2021-ва. Всяка година Столична община подготвя инвестиционна програма и не изхарчва стотици милиони, предвидени в нея. Този факт представи като въпрос лидерът на групата на ДБ в СОС Методи Лалов, който като гражданин чакаше ред на микрофона. Но прекали с търпението на другите, когато се опита да коментира още и още. Хората се изнервиха, че политици окупират малкото време за задаване на въпроси и голяма част от мястото в залата - повечето седящи места бяха заети именно от общинари. В защита на Лалов е редно да се отбележи, че от ДБ се опитаха да предложат втора дата за продължаване на общественото обсъждане. Ще го говорим за това накрая, съгласиха се управляващите, но до такива \"ексцесии\" не се стигна. Фандъкова откри кампанията си, обеща фокус върху кварталите Кметът на \"Слатина\", пак от ДБ, Георги Илиев пък попита как от 40 стр. негови предложения за инвестиции, е влязло само едно. На това, както сигурно и очакваше, не получи отговор. После зададе и друг въпрос - не могат ли да се провеждат и обществени обсъждания на гражданите по райони. Участието на политици в обсъждането, дори и с важни въпроси, обаче само добави към напрежението в залата. Гражданите видимо искаха поне за една вечер да имат усещането, че те упражняват контрола. Представителка на сдружение \"Велоеволюция\" изтъкна недомислица на общинския бюджет за поредна година. По дългосрочната програма до 2020 г. е предвидено да са изградени 60 км. За последната година са направени под 10 км, въпреки че в предишния бюджет предвидените пари за това не са изхарчени. Сиреч миналата година СО е решила, че ще прави алеи за 5 млн. лв. Тази година - също за толкова, което ще рече, че в най-добрия случай до 2021 г. ще имаме едни 30-ина км велоалеи - нещо, което уж се счита за екомярка, намаляваща косвено замърсяването в столицата. Това не получи ясен отговор. Въпросът, предизвикал може би най-бурни реакции, дойде към края на дългото обсъждане, когато и хората бяха извънредно изнервени, и зам.-кметовете - поизхабени. Гражданин попита защо за квартал \"Младост\" са предвидени по-малко пари, отколкото за Столичния зоопарк. Зам.-кметът Барбалов отсече, че в \"Лозенец\", където е зоопаркът, трябва да са доволни от големите инвестиции. Зам.-кметът успя да скалъпи по-адекватен отговор, като отдели малко време и завъртя едни числа. След над 3 часа общинарите решиха, че е време да се \"разтуря седянката\", по класик от едно друго управление. Борис Бонев от \"Спаси София\" възрази и поиска да се продължи, докато няма неотговорен въпрос, въпреки че някои от по-малко упоритите граждани вече си бяха тръгнали също. На управляващите обаче не им мигна окото да станат и да си тръгнат. Уговорка за второ обществено обсъждане така и не се случи, въпреки обещанията. Бюджетът сега отива в комисиите на СОС, а до края на месеца трябва да се гласува и от самия общински съвет. Който питал - питал. Фандъкова откри кампанията си, обеща фокус върху кварталите", "date": "2020.01.17", "title": "\"Кога ще направите това\" vs \"стига толкова, отговорихме ви\""}
{"url": "https://clubz.bg/93051-11_amerikanski_vojnici_sa_postradali_pri_iranskata_ataka_v_irak", "text": "Единайсет американски войници са пострадали при иранската атака срещу военновъздушна база Айн ал Асад в Ирак на 8 януари, съобщи американското Централно командване, след като първоначално бе обявено, че няма ранени военни, предадоха Франс прес и Ройтерс. Техеран отвръща на удара - обстреля две бази в Ирак Макар да нямаше нито един убит от американските военни при иранското нападение на 8 януари в база Айн ал Асад, няколко войници бяха изпратени на лечение със симптоми на мозъчно сътресение в резултат на експлозията и все още се преценява състоянието им, посочи в комюнике говорителят на Централното командване капитан Бил Ърбан. В дните след атаката, като предпазна мярка, някои военнослужещи бяха прехвърлени от Айн ал Асад в Германия или Кувейт за изследвания и наблюдение, уточни той и допълни, че когато се прецени, че са в състояние, военните се очаква да се върнат в Ирак. В нощта срещу 8 януари Техеран предприе ракетни атаки срещу базите Айн ал Асад и Ербил, където са разположени част от 5200-та американски войници в Ирак. Атаките бяха в отговор на ликвидирането дни по-рано на иранския генерал Касем Солеймани от САЩ.", "date": "2020.01.17", "title": "11 американски войници са пострадали при иранската атака в Ирак"}
{"url": "https://clubz.bg/93063-zashto_shavi_otkaza_na_barselona", "text": "Шави Ернандес се смята за още твърде \"зелен\" да води \"Барселона\". Поне такова обяснение дава клубната легенда, цитиран от Би Би Си на въпрос защо е отказал офертата на клуба, с който постигна всичко във футбола. Бившият халф получи предложение от изпълнителния директор Оскар Грау и спортния директор Ерик Абидал още докато Ернесто Валверде беше начело на \"блаугранас\". Той обаче я отклони. А след отказа и на Роналд Куман каталунците дадоха поста на Кике Сетиен, малко известен специалист извън пределите на Испания. \"Вчера се разхождах сред крави, днес съм в \"Барселона\" Същевременно бившият национал дава висока оценка на Кике Сетиен: Шави Ернандес приключи с футбола през пролетта на миналата година. След това той стана старши треньор на последния клуб в кариерата си - катарският \"Ал Сад\".", "date": "2020.01.17", "title": "Защо Шави отказа на \"Барселона\""}
