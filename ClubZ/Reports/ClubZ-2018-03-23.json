{"url": "http://clubz.bg/65792-ilon_mysk_iztri_tesla_i_spacex_ot_fejsbuk", "text": "Илон Мъск изтри официалните страници на компаниите си Tesla и SpaceX от Фейсбук, съобщи Би Би Си. Поводът - последователи на Мъск в Туитър го предизвикаха да се раздели със страниците си във Фейсбук и да се присъедини към акцията на движението #deletefacebook. Последователите на идеята за бойкот на мрежата Марк Зукърбърг стават все повече след разкритията за неправомерно събиране на данни и използването им от компанията Cambridge Analytica. Става дума за злоупотреба с личната информация на над 50 милиона души, която е използвана за манипулиране на избиратели в САЩ за президентския вот, спечелен от Доналд Тръмп и гласуването на референдума за \"Брекзит\". 50 милиона акаунта източени от Facebook в помощ на Тръмп и Брекзит Мъск е бил провокиран от последователите си, след като сам се е пошегувал с изявление на говорителя на компанията Sonos, който щял да спре рекламите си в социалната мрежа за седмица. В разговора с потребителите на Туитър собственикът на Tesla казва, че компанията му SpaceX има официална страница във Фейсбук и заявява, че всъщност не я е виждал. Няколко минути, след като е предизвикан, Мъск изтрива въпросната страница, разказва Би Би Си. Същото се случва и със страницата на Tesla. Двете страници общо са имали повече от 2,5 милиона последователи преди да бъдат деактивирани.  Зукърбърг: Аз създадох Фейсбук и аз нося отговорност какво се случва (ПЪЛЕН ТЕКСТ) През 2016 година Фейсбук използва SpaceX, за да изпрати нов комуникационен сателит, който струваше над 200 млн. долара, припомня още Би Би Си. Ракетата обаче експлоадира и разруши сателита при изстрелването си. Руска връзка в скандала с личните данни от фейсбук Все пак Мъск засега ще продължи да използва платформата за обмен на снимки и видео Instagram, която е собственост на Фейсбук. Той обаче отбелязва, че \"влиянието на Фейсбук бавно залязва\". Зукърбърг: Аз създадох Фейсбук и аз нося отговорност какво се случва (ПЪЛЕН ТЕКСТ) Руска връзка в скандала с личните данни от фейсбук", "date": "2018.03.23", "title": "Илон Мъск изтри Tesla и SpaceX от Фейсбук"}
{"url": "http://clubz.bg/65788-gardiyn_pone_10_dyrjavi_ot_es_gonqt_ruski_diplomati_sred_tqh_i_bylgariq", "text": "Руските разузнавателни агенти и дипломати в Европейския съюз ще бъдат експулсирани следващата седмица в отговор на използването на нервен агент в Салсбъри, описан от Емануел Макрон като \"атака срещу европейския суверенитет\". Най-малко 10 държави-членки на ЕС ще наредят руските длъжностни лица да напуснат, като броят на страните, отговарящи на поканата за действие на Обединеното кралство, се очаква да нарасне през следващите седмици, пише \" \". Държавите-членки, за които се смята, че се готвят да \"изпратят\" руски дипломати, включват Франция, Германия, Полша, Ирландия, Холандия, Естония, Латвия, Литва, България, Чешката република и Дания, посочва \"Гардиън\". Борисов: България няма да отзове дипломати от Русия без доказателства Днес обаче Борисов даде да се разбере, че страната ни не смята да предприема подобни мерки. В същото време днес лидерите от Европейския съюз се съгласиха, че е доста вероятно Русия да е отговорна за нападението с нервнопаралитично вещество срещу бившия руски шпионин Сергей Скрипал и дъщеря му Юлия. Ръководителите на страните дерите от ЕС, които се събраха на среща в Брюксел, обсъдиха нападението и решиха да подкрепят оценката на Великобритания, че Русия е отговорна за него, въпреки че първоначално някои от тях имаха притеснения относно приписването на вина.", "date": "2018.03.23", "title": "\"Гардиън\": Поне 10 държави от ЕС гонят руски дипломати. Сред тях и България "}
{"url": "http://clubz.bg/65784-25_ima_piqni_anglichani_zadyrjani_v_amsterdam", "text": "Холандската полиция задържа 25-има пияни и буйстващи англичани преди приятелския мач между \"лалетата\" и Англия тази вечер от 21:45 часа наше време. Запалянковците са арестувани за нарушаване на обществения ред, като някои от тях хвърляли бутилки с бира по полицаите в Амстердам. Местните власти се подготвиха добре и разположиха доста униформени из града още от вчера. В Амстердам има около 1500 британци за мача. Полицията ще е нащрек и след двубоя, тъй като и местните също са буйни глави, а опазването им ще стане по-трудно в тъмните часове. А това е една от най-интересните контроли днес.  От 18:00 часа играят Русия и Бразилия, а от 19:00 България и Босна и Херцеговина в Разград. В часа на Холандия и Англия - 21:45, са срещите Германия - Испания, Полша - Нигерия и Аржентина - Италия (в Манчестър), а от 22:00 Франция приема Колумбия.", "date": "2018.03.23", "title": "25-има пияни англичани задържани в Амстердам"}
{"url": "http://clubz.bg/65786-omoniq_sydi_ivajlo_petev_za_nad_polovin_milion_evro", "text": "Кипърският \"Омония\" ще заведе дело срещу Ивайло Петев на стойност 576 000 евро, съобщават медиите в страната, позовавайки се на един от адвокатите на клуба - Георгиос Христофидис. Ивайло Петев си навлече големи неприятности в Кипър Преди два дни българският треньор бе уволнен заради интервю в наша медия, в което обвини трима футболисти за симулативна игра с цел постигане на определени резултати. Или както е модерно да се казва - \"черно тото\". Петев поначало имаше огромни проблеми в последните седмици, като натрупа пет поредни загуби, а клубът се тресе от скандали и финансови проблеми. Искът срещу бившия треньор на националния ни тим, \"Лудогорец\" и \"Динамо\" (Загреб) е за \"уронване престижа\" на един от най-титулуваните и популярни отбори на Острова на Афродита. По-рано Петев даде пресконференция, на която вместо него говори адвокат. Панос Пафитис заяви, че клиентът му не е обвинявал тримата португалски футболисти на \"Омония\" за \"черно тото\" - думите му били перифразирани. Той е казал същото и на разпит в полицията. Юристът призова медиите и \"Омония\" да не се шуми повече и да се намери решение извън съдебната зала - в името на \"бяло-зелените\", към които Петев пазел уважение и добри чувства. По всичко изглежда, че в \"Омония\" не са на това мнение. А Петев е 13-ият българин, ръководил отбора от Никозия. Преди него като треньори са се изявявали Аспарух Никодимов, Кръстьо Чакъров, Йончо Арсов, Васил Спасов-Валяка, Божил Колев... С екипа на тима пък много голове е вкарал Спас Джевизов. ", "date": "2018.03.23", "title": "\"Омония\" съди Ивайло Петев за над половин милион евро"}
{"url": "http://clubz.bg/65787-rusko_momichence_stana_geroj_s_protestni_jestove_po_adres_na_gubernator_video", "text": "Момиченце, облечено в розово яке и с розова шапчица стана интернет герой в Русия, след като направи застрашителни жестове срещу губернатора на Московска област, докато той се опитваше да успокои протестиращи срещу сметище за токсични отпадъци, предаде Асошиейтед прес. Видеоклипът е хит в интернет.  10-годишната Таня Лозова бе уловена от камерите, когато първо сочи с пръст губернатора Андрей Воробьов, а после прави жест, имитиращ прерязване на гърлото. После тя недвусмислено повтаря жеста си. През това време Воробьов обещаваше на гневните протестиращи, че бързо ще реши въпроса с вредните въздействия на сметището, причинило заболявания на десетки деца в град Волоколамск, западно от Москва.  В интервю за независимата телевизия \"Дожд\" снощи детето поясни, че жестовете й означавали: \"Вие ни убивате!\". Тя каза, че иска сметището бързо да бъде затворено, за да могат \"хората най-после да дишат чист въздух\".   ", "date": "2018.03.23", "title": "Руско момиченце стана герой с протестни жестове по адрес на губернатор (ВИДЕО)"}
{"url": "http://clubz.bg/65791-nacionalite_padnaha_ot_bosna_na_poluprazniq_stadion_v_razgrad", "text": "Националният ни отбор по футбол загуби с 0:1 от Босна и Херцеговина в приятелски мач в Разград. Васил Божиков си вкара автогол в 20-ата минута след пробив и центриране на играча на \"Арсенал\" Сеад Колашинац. За гостите поигра и звездата Един Джеко от \"Рома\". Българската селекция се представяше добре до около 30-ата минута, когато направи и прилични атаки. Най-добрата възможност се откри пред Михаил Александров, който в 26-ата минута стреля отблизо, но вратарят Шехич спаси. В 40-ата минута Кодро пропусна да удвои. След почивката на \"Лудогорец арена\" се настани скука, за което помогнаха и полупразните трибуни. Едва в края на срещата се чу \"Българи, юнаци\" - възглас, който много по-често се скандира на мачовете на... \"Лудогорец\". Тимът на Босна, воден от хърватската знаменитост Роберт Просинечки, контролираше играта, а опасности пред двете врати липсваха. Пролича, че гостите имат повече качество. В края на срещата Мартин Райнов игра с ръка пред вратата на Босна и получи втори жълт и червен картон. Така България загуби първия си мач за 2018 г. В понеделник отборът на Петър Хубчев ще играе с Казахстан, начело на който е Станимир Стоилов, в Унгария.", "date": "2018.03.23", "title": "Националите паднаха от Босна на полупразния стадион в Разград"}
{"url": "http://clubz.bg/65785-sydiq_naredi_arest_na_kandidat_premiera_na_katalunq", "text": "Испански съдия нареди днес арест за петима сепаратистки лидери от Каталуня, съобщи в. \"Ел Мундо\". Сред тях е кандидат-премиерът Жорди Турул. Вчера се състоя първото гласуване, но той не можа да събере необходимото абсолютно мнозинство. Причина бе, че се въздържаха депутатите от най-малката от трите сепаратистки партии в регионалния парламент. Второто гласуване е насрочено за утре и тогава е достатъчно обикновено мнозинство. Според Конституционния съд кандидат-премиерът трябва да присъства физически на избирането му. Още вчера се заговори, че ако Турул бъде задържан, за премиер ще бъде предложена сепаратистката активмистка Елза Артади. Само че тогава процедурата ще започне от самото начало. Сепаратистите в Каталуня се разцепиха – не избраха премиер Заповезта за арест на Турул и петимата му съратници бе издадена от Пабло Ярена от Върховния съд. Това стана, след като прокуратурата поиска групата да бъде задържана. По-рано днес стана ясно, че общо 25 каталунски лидери ще бъдат съдени за бунт, присвояване на пари и неподчинение на държавата. Това постанови Върховният съд в Мадрид, предаде Ройтерс. Всички те са заплашени от по 25 години затвор. Сред тях са и шестимата, чийто арест нареди съдия Арена. От тях не се яви единствено Марта Ровира - генерален секретар на сепаратистката Републиканска левица на Каталуня (РЛК). В огласено по обяд писмо тя съобщава, че е избягала в Швейцария. И обясни, че това е единственият начин да въстане срещу централното правителство в Мадрид. Прокуратурта поиска арест за привиканите от Ярена, като се мотивира, че има риск те да избягат. Кризата в Каталуня се задълбочава още повече. Но същевременно регионът се отлепи от мъртвата точка. Нов премиер трябва да бъде избран до 22 май, т.е. най-късно два месеца след първото неуспешно гласуване. Ако това не се случи, трябва да бъдат насрочени нови регионални избори. Те трябва да се проведат от 45 до 60 дни след 22 май.", "date": "2018.03.23", "title": "Съдия нареди арест на кандидат-премиера на Каталуня"}
{"url": "http://clubz.bg/65790-nikolaj_mihajlov_bylgarite_sa_mejdu_iztoka_i_zapada_zashtoto_imat_vytreshen_um", "text": "Светът никога не е бил особено центриран, но сега поражда тревога, коментира проф. Николай Михайлов тази вечер в \"Панорама\" нарастващото напрежение между Изтока и Запада. \"Откъде вее повече хлад?\", попита водещият Бойко Василев, а Михайлов отвърна: - Ние Изток или Запад сме? - Българите нямат руската тревога да разберат кои са, защото руснаците са разколебани в това съмнение. Руската душа е свързана с този велик саморазпит. Българите са по-скромно устроени и имат дар да живеят в малкия обем на един непретенциозен живот. Дар е, защото то предполага прозрението, че мащабните цели в този свят крушират и са свързани накрая с едно зло. На въпроса защо Русия няма съзнанието, че трябва да уважава България, отвърна: Николай Михайлов даде своя трактовка и на въпроса защо в България избираме политици, които са еднакво добре настроени и към Изтока, и към Запада: ", "date": "2018.03.23", "title": "Николай Михайлов: Българите са между Изтока и Запада, защото имат вътрешен ум"}
{"url": "http://clubz.bg/65772-zashto_zacikli_ciklotronyt", "text": "Ако тази машина, наречена циклотрон, бе заработила, както обещаваха в БАН през 2015 г., щеше да помогне на много онкоболни. Но годината е март 2018 г., тя не работи, а в циклотронната яма потъват нови и нови хиляди на българските данъкоплатци. Защо? Един от ангажираните с проекта дава своя отговор, препечатваме го от   с разрешение. Нейде из дълбините на Института за ядрени изследвания и ядрена енергетика към БАН, удобно полегнала в своята заводска опаковка, от повече от две години отлежава скъпа апаратура. Някога тя беше прославяна като \"най-голям научен проект\". Днес, без въобще да е пускана в експлоатация, от нея сякаш вече няма нужда. Говоря за циклотронния ускорител – помни ли го някой още? В периода 2012-2016 г. той често занимаваше медиите. Циклотронът при ИЯИЯЕ трябваше да осигури изотопи за диагностика и лечение на онкологични заболявания на много по-ниски цени от пазарните. Нещо повече, институтът щеше да продава изотопи и да печели от това. Какво се случи? Защо замръзна този проект, за който бяха изхарчени милиони, а хиляди онкоболни го очакваха с надежда? Прочетете до края и сами си отговорете. От края на 2010 г. ИЯИЯЕ - БАН има ново ръководство и за негов директор е назначен доц. Димитър Тонев. Новият ръководител заявява амбицията да се изгради към института \"Национален циклотронен център\". Основно предназначение на ускорителя ще е производството на изотопи за медицински цели, също така се предвижда да се провеждат експерименти, да се подготвят специалисти и да се развива радиофармация. Още докато е в зародиш, този план получава голяма подкрепа. Показателно е, че в последния си работен ден в България посланикът на САЩ Джеймс Уорлик обявява от името на страната си дарение за циклотрона в размер на 3 млн. долара. По същото време премиерът Бойко Борисов връчва на проекта друг чек за 2 милиона долара. Доцент Тонев шества из медиите: \"Днес е много добър ден за българската наука“ – обявява той на 13.09.2012 г., след като ИЯИЯЕ получава въпросните 5 млн. долара. Той се хвали, че \"Националният циклотронен център\" ще е най-големият научен проект у нас за последните 20 години. Година по-късно (11 ноември 2013 г.) ситуацията е все тъй розова: \"Започнахме най-големия научен проект в България\", тръби доцентът. Оптимизмът на доц. Тонев е заразен. Премиерът Борисов заявява, че циклотронът ще играе важна роля за подготовката на кадри за АЕЦ \"Козлодуй\" и публично коригира доцента: първите изотопи ще излязат на пазара не през 2015 г., каквато е прогнозата на учените, а по-рано. Но идва 2015 г. и вместо изотопи получаваме следното съобщение: \"Започва изграждането на циклотронен център… От 2017 трябва да започнат редовни доставки на изотопи на най-ниска цена…\" (mediapool.bg, 19.10.2015). През 2016 г. Борисов, в компанията на новия американски посланик Ерик Рубин, потвърждава: \"Ще имаме едно фантастично съоръжение\". Циклотронът при ИЯИЯЕ наистина би могъл да е важен за нашата страна. От десетилетия България внася изотопи за медицински цели от Унгария и Австрия, което струва на данъкоплатците около 8 млн. лева годишно. През последните години се ползват продуктите и на турски циклотрон. По думите на доц. Тонев, българският циклотрон ще свали цената на консумативите \"в пъти\". Устройството циклотронен ускорител – модел TR24, действително е закупено и докарано в България в началото на 2016 г. Но освен да се достави, циклотронът трябва и да се постави някъде. За построяване на подходяща за целта сграда е отпуснат още 1 млн. лева от Министерството на образованието и науката (виж News.bg, 12.01.2016). Вече е март 2018 г., а строежът на тази сграда все още не е започнал – или поне е незабележим с просто око. Закупената апаратура на циклотрона днес се съхранява в склад за старо оборудване на площадката на Изследователския ядрен реактор. Не знаем какво точно е записано в договора с доставчика, но това дълго престояване на склад най-вероятно не е предвидено в условията на гаранцията. Тоест, гаранционният срок на доставения циклотрон е изтекъл, или условията за гаранцията са нарушени. Впрочем, колко време една сложна апаратура може да стои на склад и да остане годна? След това сбито представяне на публичните емоции и амбиции относно циклотрона е ред да потърсим отговор на въпроса защо той \"зацикли\"? Някои органи вероятно също трябва да се поинтересуват от това. Засега можем да кажем уверено, че всяка медийна изява на доц. Тонев по темата се превръща в искане на повече пари за този \"най-значим научен проект\" (според случая – \"в България\" или \"на Балканите\"). Дали забавянето на проекта се дължи на липсата на оценка на въздействието върху околната среда (ОВОС)? В края на 2013 г. доц. Тонев публично обяви, че такава \"не е нужна на този етап\". Но вероятно той е подценил този момент, тъй като ОВОС се изисква за всяко инвестиционно намерение. Или пък дълго се е колебал къде да разположи сградата, която ще поеме циклотронния център? Изборът, многократно променян, накрая падна на санитарно-защитната зона на Изследователския ядрен реактор на ИЯИЯЕ-БАН. Научният персонал помни 2016 г. с бригадите за рязане на храсти и друга растителност в тази зона. Е, междувременно мястото пак е обрасло и учените отново ще трябва да хващат храсторезите. Всъщност, защо за място на монтиране на циклотрона не беше избрана площадката на Изследователския ядрен реактор? Той е със статут на стратегически обект и се охранява от МВР. Има изградени защитни съоръжения, системи за защита с технически средства и видеонаблюдение, както и система за контрол на достъпа. В какви срокове ще се получат необходимите разрешения и лицензии от Агенцията за ядрено регулиране? Без да сме изчерпателни, ще посочим някои от нужните документи, всеки от тях с надлежни срокове: за избор на площадка, за проект, за избор на изпълнител на строежа, за изграждане и монтиране на съоръжението, и т.н. А има ли изобщо кадри, подготвени за работа в Националния циклотронен център? Радиохимиците в България са твърде малко – а доц. Тонев по принцип води твърде специфична кадрова политика. Нека обясни, ако може, защо преди време уволни дисциплинарно радиохимика д-р Г. Божиков – учен, участващ в екип, номиниран за Нобелова награда? Съдът възстанови справедливостта и обяви уволнението за неправомерно, но засегнатият специалист едва ли ще се върне при такъв началник. Когато в началото на 2016 г. канадският производител достави циклотронния ускорител, в ИЯИЯЕ имаше тържество по случая, дори бе отслужен водосвет. За изминалите пет години този молебен е единствената полза, която извлякоха пациентите с ракови заболявания от \"най-големия научен проект на България\". Изотопи собствено производство доц. Тонев обеща \"в края на 2015 г.\" – сега сме в края на март 2018 г. Освен че не спестихме обещаните милиони, в циклотронната яма продължават да потъват още и още публични средства. Вдъхновителят на всичко това, доц. д-р Тонев гордо заявява: \"Основно качество на един директор и на човек, ръководещ научно звено, трябва да е честността\". (Докторантски бюлетин, книжка 1 (1), април 2012 г., издание на Докторантския съвет при Българска академия на науките). Нека тогава доц. Тонев признае кой всъщност стои зад обединението \"Циклотрон инженеринг\", доставило циклотрона на института. То е учредено през 2014 г. и Комисията за защита на конкуренцията незабавно му възложи пряко договаряне на поръчка на стойност 4.711 млн. долара за \"изработване, доставка, монтаж, пускане в експлоатация и гаранционно обслужване на циклотрон\". Контактно лице по въпросната сделка е… секретарката на доц. Тонев. Звучи ви скандално? Капка в морето. Одит на Сметната палата за периода 2012-2013 г. констатира десетки нередности в ИЯИЯЕ, сред които и управлението на средствата от дарения за циклотрона. Като целеви средства, те би следвало да се съхраняват отделно, а се оказа, че 500 000 лв. от тях са в \"пълна бойна готовност\" в разплащателна сметка. Но действително ли са \"дарения\" въпросните милиони? При встъпването си в длъжност, доц. Тонев коментира сумата от 2.6 млн. долара, които дължим на руската страна за третиране на отработеното и доставка на ново ядрено гориво за Изследователския реактор. Поразителна прилика с едни 2.7 млн. долара за циклотрона от енергийния департамент на САЩ: за дарение или за обезщетение става дума? Дали някой си е направил труда да представи пред премиера Борисов цялата тази информация и да му разясни всички аспекти в спецификата на подобни дейности? От близо две години в ИЯИЯЕ е назначен трети зам.-директор, който функционално отговаря за Националния циклотронен център. Броят на подопечните му не е малък в сравнение с някои отдели в Изследователския реактор. Този разход на публични средства трудно може да се оправдае, при положение, че дейност там няма. В момента в отдел \"Радиационна безопасност\" на Изследователския реактор работят двама души и в този състав не е възможно те да осъществяват задълженията си в пълен обем. В други отдели на Изследователския реактор няма нито един специалист. В същото време, институтът има трети заместник-директор, експерт \"Връзки с обществеността\" и повече от един юрист. Това кадрово състояние едва ли е нормално. Доцент Тонев би трябвало да може да даде отговор къде са бъдещите радиохимици, тъй като той развива завидна методическа дейност. При цялата му натовареност на учен, директор на институт и медийна фигура, той  ръководи повече от 7 докторанта едновременно, и то в толкова различни области като ядрени реактори, теория на атомното ядро, радиоекология и други. Само че, докато \"научният\" проект за циклотрон съзрява бавно като скъпо вино, тези, които имат реален интерес и призвание, не бездействат. Тенденцията в цяла България е болничните заведения да закупуват собствени малки (\"бейби\") ускорители за нуждите на своите пациенти. По данни на Агенцията по ядрено регулиране, през 2015 г. е въведен в експлоатация първият в страната циклотрон и радиохимична лаборатория за промишлено производство на радиофармацевтик FDG (флуодеоксиглюкоза F-18) за нуклеарно-медицинска диагностика. Освен това са издадени разрешения за 14 ускорителя за лъчетерапия, 2 уредби за високодозова брахитерапия, 4 уредби за интраоперативна брахитерапия и 3 уредби за позитрон-емисионна томография с компютър-томографи. В момента в България има въведени в експлоатация три циклотрона за медицински цели: в УМБАЛ \"Св. Марина\" - Варна през март 2013 г., в \"Монрол България\" ЕООД в София през март 2015 г., и в Александровска болница в София през октомври 2015 г.. Болничните установки задоволяват нуждите на съответните болници, \"Монрол\" търси пазар на продукцията си у нас и в съседни страни. А са издадени и още 14 разрешения. Да, някои само \"планират\" да строят циклотрон, но други вече са го построили. В такъв случай, къде и как ще се реализира продукцията на бъдещия циклотронен център? Ще бъде ли той конкурентоспособен? Има ли някой на ръководна позиция, който въобще си задава този въпрос? Сякаш дойдоха в повече въпросите, но явно и неяснотите са много. Колко още средства ще са нужни за \"най-големия научен проект на България\"? Има ли обозрим краен срок за довършването му? А има ли изобщо вече смисъл от него? Кой ли не направи дарение за Великия Циклотрон: правителството, Департаментът по енергетика на САЩ, АЕЦ \"Козлодуй\", МОН… Но в най-добрия за проекта случай, той ще заработи след 2020 г., а като \"индикативна стойност\" вече се посочват 23 млн. лева. През 2012 г., когато се полагаха основите на държавния циклотрон, директорът на ИЯИЯЕ обещаваше с осигурените тогава 5 млн. долара да започне производство на изотопи до 2-3 години. Доц. Тонев ли е сгрешил в разчетите? Или той е само връх на айсберга в схема, чиято цел е постоянно да се строи нещо голямо, но то никога да не се довежда докрай, за да се \"усвояват\" още и още публични пари. Ако имаше действително желание, българското производство на изотопи отдавна щеше да е факт и без циклотрон. Българският Изследователски атомен реактор е пуснат през 1961 г. и десетилетия наред произвеждаше собствени радиоактивни лекарствени препарати. Към реактора работеха радиохимична лаборатория и редица други звена, които обслужваха нуждите не само на медицината, но и на химията, геологията, селското стопанство. С \"индикативната\" сума от 23 млн. лв. реконструкцията на Изследователския реактор, спрян уж временно през 1989 г., отдавна щеше да завърши. Реакторът можеше да бълва изотопи от спектър десетки пъти по-широк от всеки циклотрон. И така да носи приходи на института, да икономисва средства на държавата за вноса на изотопи като технеций, да възстанови производството на радиоактивни фармацевтични препарати и китове – и да осигурява реални условия за обучаване на кадри за ядрената енергетика. Въпреки демонстрираната от директора близост с властта, в ИЯИЯЕ са назрели тежки проблеми. Учените са подложени на репресии и недоволството им се сгъстява. Зациклилият \"Национален циклотронен център\" е симптом за тежки проблеми, свързани с управленска немощ и кадрови грешки, вероятно и за нещо далеч по-лошо. А животът в ИЯИЯЕ си тече. Напоследък се е наложила традиция важните гости на института да се черпят с младо мелнишко вино. Това не е случайно – голям научен екип, приближен на директора доц. Тонев и начело с председателя на научния съвет чл. кор. Чавдар Стоянов, отдавна изследва вината от мелнишкия край. Тези техни усилия през 2017 г. бяха увенчани с наградата за най-добър научен труд в ИЯИЯЕ. Да, това не е шега – ръководството на ИЯИЯЕ връчи на себе си награда за статия, изследваща проблемите на мелнишките вина. Това, както и отлежаващият в склада циклотрон, както и сделката с \"Циклотрон инженеринг\", както и ежегодните милиони за авиопревозвача - е жалката реалност в днешната българска наука. *", "date": "2018.03.23", "title": "Защо зацикли циклотронът"}
{"url": "http://clubz.bg/65774-zukyrbyrg_makedoniq_e_iztochnik_na_falshivi_novini", "text": "Македония се е превърнала в източник на фалшиви новини, заяви пред в. \"Ню Йорк таймс\" Марк Зукърбърг. Той говори по повод скандала с британската компания \"Кеймбридж аналитика\", довел до изтичането на данни на поне 50 милиона души. От социалната мрежа успели да елиминират тези акаунти. Скандалът Cambridge Analytica - Зукърбърг обедня с $6 милиарда Зукърбърг: Аз създадох Фейсбук и аз нося отговорност какво се случва (ПЪЛЕН ТЕКСТ) Надпреварата в Алабама привлече вниманието и заради поредица от фалшиви новини за кампанията. Много от тях представляваха обвинения срещу чернокожи избиратели в изборни измами. Хората с този цвят на кожата в САЩ по принцип гласуват за демократите. Други \"фейкове\" представляваха нападки срещу жени, които бяха обвинили Рой Мур в сексуални посегателства, когато той е бил окръжен прокурор в края на 70-те и през 80-те години на ХХ век. Той отрича тези твърдения. Това не е първият път, в който Македония се оказва в светлината на прожекторите заради фалшиви новини в социалните медии. През 2016 г. в град Велес младежи създадоха сайтове, бълващи \"фейкове\" в подкрепа на Доналд Тръмп по време на кандидатпрезидентската кампания в САЩ. Мошениците спечелиха много пари, тъй като те идваха от кликванията и споделянията в социалните мрежи. Зукърбърг: Аз създадох Фейсбук и аз нося отговорност какво се случва (ПЪЛЕН ТЕКСТ)", "date": "2018.03.23", "title": "Зукърбърг: Македония е източник на фалшиви новини"}
{"url": "http://clubz.bg/65778-ministri_se_porazminaha_na_tema_velikdenski_dobavki_za_pensioneri", "text": "Социалният министър Бисер Петков и финансовият министър Владислав Горанов леко се разминаха във версиите си ще има ли великденски добавки към пенсиите тази година или не. Причината - първият заяви в парламента, че идната сряда Министерският съвет ще вземе решение за отпускане на допълнителни пари за \"най-бедните пенсионери\". И дори допусна, че може да става дума за по около 40 лв., макар специално да уточни, че не той е вносител на предложението и затова не може да говори в конкретика. Горанов: Виенска инфраструктура с пернишки данъци няма как да има Малко по-късно обаче Горанов се оказа на една идея по-различна позиция. По думите му се разбра, че анализът на текущото изпълнение на бюджета не е готов, за да се прецени дали ще има достатъчно средства за пенсионните добавки. Това щяло да е ясно до дни. Според Петков добавката от 40 лв. трябва да се запази. Досега такава се даваше на пенсионери с доходи под линията на бедността. За 2018 г. тя е 321 лв.  От изявлението на Горанов в парламентарните кулоари стана ясно още, че той самият е научил за обещанието за отпускане на повече пари за надзирателите в затворите и служителите в съдебната охрана докато е бил в Буенос Айрес. Финансовият министър участва в срещата на Г-20 в аржентинската столица. Ангажиментът за допълнителни 15 млн. лв. за двете дирекции, които са към Министерството на правосъдието, бе поет през седмицата от премиера Бойко Борисов. Разчетите дали тези пари могат да бъдат отпуснати в рамките на бюджета за 2018 г.  не са готови, каза обаче Горанов. Той припомни, че преди това бяха обещани и допълнителни 100 млн. лв. за полицаите.  Горанов обяви още, че темата с несъбираемостта на ДДС, повдигната от движение \"Боец\", се дискутира постоянно в Министерството на финансите отдавна, а и първите законодателни промени на третия кабинет \"Борисов\" са били именно в сферата на ограничаване на злоупотребите, свързани с този данък.  По думите му проблемът със събираемостта на ДДС е на дневен ред в цяла Европа, а общата \"дупка\" в ЕС по това перо годишно е в размер на европейския бюджет - около 150 млн. евро. Затова се обмислят нови мерки за затягане на режима за ДДС в рамките на съюза.", "date": "2018.03.23", "title": "Министри се поразминаха на тема великденски добавки за пенсионери"}
{"url": "http://clubz.bg/65775-goranov_vienska_infrastruktura_s_pernishki_danyci_nqma_kak_da_ima", "text": "Няма как да има виенска инфраструктура с пернишки данъци. Това заяви министърът на финансите Владислав Горанов по време на парламентарния контрол днес относно финансовата децентрализация на общините. \"Проблемът с финансовата децентрализация на общините минава през изключително ниското и неадекватно облагане на имущество в България\", заяви още той, като припомни за \"драстичната разлика\" между облагането в България и в други европейски държави. Не само номинално, но и относително спрямо стойността на имотите у нас е много по-ниско, каза Горанов. Горанов допълни, че се правят предварителни разсъждения по облагането на имуществото и автомобилите, но засега няма ясни законодателни предложения. В отговор на друг въпрос министърът на финансите обясни, че са необходими промени в закона за местните данъци и такси, свързани с налозите за колите и за имотите на физическите лица. Има несъвършенства на облагането на имотите на физическите лица. Когато има ново строителство и сделка за имот, данъчните оценки се актуализират, но за други имоти данъчните оценки са далеч от пазарните, каза Горанов. Статистиката на проверките на НАП показва, че всеки десети търговец е нарушител. Колкото се увеличават проверките, толкова повече нарушения се откриват, каза още министърът на финансите. Информация за глобите и санкциите още не може да се даде, защото има административни процедури, каза Горанов. Запечатването на обектите и качването им в регистър дава резултати и се надявам скоро да докладваме нарушения под десет процента, допълни финансовият министър.", "date": "2018.03.23", "title": "Горанов: Виенска инфраструктура с пернишки данъци няма как да има"}
{"url": "http://clubz.bg/65776-kitaj_moshtno_zasilva_komunisticheskata_propaganda", "text": "Китайските държавни медии вече ще разпространяват повече пропаганда, след като комунистическата партия обяви, че поема пряк контрол върху всички медийни компании и регулатори: от филми и телевизия до книги и радио програми. Стъпката е част от кампания на президента Си Цзинпин (окуражен от премахването на ограничението на броя на президентските му мандати) за затягане на партийния контрол върху обширни сектори от китайския обществен живот под лозунга за \"единомислие\" между държавници и граждани, коментира Кристофър Бодийн от Асошиейтед прес. Според анализатори директният надзор ще помогне на партията да наложи идеите си вътри в страната, а също така ще съдейства за подобряване на имиджа й в чужбина. Съгласно обявения в сряда план Радио Китай, Китайското национално радио, Китайската централна телевизия, заедно с международното й крило - Китайската глобална телевизионна мрежа, ще се слеят в нов медиен орган с името \"Гласът на Китай\" (в превод). Правителственият регулатор за печатните издания, радиото, филмите и телевизията ще бъде закрит. Неговите отговорности ще бъдат прехвърлени на отдел \"Пропаганда\" към ЦК на Китайската комунистическа партия, наред с контрола над филмовата индустрия, включително вноса и износа на филми. Основните отговорности на новия орган включват \"прилагане на партийните пропагандни ръководни линии и политики\", съобщи Синхуа. Вестникът на комунистическата партия \"Глобал таймс\" цитира правителствения експерт Фън Юе от Китайската академия на обществените науки, по думите на когото този ход ще \"съсредоточи ресурсите и властта за увеличаване на китайското влияние зад граница и ще допринесе за международния имидж на Китай\". Докато потребителите на китайски медии стават все по-аполитични, с все по-разширяващ се набор от възможности - от чуждестранни телевизионни шоута до видео игри и онлайн пазаруване - Си непрекъснато увеличава ролята на партията в живота на мнозина чрез нови или обновени първични партийни организации в училища, служби и фабрики. Това би могло да не остави на обикновените китайци друг избор, освен да станат активни потребители на пропаганда, каза Зуайг. Дейвид Бандурски, редактор в организацията \"Китайски медиен проект\" към Хонконгския университет, написа на уебсайта й, че промяната е дала на отдел \"Пропаганда\", който преди това задаваше общата насока на медийното послание, директен контрол върху продукцията.  Както подсказва името му, този нов медиен монолит изглежда направен по модела на медии като американската \"Гласът на Америка\" и руската \"Раша тудей\", сега известна просто с инициалите Ар Ти (RT). Могъщият Си стана вечен владетел на Китай Си подчерта многократно, че ролята на държавните медии е да бъдат \"гърлото и езика\" на партията, т.е. изразители на нейните мнения, особено след посещенията през 2016 г. в редакциите на Синхуа и други големи медии. По време на тях той затвърди още повече това послание и заяви, че тези медии трябва да \"вземат партията за презиме\". Същевременно Китай среща съпротива срещу опитите си да консолидира териториалните си претенции в Южнокитайско море и срещу бързото икономическо разрастване зад граница, въплътено в емблематичната инфраструктурна инициатива на Си за трилион долара \"Един пояс - един път\". Целта е свързване на Китай с Югоизточна Азия, Европа и Африка чрез автомобилни пътища, железопътна инфраструктура, пристанища и електроцентрали. Китай харчи огромни суми, за да увеличи медийното си присъствие зад граница през последните години. Китайската централна телевизия откри телевизионни центрове във Вашингтон и кенийската столица Найроби. Англоезичният вестник \"Чайна дейли\" плаща, за да бъде предлаган в комплект с престижни американски вестници като \"Вашингтон пост\". Но тези усилия се сблъскват с изключително трудното предизвикателство да се конкурират с традиционни световни медии като Си Ен Ен и Би Би Си. Голяма част от новините на китайските медии за Китай намирисват на партийна пропаганда, ако ги съпоставим с новините за Китай на чуждестранни медии.  Цао Пейсин, преподавател в катедра \"Телевизия\" на Китайския университет по комуникации в Пекин, отдавна обучава голяма част от телевизионните звезди в страната. Според него реорганизацията се вписва в тенденция към по-голяма продуктивност и медийно съсредоточаване, но също така ще помогне да се представи и по-уеднаквено политическо послание.  \n\tИнтегрирането на различните отдели обаче може да не е лесно, каза Цао. /БТА/", "date": "2018.03.23", "title": "Китай мощно засилва комунистическата пропаганда"}
{"url": "http://clubz.bg/65779-tusk_ostro_osyjdame_turciq_no_trqbva_da_se_razberem_s_neq", "text": "Европейският съюз остро осъжда агресивните действия на Турция в Сирия, както и неспазаването на върховенството на закона в страната. Въпреки това Брюксел и Анкара трябва да намерят начин да се разберат като съседи на срещата във Варна в понеделник. Това заяви председателят на Съвета на ЕС Доналд Туск. Очаквам предстоящата среща ЕС-Турция във Варна със смесени чувства, заяви пък председателят на Европейската комисия Жан-Клод Юнкер. Туск изрази надеждата разговорите с турския президент Реджеп Ердоган да засегнат широк кръг от теми във Варна, включително за бъдещето.  Борисов: България няма да отзове дипломати от Русия без доказателства Очаква се още в понеделник националните власти на няколко европейски страни да предприемат дипломатически мерки срещу Москва заради нападението над руския двоен агент Сергей Скрипал във Великобритания, заяви Туск. По неофициална информация около половината от държавите в ЕС предвиждат да върнат свои дипломати, изпратени в Русия, или да прогонят руски дипломати на своя територия. Посланикът на ЕС в Москва вече беше извикан в Брюксел за консултации, отбеляза председателят на Съвета на ЕС. Председателят на Еврокомисията отбеляза, че това е изключителна мярка, която не е предприемана преди. В отговор на въпрос защо ЕС не е отговорил по-сурово на атаката, Туск посочи, че това е възможно най-добрият отговор, на който блокът е способен. ", "date": "2018.03.23", "title": "Туск: Остро осъждаме Турция, но трябва да се разберем с нея"}
{"url": "http://clubz.bg/65752-delo_za_apartamentna_izmama_prodyljava_17_godini", "text": "Дело за измама с платени, но неполучени няколко апартамента в Ямбол е продължило... 17 години, 7 месеца и 11 дни и е прекратено поради изтичане на абсолютната давност. Това съобщават от Инспектората към ВСС по повод поредната порция проверки на 188 заявления от граждани за бавно правосъдие. Производството е сред основателните 44 заявления по наказателни дела. Производството по члена за измама в особено големи размери (211 от НК) срещу физическо лице, което вече е било известно, започва през декември 1999 г. и приключва безславно с абсолютната давност през август 2017 г. За споменатите 17 години, 7 месеца и 11 дни то е докретало през предварително производство до едва две съдебни инстанции. Фазата на разследването, т.е. досъдебното производство е продължило около 15 години и са допуснати съществени забавяния, причинени от действията на разследващите органи и прокурора, пишато от ИВСС. През първите три години на разследването са били извършени само част от необходимите действия по разследването, и то разпокъсано през 2001 и 2002 г. Поради това през 2003 г. бил отстранен следователят и заменен с нов. Факт е и двукратното връщане на делото от прокурора на въпросния следовател за извършване на допълнителни действия. Освен това в досъдебното производство са допуснати 7 периода с обща продължителност над 4 години, през които  заключават от Инспектората. Всичко това обаче с нищо не е помогнало за по-качествен обвинителен акт... От 2012 до 2016 г. Районна прокуратурата-Ямбол 4 пъти е внасяла обвинителния акт в съда. Всеки път съдебните производства са били прекратявани, тъй като обвинителният акт не е отговарял на изискванията на НПК и делото е връщано на прокурора. На този фон, в съдебната фаза са допуснати относително кратки забавяния пред Районния съд, съответно 10 месеца и 11 месеца. В резултат на всички тези факти приключването на делото е пишат от ведомството, оглавявано от Теодора Точкова.", "date": "2018.03.23", "title": "Дело за апартаментна измама продължава 17 години"}
{"url": "http://clubz.bg/65781-prokurorka_shte_dojde_vreme_premieryt_i_prezidentyt_ni_shte_sa_ot_druga_religiq", "text": "Тези мисли принадлежат на прокурор Недялка Попова. Попова е наблюдващ мегаделото срещу Ахмед Муса и 12- те имами, обвинени в проповядване на омраза на религиозна основа, което отново е в Пловдивския апелативен съд. След скандал със защитата на 13- те обвиняеми, днес на делото бе даден ход. Попва споделя идеите си за религиозна чистота пред местния сайт  . Публикуваме цялото интервю на колегите с нея. - Нека да стигнем дотам, защото е много проблемно това дело да се приключи. -  При настъпване на абсолютният давностен срок делото трябва служебно да бъде прекратено от съда. Тогава отпадат и обвиненията. - Вие преценете. Това дело е стартирало на 6 октомври 2010 година. Оттогава досега по него не е спирано да се работи. Излиза, че седем години и 6 месеца не са били достатъчни, за да стигнем до финала. Но целта е не само това да влезне в съда, но и да се даде публичност. Просто да подадем един сигнал към обществото, че има едно явление в България. И за него не бива да се мълчи. Защото ние виждаме в него опасност. В момента по статистика мюсюлманите са 10 -12 % в България. И нямаме основание да мислим, че те ще станат по-малко. Точно обратното. И с пристигането в България на мюсюлмани от чужбина, и със завръщането на част от изселилите се в Турция, с поощряването на раждаемостта процентът  ще се увеличава. Когато стане 30%, държавата ни вече е застрашена. Те са монолитна маса, лесно се манипулира и на избори. Те са почти като военизирана структура. Като им се каже отивайте и гласувайте, те отиват. Докато ние, с нашите демократични правила, сме много по-свободни. Понякога толкова, че се отива в безотговорност. И ще дойде време, когато ще видим как в парламента повече от 50% са от друга религия, президента ни ще стане от друга религия, министър-председателят, кметът ни ще е от друга религия. Знаете ли колко още много кметове има в стара християнска Европа с друга религия? И тези християнски европейски ценности, които сме приели, мислите ли, че ще ги отстоим? И тогава точно това, което най-ценим в себе си, точно това ще ни убие. Ето това е сигнал към здравомислещите хора. Колко хора сега си дават сметка и разсъждават по тези въпроси? Засега ние действаме само по законен път. Ще стане лошо, когато се излезе от закона. - Мисля си, че понякога общественото мнение и гражданите се ангажират с много по-маловажни въпроси и проблеми. А в случаите, когато се касае за национална сигурност и за важни въпроси, всички мълчат и се спотайват. Пазят се от мнения и от изразяване на становище. Като че ли се върви по линия на най-малкото съпротивление. Уж имаме гражданска позиция, уж искаме да се чуе гласът ни, но в същото време всеки гледа като изрази някакво мнение дали това би се отразило върху неговия живот, цели и амбиции. Всъщност по истински важните въпроси не се дебатира. - -Наистина атентатите в Европа малко заглъхнаха, но те продължават в Афганистан, Йордания, Саудитска Арабия и др. Там загиват хора.  Дали са мюсюлмани в джамия, евреи, или не – атентатите са факт.  Загиват хора, заради някаква идеология или политически цели. Никой не коментира и не взима отношение. Там има някакви извращения на верска основа, а хората не реагират. Не ги интересува. Считат, че това е далеч и няма никога да ги засегне. Но идва момент, когато това там идва и към нас. Турция в момента воюва със Сирия. С редовна армия влезе в сирийска територия и воюва. Това е държава, която ни е съседна. В момента Турция има териториални интереси на изток. Но в определен момент тези претенции могат да се обърнат и на запад. - Аз винаги съм казвала, че тенденцията, която се развива през последните 10-15 години в България за мен е тревожна. Няма да кажа опасна, няма да навлизам в територията на други служби. Моето задължение е при показано престъпление да го поддържам в залата. За да го правя, аз трябва да съм убедена в моята теза. Това значи, че разполагам с достатъчно материал и доказателства така, че да отстояват тази теза в съда. И щом като отстоявам тезата от 2010 година до тази година по две такива дела, значи съм убедена, че тези случаи е трябвало да влезнат в съда, да бъдат разгледани и тези хора трябва да носят някаква отговорност, та дори да е само административно наказателна.", "date": "2018.03.23", "title": "Прокурорка: Ще дойде време, премиерът и президентът ни ще са от друга религия"}
{"url": "http://clubz.bg/65766-chavdar_nikolov_s_intervyu_v_sharli_ebdo", "text": "Пред „Шарли Ебдо“ Николов разказва за трудностите при разпространение на „Прас-прес“ в България. Карикатуристът казва, че има само двама души, които са могли да повлияят на разпространителя Пеевски – главният прокурор Сотир Цацаров и премиерът Бойко Борисов: Към интервюто са поместени две карикатури – на едната е изобразен самият Чавдар Николов, а текстът към нея гласи:  . А втората илюстрира метода на бухалките в българската преса. Автор на карикатурите е Филип Вилман. : – Сложно е. Човек трябва да е оправен, да предвижда ударите преди те да се случат. Смешното е, че през 2007-а, когато се присъединихме към Европейския съюз, бяхме на 51-о място в тази класация. Човек би помислил, че Европейският съюз влияе зле на свободата на пресата… Проблемът е, че България е под влияние на властта и на мафията, която я е обградила. Има един олигарх, Делян Пеевски, който е собственик на половината от вестниците в България и има влияние върху другата половина. Ние сме по средата на това. Създадохме сатиричен вестник, който се казва „Прас-прес“, което може да се преведе като „пресата, която удря“. Една от мишените ни е точно този депутат, барон на медиите, който също така има монопол върху дистрибуцията на пресата в държавата, и чийто прякор е Прасчо.  – Реално ние нямахме друг избор. Пеевски контролира над 85% от разпространението в България. През последните 5 години той изкупи всички малки фирми от сектора. Единствено той има камиони за доставки. Той контролира също вестникарските будки и общините си затварят очите. Когато направихме пилотния брой на „Прас-прес“, тези хора ни казаха, че няма проблем и дори подписахме договор за 10 хил. бройки. В деня на излизането на първия брой вестникът ни беше неоткриваем. Ние бяхме доволни, мислехме, че се е разпродал. И когато разбрахме, вече беше късно… Така че сега се опитваме да се справим, разпространявайки се в книжарници, цветарници и дори магазини за хранителни стоки. Хората си предават вестника под палтото, както по времето на комунизма. Паднахме от 10 хил. броя тираж на малко по-малко от 8 хил.: 7 хил. в столицата София и хиляда в останалата част от държавата. Има само двама души, които можеха да повлияят на разпространителя: главният прокурор Сотир Цацаров и премиерът Бойко Борисов. Първият направи публични изявления, в които каза, че дъщеря му била „разстроена“ от карикатурите, които сме направили с него. А вторият цензурира 90 мои карикатури, които бях направил за сайта на Нова телевизия. Не му е харесала рисунката, в която го показвах като генерал на гражданските милиции, които гонят бежанците от България.  – Той и вестниците му ни наричат „шарлита“. За тях това е обида. А ние в същото време се гордеем с това. Горди сме да сме като колегите си, които устояват на нападките и защитават свободата на словото, които се борят срещу апатията, глупостта и лицемерието. Някои магистрати, които са в опозиция на главния прокурор, ни подкрепят, журналисти също – и дори един дипломат от немското посолство. Но вече не и от френското посолство… В момента 40 хил. души в социалните мрежи ни подкрепят, но само 400 са се абонирали за вестника. Усеща се една умора и отчаяние в българското общество, след почти 30 години непрестанен преход от комунизъм към демокрация, на който не му се вижда краят…", "date": "2018.03.23", "title": "Чавдар Николов с интервю в \"Шарли Ебдо\""}
{"url": "http://clubz.bg/65638-pytqt_smolqn_madan_ostava_zatvoren_do_kysna_esen", "text": "Пътят Смолян - Мадан в района на село Тикале ще остане затворен за около половин година, съобщи шефът на Агенция \"Пътна инфраструктура\" Дончо Атанасов. Според геолозите към момента пътят не може да бъде разчистен, защото има опасност от нови свличания.  След срутване на 4 март т.г. пътят беше затворен и хората от 11 села няма как да се придвижват до областния град, което създаде напрежение. Следващата седмица ще бъде готов обходният път от Мадан за Смолян, обеща Атанасов.   Той призова за търпение, тъй като хората работели денонощно, а работата им не била безопасна. Докато не започнат укрепителни мероприятия на масива, няма как да отговоря кога ще бъде пуснат старият път“, коментира инж. Атанасов. След отварянето на обходния път, напрежението сред хората ще спадне, заяви кметът на Смолян Николай Мелемов. По думите му обходният път Влахово-Орешец вече е пробит, сега предстои да бъде чакълиран и асфалтиран и до седмица да бъде отворен за леки и лекотоварни автомобили. Във Влахово, през където ще преминават моторните превозни средства след отварянето на новия път, проблемните места също ще се разширят и ще се вземат мерки за по-лесно осъществяване на трафика, допълни кметът на Смолян. Той добави, че безплатните автобуси, които община Смолян пусна за живеещите в 11-те села, се използват. Те пътуват по маршрута Рудозем-Смилян-Смолян. \"Отделно от тях има и местна инициатива, при която с бусове се превозват хора двете страни на срутището\", каза още Николай Мелемов.", "date": "2018.03.23", "title": "Пътят Смолян-Мадан остава затворен до късна есен"}
{"url": "http://clubz.bg/65718-reformite_na_putin_shte_struvat_na_rusiq_205_triliona_rubli", "text": "Икономическите реформи, обявени от президента Владимир Путин на 1 март в речта му пред парламента, ще струват на Русия 20.5 трилиона рубли в периода 2018-2024 г. Новината съобщи изданието РБК, като се позова на данни от Росбанк. . От тази сума 8.4 трилиона рубли ще отидат за развитие на социалната и транспортна инфраструктура, 5.2 трилиона рубли - за здравеопазване, 3.6 трилиона рубли - за образование и 3.4 трилиона рубли - за подобряване на демографската ситуация в близо 147-милионната държава. Според анализаторите на Росбанк, с финансирането на нови проекти могат да възникнат трудности, ако разходите в бюджета останат на сегашното си ниво от 34% от БВП.  \"За да се покрият тези разходи от гледна точка на бюджета, би трябвало да се извършат следните четири стъпки - съкращаване на социалните разходи (със 7.8 трилиона рубли за 6 години), намаляване на разходите за отбрана (със 6 трилиона рубли), увеличаване на доходите (с 4 трилиона рубли) и отслабване на бюджетните правила, което ще позволи да се освободят оставащите 2.7 трилиона рубли (450 милиарда рубли годишно\", пише РБК. При тези действия положителният ефект от реформите ще бъде отложен и ще се прояви след 4-5 години, но не по-рано, смятат от Росбанк. В речта си от 1 март Путин обяви за цел модернизацията на руската икономика. В следващите 6 години в Русия ще се увеличат разходите за образование, здравеопазване, инфраструктура и градска среда. След модернизацията руската икономика трябва да влезе в петте най-големи в света.  В момента държавата се намира в Е7 - групата на развиващите се страни, където са още Бразилия, Китай, Индия, Индонезия, Мексико и Турция. Но е извън G7 - клубът на развитите държави. Наред с другите обещания, Путин гарантира, че през 2024 г. в цялата страна ще бъде осигурен и бърз достъп до интернет.", "date": "2018.03.23", "title": "Реформите на Путин ще струват на Русия 20.5 трилиона рубли"}
{"url": "http://clubz.bg/65768-obhodyt_na_pomorie_pochva_prez_lqtoto_vryzkata_trakiq_stara_zatora_dogodina", "text": "Обходът на Поморие, който е 5.84 км и е част от пътя Бургас-Слънчев бряг, ще започне да се изгражда през лятото, а пътната връзка между магистрала \"Тракия\" и Стара Загора - догодина. Това стана ясно от отговори на министъра на регионалното развитие и благоустройството Николай Нанков в парламентарния контрол днес. Относно поморийската отсечка той съобщи, че е избран изпълнител на обекта, но реализацията се бави заради дела от недоволни от обезщетенията собственици на земи по трасето. По думите на министъра очакванията са до лятото съдът да се произнесе и работата да започне. Разширяването на пътната връзка между магистрала \"Тракия\" и Стара Загора ще започне догодина, като изграждането й ще отнеме 9-10 месеца, каза още Нанков. Става въпрос за пътя, който влиза в града откъм летището, като вместо по една лента, ще има по две. Необходима е актуализация на работния проект, който е отпреди десет години. Иначе всички предварителни процедури, включително отчуждаване и изкупуване на нужните земи, са приключили. До края на март хората от 11 села без път до Смолян За разширяването на пътната отсечка с дължина около 5 километра ще са нужни около 25 млн. лева, които ще бъдат предвидени в бюджета на Агенция \"Пътна инфраструктура\" за 2019 г. Изграждане на втори подход между магистрала \"Тракия\" и Стара Загора няма да има. Наред с пътищата, регионалният министър отговаряше и на въпроси за ОП \"Региони в растеж\". По нея са предвидени над 614 млн. лева по 191 договора за проекти в Северозападния район, Родопите, Странджа-Сакар и планинските и полупланинските райони. Основната цел е повишаване на заетостта и привличане на инвестиции в тези изостанали региони.", "date": "2018.03.23", "title": "Обходът на Поморие почва през лятото, връзката \"Тракия\"-Стара Затора - догодина"}
{"url": "http://clubz.bg/65769-stroitelstvoto_na_metroto_pak_zatapva_transporta_v_sofiq", "text": "Промени в движението ще има в София от април заради строителството на третата линия на метрото, става ясно от съобщение на Столична община.  Заради изграждането на метрото от ул. \"Житница\" до бул. \"България\" от 1 април до 1 октомври се забранява влизането на пътни превозни средства по: - средната част на пътното платно на бул. \"Гоце Делчев\", между ул. \"Кюстендил\" и бул. \"Цар Борис ІІІ\", като се оставят за движение на ППС по една пътна лента в двете посоки в същия участък, \n\t- северното локално пътно платно на бул. \"Цар Борис ІІІ\" и две пътни ленти от северната половина на централното пътно платно на бул. \"Цар Борис ІІІ\", с дължина по около 70 м от двете страни спрямо оста на бул. \"Гоце Делчев\" и ул. \"Житница\"; \n\t- ул. \"Житница\" между бул.”Цар Борис ІІІ\" и ул. \"Гебедже\". - в посока кв. \"Княжево\" - в една пътна лента от южната половина на централното пътно платно на бул. \"Цар Борис ІІІ\", в обхвата на строителната площадка на кръстовище бул. \"Цар Борис ІІІ\" - бул. \"Гоце Делчев\" - ул. \"Житница\", като се осигури и лента за движение на пешеходците с широчина 1.50 м; - в посока \"Център\" - в една пътна лента от южната половина на централното пътно платно на бул. \"Цар Борис ІІІ\" в обхвата на строителната площадка на кръстовище бул. \"Цар Борис ІІІ\" - бул. \"Гоце Делчев\" - ул. \"Житница\". Автобусите по линия 73 – в посока ж.к. \"Гоце Делчев\" ще се движат от ж.к. Овча купел 2 по маршрута си до кръстовището на ул. \"Любляна\" с бул. \"Овча купел\", надясно по бул. \"Овча купел\", наляво по бул. \"Цар Борис III\", надясно по бул. \"Братя Бъкстон\", наляво по ул. \"Тодор Каблешков\", наляво по ул. \"Ген. Стефан Тошев\", надясно по бул. \"Гоце Делчев\" и по маршрута си до ж.к. \"Гоце Делчев\"- двупосочно. Автобусите по линия 83 в посока Зоопарка ще се движат от Хюндай България по маршрута си до кръстовището на бул. \"Константин Величков\" с бул. \"Възкресение\", по бул. \"Акад. Иван Евстатиев Гешов\" през тунела под бул. \"Цар Борис III\" и ул. \"Св. Георги Софийски\", надясно по бул. \"България\", наляво по бул. \"Гоце Делчев\" и по маршрута си до Зоопарка - двупосочно. Автобусите по линия 102 - в посока Студентски град, ще се движат от ж.к. Овча купел 2 по маршрута си до кръстовището на ул. \"Житница\" с бул. \"Овча купел\", наляво по бул. \"Никола Мушанов\", надясно по бул. \"Възкресение\", надясно по ул. \"Акад. Иван Евстратиев Гешов\" през тунела под бул. \"Цар Борис III\" и ул. \"Св. Георги Софийски\", по бул. \"Петко Ю. Тодоров\", наляво по ул. \"Бяла черква\" и по маршрута си до Студентски град - двупосочно. Спирки \"Красно село\" с код 0636, 0638, 0639 и 0640 за автобусни линии 63 и 260 и трамвайни линии 4 и 5 се изместват на временно изградени перони в района на кръстовище ул. \"Житница\" - бул. \"Гоце Делчев\" - бул. \"Цар Борис III\". Закриват се спирките: двупосочна \"Балканкар АД\" с код 0564 и 0569 на ул. \"Житница\" ; двупосочна \"АП Земляне\" с код 0079 и 0080 на ул. \"Житница\" ; двупосочна \"ж.к. Красно село\" с код 0637 и 0641 на бул. \"Гоце Делчев\".", "date": "2018.03.23", "title": "Строителството на метрото пак затапва транспорта в София"}
{"url": "http://clubz.bg/65770-radev_se_syglasi_za_sreshta_s_erdogan_v_bryuksel", "text": "Държавният глава Румен Радев отговори на отправената от президента на Република Турция Реджеп Тайип Ердоган покана за провеждането на лична среща. Това съобщиха от прессекретариата на държавния глава. Радев е изпратил днес писмо до президента на Република Турция Реджеп Тайип Ердоган в отговор на сърдечните поздравления от неговия турски колега по повод Националния празник на страната ни, както и на отправената покана за провеждане в близко бъдеще на среща на най-високо равнище между президентите на двете държави.  Това ще е първата среща на Радев и Ердоган. Преди това, на 26 март, турският президент ще е на визита в България - във Варна за срещата Турция-ЕС. Преди месец, във връзка с предстоящата среща ЕС-Турция във Варна, Радев заяви: Откакто стана ясно, че се готви среща във формат ЕС-Турция, президентът на няколко пъти изрази мнение, че е трябвало ако не да бъде поканен, то поне от \"Дондуков\" 1 да се бяха консултирали с него.", "date": "2018.03.23", "title": "Радев се съгласи за среща с Ердоган в Брюксел"}
{"url": "http://clubz.bg/65771-kak_pasajeri_na_polet_ot_parij_vlqzoha_u_nas_bez_nikakva_proverka", "text": "Денят е 21 март, сряда. Около 15 часа служителите на Гранична полиция на Терминал 2 на летище София са на работните си места. Малко по-късно, около 15:15 часа те обработват документите на пасажерите от полет FB 302 от Прага. Минута по-късно проверката е приключила и незнайно защо в 15:16 ч. всички служители на гранична полиция, разпределени на шест гишета.... напускат постовете си. В 15:25 ч. в салона влизат за обработка пристигналите с полет FB 432 от Париж. Служителите на Гранична полиция все така липсват. По тази причина пасажерите, кацнали от френската столица, необезпокоявано, без никой да провери документите им влизат в страната, разказва  . Служителите на МВР се връщат на работните си места над 10 минути по-късно – в 15.32 часа. И започват да проверяват документите на останалите, все още не успяли да преминат „гратис“, пътници от Париж. Пет минути по-късно, в 15:35 часа, полетът се води за обработен. Въпреки че пътниците, минали без паспортен контрол, се намират все още на територията на ГКПП никой не ги връща обратно. Тази абсурдна случка идва малко повече от месец, след като премиерът Бойко Борисов за пореден път обвини част от страните в ЕС за \"несправедливо\" отношение към България и за \"измисляне\" на мотиви за отказ от членство в Шенген. В началото на февруари министър-председателят разкритикува европейските ни партньори, по време на своя реч на конференция в Брюксел. \"Просто не е справедливо. Не е справедливо да си измисляте някакви мотиви, които ги няма. И все по-трудно става да си ги измисляте, защото и (евро)комисията и (евро)парламентът проверяваха границата и се оказва, че България най-добре я пази, но продължавате да си измисляте. Обидно е за нас. Ние си изпълняваме ангажиментите. Българският данъкоплатец дава стотици милиони за европейската сигурност...\", каза тогава той. Месец по-късно се оказва, че няма нужда страните-членки на ЕС да си измислят мотиви за липсата на сигурност по нашите граници. Защото мотивите са налични и описани в докладна записка до директора Регионална дирекция \"Аерогари\" Милен Пенев (виж долу). Любопитен момент е, че Пенев ръководи тази дирекция от април 2015 г., когато тогавашният вътрешен министър Румяна Бъчварова го свали от шефския пост в \"Гранична полиция\" - едва 4 месеца, след като го бе назначила на мястото на предишния директор Захарин Пенов. Официални мотиви за понижението на Пенев така и не бяха оповестени, но по неофициална информация ръководството на МВР бе свалило доверието си от него заради случай с пропуснати тирове с контрабандни цигари през ГКПП-Капитан Андреево. На ГКПП на летището граничните полицаи извършват проверка на документите на влизащите в страната, а при възникнали съмнения - и на ръчния им багаж. Ако такава проверка не бъде направена, заради 10-минутно отсъствие на граничарите като в описания случай, никой не може да каже какво се е случило през това време: какви лица са влезли на територията на страната и какво са носили в ръчния си багаж. Документът описва надлежно случая с преминалите без документална проверка пътници. От него обаче категорично не става ясно защо полицаите са напуснали постовете си колективно и синхронно. Говорителят на \"Гранична полиция\" потвърди станалото пред Mediapool, без да даде повече подробности и отговор на този въпрос. А после разпратиха съобщение, от което става ясно, че служителите са \"закъснели\" за работа, а проверка е извършена постфактум: Напускането на работното място представлява тежко нарушение по смисъла на член 203 от Закона за МВР. Отново според същия член за подобно нарушение се предвижда наказание \"уволнение\". Липсващите гранични полицаи са нарушили още член 102 от Закона за МВР, който регламентира ясно граничния контрол от полицейските органи и начина на извършване на документална проверка. Освен специалния закон, нарушен е и чл 16 от Наредбата за граничните контролно-пропускателни пунктове.  ", "date": "2018.03.23", "title": "Как пасажери на полет от Париж влязоха у нас без никаква проверка"}
{"url": "http://clubz.bg/65783-afis_kazusyt_chez_izravni_bsp_i_gerb", "text": "Над 62% от българите вярват, че електроразпределителните дружества - като ЧЕЗ - трябва да бъдат собственост на държавата. Едва 4,3 на сто смятат, че подобни дружества трябва да са в български частни ръце, а около 15 на сто смятат, че смесената собственост е добрият вариант. Това показват данни на близката до БСП социологическа агенция \"Афис\". Според публикувото в сайта на компанията изследване - то е национално представително, осъществено в периода 15-19 март 2018 г. по метода интервю „лице в лице“ в домовете. Извадката е 1010 пълнолетни български граждани. Според данните на \"Афис\" поддръжниците на сегашния вариант на собственост на ЧЕЗ - мажоритарен дял да има чужда държавна компания - са само 2 %.  Изследването на \"Афис\" представя и разбивка на предпочитанията на анкетираните по темата според партийната им принадлежност или симпатия. От таблицата се вижда, че според получените резултати привърженици и на леви, и на десни партии смятат, че електроразпределителните фирми трябва да са държавен монопол. Сред привържениците на самоопределящата се като десноцентристка партия ГЕРБ 55% искат компании като ЧЕЗ да са държавни. Процентът при симпатизантите на БСП е по-висок- 82 на сто, но разликата идва не от процента на поддръжниците на частната собственост, а от тези, които искат \"смесена собственост\" между държавата и частни субекти. При ГЕРБ това са 27% от анкетираните, а при БСП - една 6%. \"Обединените патриоти\" са по средата между ГЕРБ и БСП по този въпрос. При избирателите на ДПС делът на тези, които искат държавна собственост и на тези, които нямат мнение е почти изравнен - 44 към 41 на сто, става ясно още от таблицата. \"Афис\" са избрали да третират извънпарламентарните десни партии във формата им от 2014 г. - Реформаторски блок, където е най-висок процентът на хората \"за\" частна собственост - била тя на чужди или български субекти - 11 на сто. 41% от избирателите на така наречената традиционна десница също поддържат варианта \"държавен монопол\" в електроразпределението, твърдят още от социологическата агенция. 21% са за \"смесения\" вариант на собственост. Според \"Афис\" казусът „ЧЕЗ“ е разместил и политически пластове - съждение, което се базира на отгорворите на въпроса „Коя партия изразява позиции, най-близки до Вашите?“. Данните на агенцията са, че има изравняване между ГЕРБ и БСП и фактор за това е именно скандалът със сделката за продажбата на ЧЕЗ. Ето и числата, предоставени от \"Афис\": Анализът на \"Афис\", публикуван в сайта, не е придружен с други данни извън двете графики по-горе, нито с въпросник, по който са правени интервютата. ", "date": "2018.03.23", "title": "\"Афис\": Казусът \"ЧЕЗ\" изравни БСП и ГЕРБ "}
{"url": "http://clubz.bg/65765-nov_teroristichen_akt_vyv_franciq_pohititelqt_iskal_osvobojdavane_na_abdeslam", "text": "Двама души бяха убити и десетина - ранени при стрелба и вземането на заложници в супермаркет във френския град Треб. Убит е бил и похитителят, съобщава Франс прес. Похитителят е поискал да бъде освободен Салах Абдеслам, един от извършителите на терористичните актове в Париж през ноември 2015 г., когато загинаха 130 души, съобщава френската телевизия Бе Еф Ем. Заложническата криза се разви в супермаркет на 10 км от историческия град Каркасон, който е и туристическа атракция. Преди да влезе в търговския обект, нападателят е ранил полицаи, който тренирал в парка.  Нападателят е от марокански произход, известен е на службите за сигурност. Самоличността му е установена с помощта на регистрационния номер на автомобила му, съобщава кореспондентът на Нова тв във Франция. Похитителят е обявил принадлежността си към терористичната организация \"Даеш\" (\"Ислямска държава\"), съобщи \"Евронюз\". Очевидец твърди, че   влизайки в магазина. По-рано бяха освободени няколко заложници. Кметът на града каза, че всички заложници били освободени, а в магазина оставали само нападателят и един полицай, но жандармерията не потвърждаваха. Първите съобщения бяха, че заложниците са били осем. Според \"Фигаро\" единият от загиналите е служител в супермаркета. Няма информация за втората жертва. Министърът на вътрешните работи Жерар Колом потвърди, че е в ход специализирана операция. Мобилизирани бяха три хеликоптера и жандармерия - около 150 полицаи.", "date": "2018.03.23", "title": "Нов терористичен акт във Франция. Похитителят искал освобождаване на Абдеслам"}
{"url": "http://clubz.bg/65755-plejmejtka_kym_melaniq_izvinqvaj_che_spah_s_donald_video", "text": "Бившият модел на \"Плейбой\" Карън Макдугъл се извини на първата дама на САЩ Мелания Тръмп за десетмесечната си връзка, която твърди, че е имала с президента Доналд Тръмп, и каза, че след първия път, когато са правили секс, той й е предложил да й плати, предаде Асошиейтед прес. В интервю за шоуто на Андерсън Купър по Си Ен Ен, излъчено снощи, Карън Макдугъл заяви, че Тръмп се опитал да й плати след първата им среща за секс, станала в хотел \"Бевърли хилс\" през 2006 г. Макдугъл добави, че двамата са имали  преживяване, после Тръмп се опитал да й плати, тя не знаела как да приеме това, но отказала, като му обяснила, че \"не е такова момиче\". Прибирайки се от хотела, плакала, мислела, че вече няма да види Тръмп, но след като той й се обадил, се съгласила да излиза на срещи с него. Говорейки за Тръмп, Макдугъл няколко пъти го описа като  . Тя каза, че връзката с Тръмп продължила около десет месеца, до април 2007 г., когато тя скъсала, защото изпитвала чувство на вина. Макдугъл каза, че имала чувства към Тръмп, но връзката \"я съсипвала\". Тръмп се жени за съпругата си Мелания през 2005 г., синът им Барън е роден през 2006 г. Попитана от водещия на шоуто какво би казала на Мелания Тръмп, Макдугъл каза, че би й се извинила и че не би искала някой да постъпи така с нея. Белият дом каза, че Тръмп отрича да е имал връзка с Макдугъл. Във вторник тя подаде иск срещу компанията собственик на таблоида \"Нешънъл инкуайърър\", която по думите й е платила 150 000 долара по време на предизборната кампания на Тръмп, за да има ексклузивни права върху историята й, но така и не е публикувала нищо. Сега Макдугъл иска съдът да анулира договора, твърди адвокат на Тръмп, участвал тайно в разговорите между модела и компанията собственик на таблоида \"Американ мидиа инк.\". Компанията каза, че от 2016 г. Макдугъл е имала право да говори за връзката си, а договорът позволява на компанията да прецени дали да публикува историята й.     ", "date": "2018.03.23", "title": "Плеймейтка към Мелания: Извинявай, че спах с Доналд (ВИДЕО)"}
{"url": "http://clubz.bg/65747-babish_chehiq_e_gotova_da_izgoni_ruski_diplomati", "text": "Чехия може да изгони руски дипломати от страната в знак на солидарност с Великобритания. Това стана ясно след изявления на премиера Андрей Бабиш пред журналисти тази сутрин в Брюксел. Снощи лидерите на Евросъюза приеха декларация, в която подчертават, че най-вероятно Москва е отговорна за отравянето на Скрипал, защото няма друго логично обяснение. Брюксел отзова и европосланика в Москва за консултации. Още в понеделник премиерът ще обсъди с министъра на външните работи Мартин Стропницки и с други членове на правителството експулсирането на руски дипломати. Андрей Бабаш допълнил, че и други държави от Евросъюза разглеждат възможността да изгонят пратеници на Москва като жест на солидарност с Лондон. ЕС: Вероятно Русия е отровила Скрипал, няма друго обяснение , разказал пред ТАСС западен дипломат. Както е известно Тереза Мей изгони вече 23 дипломати от Лондон. Снощи след разговор с британската премиерка и френския президент Еманюел Макрон, германската канцлерка Ангела Меркел обяви, че не изключва скоро да бъдат предприети още санкции срещу Русия. На 4 март бившият руски шпионин Сергей Скрипал и дъщеря му Юлия бяха отровени с нервнопаралитично вещество в Солсбъри. Британски експерти потвърдиха, че това е \"Новичок\", който е руско изобретение и се произвежда в Русия. Лондон обвини Кремъл за престъплението, а външният министър на Великобритани Борис Джонсън дори допусна, че Путин лично е дал заповед за отравянето на Скрипал. Полша ще гони руски дипломати от солидарност с Лондон Москва категорично отрича да е замесана по пякакъв начин с отравянето на агента и дъщеря му. Кремъл изгони 23 британски дипломати и затвори консулството на Великобритания в Санкт Петербург, както и забрани дейността на Британския съвет като ответна мярка на действията на Лондон. Полша ще гони руски дипломати от солидарност с Лондон", "date": "2018.03.23", "title": "Бабиш: Чехия е готова да изгони руски дипломати"}
{"url": "http://clubz.bg/65728-evropejskata_prokuratura_trygva_ot_sofiq_dobre_li_e_tova", "text": "Въпреки че малките десни формации постоянно ни припомнят колко е нужна промяна в съдебната система, а някои от тях имат и “начертан план“ как това трябва да се случи, незнайно защо не споменават нищо по една близка тема - реформите в тази област на европейско равнище и как това би се отразило на България, като пълноправен член на ЕС. Темата за правосъдието също не е основна за медиите, освен когато неговата липса трябва да бъде посочена. Управляващите, а защо не и опозицията, можеха да изтъкнат като напредък факта, че именно под шапката на българското председателство на Съвета на ЕС ще бъде дадено началото на нещо толкова важно за ЕС и всяка държава членка. Тръкнете тук за президентска република На 26 и 27 март в резиденция \"Бояна\" в София ще бъде проведена конференция за създаване на Службата на европейския прокурор (EPPO). Учредяването на такъв независим и високоспециализиран орган на европейско равнище е сред приоритетите както на българското председателство на Съвета на ЕС, така и на Европейската комисия. Целта на институцията е да разследва трансграничните финансови и ДДС измами, корупция и други престъпления, които са в ущърб на бюджета на Европейския съюз. Европейската прокуратура ще работи независимо и няма да бъде причислявана като част от друга институция, тя ще има и възможността да си партнира с Европейската служба за борба с измамите (OLAF), Евроюст и Европол. Европейската прокуратура ще се състои от европейски делегирани прокурори, които ще работят и в качеството си на национални такива, само че ще бъдат независими от прокуратурата в държавата. Централното равнище на институцията ще бъде представлявано от европейски прокурори от всяка държава, която участва. Те ще бъдат ръководени от главен европейски прокурор с мандат от 7 години без право на втори. Спокойно де, той може и да бъде отстраняван преждевременно за разлика от българския главен прокурор, а изборът му ще бъде прозрачен, не като въздуха в София. Опозиция на какво точно е БСП, че не разбирам? Главният европейски прокурор ще бъде избран от Европейския парламент и Съвета на ЕС измежду открити кандидатури, които ще бъдат предлагани от бивши членове на Съда на ЕС, членове на национални върховни съдилища, прокуратури и юристи с утвърдени компетенции и неопетнени репутации. Шансът България да представи кандидатура е минимален, но знае ли човек... може пак да решим да се правим на юнаци. Създаването на Еевропейската прокуратура е добра новина за българските граждани. Малка надежда, че поне престъпленията, които са в обсега на новата институция, няма да опират до българската прокуратура, която зависи от един-единствен човек. И която по данни на \"Тренд\" се радва на неодобрението на 60% от българите - най-неодобряваната сред всички български институции.  Компетенциите на Европейската прокуратура след време могат да бъдат разширени и отвъд финансовите измами между държавите членки, което ще бъде още една добра новина за българите. Така институцията ще се доближи до всекидневието на повече европейци. Най-същественото (нарочно) е невидимо за очите И понеже винаги има и критици, които отново ще разправят как това е поредната излишна бюрокрация, която ще струва много пари и т.н. - на тях може да им бъде обяснено, че едва ли разходите по създаването и издръжката на Европейската прокуратура ще надхвърлят милиардите евро, които ЕС губи в резултат на трансграничните далавери. Разследването на тези престъпления ще става по-бързо именно заради създаването на такъв орган - отпадат езикови бариери, бюрократични отношения между национални прокуратури, възможността за \"покриване\" на един или друг случай в една отделна държава. Да се надяваме, че с работата си Европейската прокуратура ще намали донякъде негативната реакция на българите, когато чуят думите \"институции, правосъдие, главен прокурор, съдебна система, върховенство на закона\" и т.н. ... Марая Цветкова иска връстниците й да се интересуват от политика Опозиция на какво точно е БСП, че не разбирам? Най-същественото (нарочно) е невидимо за очите Марая Цветкова иска връстниците й да се интересуват от политика", "date": "2018.03.23", "title": "Европейската прокуратура тръгва от София. Добре ли е това?"}
{"url": "http://clubz.bg/65751-borisov_i_negoviqt_priqtel_tajpi", "text": "\"На Ердоган му казвам Тайпи още от времената, когато бяхме кметове”. Тези думи на българския премиер Бойко Борисов са от 2017 година, когато Реджеп Тайип Ердоган обвиняваше европейските лидери в нацизъм, а отношенията между Турция и Европа бяха крайно влошени. Двамата са били кметове по различно време и с десет години разлика, но тук важно е обръщението - Борисов не пропуска възможност да нарече турския президент Тайпи и да уточни, че “така му казват близките приятели”. И наистина: Борисов изглежда като най-близкия на Ердоган европейски лидер. “Благодаря на Тайпи”, произнесе той за пореден път в първите дни на 2018 при откриването на реставрираната българска Желязна църква “Свети Стефан” в Истанбул. А Ердоган му върна жеста с думите “Искам да благодаря на моя приятел Бойко Борисов”. Евросъюзът \"пусна\" срещата с Ердоган във Варна Именно на фона на тези отношения премиерът на България ще бъде домакин на срещата на председателите на Европейската комисия и Европейския съвет Жан-Клод Юнкер и Доналд Туск с президента на Турция Реджеп Тайип Ердоган, насрочена за 26 март във Варна. Надеждите са Брюксел и Анкара да възстановят прекия диалог, който на практика бе прекъснат заради масовите нарушения на човешки права в Турция след потушаването на опита за преврат през лятото на 2016 година. Как българският премиер се оказа в средата на всичко това? В момента България е ротационен председател на ЕС, а Европа и Турция започнаха да затоплят отношенията си - и вече им е време за нормализиране на диалога. И мигрантите, и Сирия, и Кипър са теми, които не чакат. Съвпадението във времето обаче не е достатъчен отговор - следващият председател на Съвета на ЕС е Австрия, но никой не може да си представи младия канцлер Себастиан Курц в ролята на посредник и приятел и на двете страни, който призовава към компромиси. Именно това се очаква от Борисов. При него няма опасност да постави остро въпроса за нарушаването на човешки права и да поиска прекратяване на преговорите за еврочленство на Турция, както би направил Курц. Какво няма да се случи на срещата Турция-ЕС във Варна А защо Борисов има такива отношения с Ердоган? Очевидните отговори са два - лични симпатии и респект/страх от силата на съседа. Борисов нееднократно е изразявал влечение към мачисткия стил на управление на Путин и Ердоган - силните момчета са неговите хора. Нееднократно е признавал също така, че се страхува “да не дойдат 200 хиляди бежанци от Турция”. Страхува се и от “най-голямата армия в Европа”. След срещата си с Курц Борисов припомни, че Османската империя може да е стигнала до Виена, но България е била под нейно владение в продължение на пет века. Изрече на глас и страховете от “Трета световна война” по повод действията на Турция: “Вариантите са два - или да се опитаме с дипломация, мир и такт да се измъкнем от кризата, или да докараме армия от НАТО, която да застане срещу друга натовска армия”. Докато близките отношения на Борисов с Ердоган повишават цената му в рамките на ЕС (защото все някой трябва да говори с Анкара), на вътрешната сцена тази близост му създава проблеми. Българите традиционно възприемат Турция като заплаха, обяснения за което не е трудно да се открият в историята. Самият Ердоган също се старае да създава трудности на своя български приятел - през няколко месеца казва как Кърджали е или “в сърцето му”, или в “душевните граници” на Турция. Последната реплика даде повод на опозиционната БСП да поиска от Борисов да декларира пред Ердоган, че това е “провокация срещу суверенитета и националната цялост на България”. Критиките срещу Борисов по тази линия идват както от консервативни националистически позиции, така и от либерални проевропейски - Съюзът на съдииите в България го призова “да покаже национално достойнство, самочувствие, смелост и принципност при отстояването на основни демократични принципи” и да се застъпи за задържаните над 3 хиляди съдии и прокурори в Турция. Борисов отнесе критики и през август 2016, когато София набързо екстрадира Абдуллах Бююк по искане на Анкара, без да се произнесе български съд. В този ред идват и въпросите дали обявените от Турция данни за контрабанда на произведени в България цигари не правят българските власти по-сговорчиви. На всичко това Борисов отговаря с напомняне за потенциалната опасност от мигранти и за неговата отговорност като премиер на България. А целта си обяви още в началото на тази година в Истанбул: “Ние сме длъжни през 2018 да нормализираме и да направим отношенията между ЕС и Турция такива, каквито бяха преди само няколко години”. . Какво няма да се случи на срещата Турция-ЕС във Варна", "date": "2018.03.23", "title": "Борисов и неговият приятел Тайпи"}
{"url": "http://clubz.bg/65746-evrosyyuzyt_pusna_sreshtata_s_erdogan_vyv_varna", "text": "Европейският съвет не възрази на заседанието си тази нощ срещу свикването на насрочената за понеделник във Варна среща ЕС - Турция, съобщи БТА. Преди месец държавните и правителствените ръководители от ЕС решиха, че преценката дали да има среща ще бъде направена непосредствено преди насрочената дата в зависимост от развитието на отношенията с Анкара. В срещата във Варна ще участват председателите на Европейския съвет и на Европейската комисия Доналд Туск и Жан-Клод Юнкер, премиерът Бойко Борисов като домакин и президентът на Турция Реджеп Ердоган. В края на миналата година Евросъюзът реши да ореже предприсъединителните фондове на Турция, защото Анкара не спазва върховенството на закона. Това обаче не се отнася за Механизма за бежанците в Турция. Миналата седмица Европейската комисия прие да отпусне втория транш от 3 милиарда евро за сирийските бежанци в южната ни съседка. Европейският съюз вече изпълни ангажимента си да предостави три милиарда евро за 2016 и 2017 г., като преди края на миналата година, т.е. само за 21 месеца, бяха изготвени програми, бяха поети задължения и бяха сключени договори за цялата сума, се посочва в прессъобщението на ЕК. Борисов: Срещата във Варна е последна възможност за диалог с Турция Премиерът съобщи вчера, че в навечерието на разговорите има напрежение и големи очаквания. Той поясни, че целта на срещата ще бъде успокояване на отношенията с Анкара. Това е може би една от последните възможности да останем в диалог, добави той. Премиерът уточни, че неговата цел е да се постигне продължаване на действието на споразумението ЕС - Турция за миграцията. Борисов допълни, че ще разговаря с Ердоган за задържаните в Турция гръцки войници. В заключенията си за Турция от тази нощ Европейският съвет решително осъжда действията на Турция край Кипър и изразява пълна съпричастност с Никозия и Атина. Отправен е призив Анкара да прекрати незабавно действията си по възпрепятстване на проучванията за добив на газ край острова. Европейският съвет изразява дълбока загриженост от задържането в Турция на граждани на ЕС, като призовава за бързо разрешаване на въпроса в диалог.", "date": "2018.03.23", "title": "Евросъюзът \"пусна\" срещата с Ердоган във Варна"}
{"url": "http://clubz.bg/65749-borisov_bylgariq_nqma_da_otzove_diplomati_ot_rusiq_bez_dokazatelstva", "text": "Докато съществува \"висока степен на вероятност\", но няма твърди доказателства, не можем да обсъждаме отзоваване на български дипломати от Русия. Това заяви премиерът Бойко Борисов по повод решението на Евпопейския съюз да подкрепи оценката на Верикобритания, че Русия е отговорна за нападението с нервнопаралитично вещество срещу бившия руски шпионин Сергей Скрипал и дъщеря му Юлия. ЕС: Вероятно Русия е отровила Скрипал, няма друго обяснение Той изтъкна също, че . Премиерът изрази опасения, че отзоваването на посланика на ЕС в Москва за консултации ще предизвика допълнително влошаване на отношенията между двете страни. Важно е обаче, че независимо от \"Брекзит\" ЕС и Великобритания показват единство, изтъкна премиерът. На срещата на лидерите на европейските страни снощи Борисов е изтъкнал съображенията си и припомнил на британската премиерка Тереза Мей, че трябва да се действа предпазливо.", "date": "2018.03.23", "title": "Борисов: България няма да отзове дипломати от Русия без доказателства"}
{"url": "http://clubz.bg/65756-sasht_vremenno_izklyuchvat_es_ot_mitata_vyrhu_stomanata_i_aluminiq", "text": "ЕС и редица други страни засега ще бъдат изключени от митата, обявени от президента Доналд Тръмп върху вноса на стомана и алуминий, съобщи постоянният търговски представител Робърт Лайтхайзър, цитиран от АФП. ЕС готви мита за американски стоки в отговор на мерките на Тръмп Американската администрация започна процедура за подаване на молби за изключения при прилагането на тези мита, които са от 25 на сто за стоманата и 10 на сто за алуминия и бяха обявени от Тръмп на 8 март. Лайтхайзър допълни при изслушването си, че докато бъдат разглеждани исканията за изключване от митата, внесени от тези страни по силата на обявената процедура, за тях митата няма да важат. За останалите страни митата влизат в сило от днес. Редица европейски високопоставени представители посетиха Вашингтон тези дни, сред които бе и еврокомисарят за търговията г-жа Сесилия Малмстрьом, за да настояват за ЕС тези мита да не се прилагат. Решението на Вашингтон да наложи въпросните мита породи заплаха от търговска война, а ЕС заяви категорично, че ще отговори с ответни мерки, въвеждайки мита върху редица американски стоки, внасяни в 28-те, припомня Франс прес. Отговорът на ЕС: дънки, бърбън, цигари, мотори - с мито при внос от САЩ ЕС очаква окончателното решение на американската администрация по въпроса за митата. Ако те бъдат въведени срещу европейска продукция, ще последват ответни мерки. Това заяви през изминалата нощ германският канцлер Ангела Меркел в края на първия ден от срещата на върха.  ЕС вече публикува списък на американски стоки, които биха могли да бъдат обложени с мита като ответна мярка. Германският министър на икономиката Петер Алтмайер приветства решението на президентската администрация временно да изключи европейските страни от митническия режим и призова към по-силно международно сътрудничество в търговията.  Вашингтон обяви по-рано, че освобождава от новия режим Канада и Мексико, които са двата основни доставчици на стомана за американския пазар. Наричайки това решение \"особен случай\", САЩ почти не крият, че се надяват по този начин да постигнат отстъпки от съседите си в преговорите за модернизиране на Северноамериканското споразумение за свободна търговия (НАФТА). Отговорът на ЕС: дънки, бърбън, цигари, мотори - с мито при внос от САЩ", "date": "2018.03.23", "title": "САЩ временно изключват ЕС от митата върху стоманата и алуминия"}
{"url": "http://clubz.bg/65760-puskat_sistemata_za_e_taksuvane_v_sofiq_prez_2021_godina", "text": "Системата за електронно таксуване и видеонаблюдение в София няма да тръгне преди 2021 г. Това стана ясно от изявление на шефа на столичния Център за градска мобилност (ЦГМ) Христиан Петров, който съобщи, че 2019 г. вече не е реалистичен вариант за стартирането й. Две години са заложени за изграждането й, каза Петров. Освен това хартиеният билет ще продължи да се използва, което означава, че перфораторите няма да бъдат \"пенсионирани\", както обещаваха преди две години от Столичната община. На 20 март в ЦГМ бяха отворени офертите за системата, чиято цена е 88 милиона лева без ДДС. Оферти подадоха десет фирми. Фандъкова прехвърли въпроса за едни 88 милиона към Центъра за градска мобилност  Не става въпрос за едни пари, които трябва да се похарчат, а за изграждането на модерна система, коментира Петров. \"Тази система значи удобство, справедливо заплащане, засилен контрол срещу лоши практики – хора, които пътуват гратис, проява на насилие. Всеки сигнал би могъл да бъде проверен чрез видеонаблюдението, което предстои да бъде инсталирано. Отне ни 1 година да достигнем до етапа да получим само оферти за изпълнението на проекта\", допълни Петров. Хартиеният билет няма да отпадне - това, което системата ще даде като възможност, е разширено използване на транспорта, каза още изпълнителният директор на Центъра за градска мобилност (ЦГМ) Христиан Петров. По думите му изискванията към новата система са пътуването да може да се заплаща през мобилен телефон, дебитна карта, всяко нововъведение, свързано с нов начин на плащане. Третият лъч на метрото - поглед отвътре (СНИМКИ) През системата ще отпадне нуждата да се ходи до каса на ЦГМ – ще може онлайн да се зареждат картите, допълни още Петров. \"Средствата за изпълнението на проекта ще бъдат осигурени от бюджета на ЦГМ. Плащанията от страна на ЦГМ към фирмата изпълнител, която ще плати цялата сума първоначално, ще бъдат месечни, в рамките на период от 10 години. Драконовски мерки сме взели спрямо изпълнителя и той ще подлежи на санкции при неизпълнение на задачата“, каза още шефът на Центъра за градска мобилност. Третият лъч на метрото - поглед отвътре (СНИМКИ) Няма опасения дали дружеството ще може да изплаща системата. За 2018 ЦГМ предвижда 120 млн. лева приходи от превозни документи. Към момента се обслужват около 1 млн. пътувания за целия градски транспорт на дневна база под земя и над земя. Приходите от продажба на превозни документ за 2016 година са 91 млн. лева. А 105 млн. лева са приходите от закупуването на превозни документи за 2017 г. - този ръст се дължи на продажба на абонаментни карти заради поскъпналия на 1.60 лева билет. За 2015 година имаше 225 едногодишни продадени карти, докато за 2017 година те са над 20 000 броя“, допълни той. На въпрос за какво се използват тези средства, Петров отговори: София отново ще плаща тройно „джаджите“ за проверка на паркирането Третият лъч на метрото - поглед отвътре (СНИМКИ) Третият лъч на метрото - поглед отвътре (СНИМКИ) София отново ще плаща тройно „джаджите“ за проверка на паркирането", "date": "2018.03.23", "title": "Пускат системата за е-таксуване в София през 2021 година"}
{"url": "http://clubz.bg/65759-kompanii_ot_17_dyrjavi_predlagat_vyzmojnosti_za_biznes_i_investicii_v_novo_oborudvane", "text": "Броени дни остават до началото на ежегодните изложения и конференции ЕЕ&ВЕ, Save the Planet и  Smart Cities (27-29март, Зала 5, ИЕЦ, София), организирани от Виа Експо. Водещи компании от 17 държави предлагат възможности за дистрибуция, а други търсят контакти с представители на фирми от различни области на индустрията, общините, селското стопанство и частни лица, които искат да заменят старо или инвестират в ново оборудване с цел оптимизиране на разходите и намаляване на негативното влияние върху околната среда. Запознайте се с основните акценти: Високоефективни пелетни котли и камини, бойлери; цялостни линии за производство на пелети; системи за оползотворяване на геотермална енергия; биогаз инсталации, когенерационни системи; хибридни системи за производство на енергия /вятър – слънце; соларни панели; иновативни сплит климатични системи; инфрачервено отопление и фолио за отопление; система за енергиен мениджмънт; LED осветление; акумулаторни батерии и др.  Решения за управление и контрол на сградите: включване и изключване на уреди, регулиране на отопление и климатизация, отчитане на консумацията на електроенергия, топлоенергия, вода и газ, осветление, влажност на въздуха; BMS технология, софтуер за BIM моделиране, проектиране и изготвяне на строителна документация и др. Локализационни услуги за граждани, общини и бизнеса; решения за мониторинг в обществения и частния транспорт, логистиката, мобилни приложения; електрически превозни средства за градска логистика и селскостопанска дейност; телематика и др. M2M, интернет на нещата (IoT), пренос и съхранение на данни, интелигентна инфраструктура, система за разпознаване на лица, хуманоидни роботи от ново поколение; интегрирано управление на събирането на общинските отпадъци; безжичнимрежови системи, приложения, инфраструктура и сигурност и др. Машини и оборудване за третиране на отпадъци; рециклиране на пластмаси, електрически кабели, цветни метали, алуминий, автомобилни гуми и др.; решения за производство на енергия от отпадъци, съдове за събиране на отпадъци, инсинератори, мобилни и стационарни машини за компостиране, термокомпостери, сметосъбираща техника, кантарни системи и др.  Три еднодневни конференции ще се проведат в Конгресния център. Съхранение на енергия, Кръгова икономика, Дигитализация на интелигентния град, Разделно събиране на отпадъците – добри практики в Италия и значението на компютъризираните процеси, Примери и ползи от интелигентните IoT решения за общините, Литиево-йонна система за съхранение на енергия и др. ще са сред дискутираните теми.   Повече информация  .", "date": "2018.03.23", "title": "Компании от 17 държави предлагат възможности за бизнес и инвестиции в ново оборудване"}
{"url": "http://clubz.bg/65761-antikorupciq_bojidar_dimitrov_sklyuchil_dogovori_s_firma_na_dyshterq_si", "text": "Със свое решение Комисията за противодействие на корупцията и за отнемане на незаконно придобитото имущество (КПКОНПИ) е установила, че Божидар Димитров като директор на Националния исторически музей (НИМ) е бил в конфликт на интереси при сключването на два договора с дъщеря си и с племенниците си през 2015 г. Комисията се е самосезирала от публикация в медиите, че НИМ има договорни отношения с търговското дружество \"Акшаена-2007\" ООД, в което собственици са дъщерята на Димитров Мария и племенниците му, съобщават от пресцентъра на новата комисия. От проверката става ясно, че през април 2015 г. директорът на НИМ е подписал договор с фирмата, собственост на дъщеря му и племенниците му, за изработването на каталог на колекция в тираж от 1000 броя на стойност 19 800 лв. и срок за изпълнение септември 2015 г. Въпреки че в договора е предвидено половината от сумата да се плати авансово, а другата половина - 5 дни след предаването на готовите каталози, второто плащане е извършено два месеца след първото. И двете платежни нареждания са подписани от Божидар Димитров. Движение \"Кан Кубрат\" вече е факт. С Божидар Димитров (СНИМКИ) Същевременно музеят е получил само половината от поръчаните и заплатени каталози, и то през октомври 2017 г. – т.е. повече от две години след срока в договора. По преписката не е представен протокол за предаване на останалата част от каталозите до пълния му тираж от 1000 бройки. В хода на проверката не са установени данни и за представяне на колекцията в музея, става ясно от съобщението на КПКОНПИ. Пак през 2015 г. директорът на НИМ е подписал и втори договор със същата фирма - за печатно издание в тираж от 1000 броя на стойност 15 000 лева. В двумесечния срок по договора фирмата е предала всичките бройки и е получила цялото плащане, като платежните нареждания са подписани от Божидар Димитров. В хода на проверката е установено, че съгласно вътрешните правила за финансово управление и контрол в НИМ директорът на музея е имал правото да упълномощи свой заместник да подпише договорите, като по този начин си направи самоотвод от вземане на решение в конфликт на интереси, но не го е направил. При нито един от двата договора няма подадена и декларация за конфликт на интереси. Комисията не е установила конфликт на интереси по отношение на \"Сдружение Плиска“, тъй като между НИМ и сдружението не са подписвани договори.  Божидар Димитров не е директор на НИМ, тъй като се пенсионира от този пост през миналата есен. Мястото му зае доц. Бони Петрунова, а Димитров наскоро създаде Българско надпартийно движение \"Кубрат\" (БНСК). ", "date": "2018.03.23", "title": "\"Антикорупция\": Божидар Димитров сключил договори с фирма на дъщеря си"}
{"url": "http://clubz.bg/65744-parkiraneto_v_sofiq_i_s_bankova_karta_prez_telefon", "text": "Паркирането в \"синя\" и \"зелена\" зона в София вече ще може да се плаща и с банкова карта чрез приложения на мобилния телефон. За новата опция съобщиха от Центъра за градска мобилност преди дни, а вече столичани и гостите на града могат да свалят приложение от сайта на дружеството -  .   Цената на паркирането не се променя – 1 лев за „зелена“ зона и 2 лева за „синя“ зона на час. Условието е клиентът да има интернет на телефона и приложение - такова вече е разработено за операционните системи Android и iOS. Вариантите за плащане на престой с SMS и хартиени талони остава. Плащането с банкова карта обаче ще има още едно удобство - системата ще позволява еднократно плащане за 2 часа паркиране - колкото е позволено в \"синя\" зона, и за 4 часа - в \"зелена\". Чрез SMS услугата трябва да се подновява на всеки час с ново съобщение, за да се избегне поставяне на скоба на колата или репатрирането й с \"паяк\" до наказателен паркинг.  Мобилното приложение за плащане с банкова карта през телефон има опция за проследяване на мястото, където е паркиран автомобилът. Новата услуга ще улесни и чуждестранните гости на София, които не могат да заплатят паркиране чрез SMS, тъй като външни мобилни оператори не позволяват този вид разплащане. Центърът за градска мобилност насърчава внедряването на технически иновации и остава отворен за предложения за мобилни приложения, които улесняват гражданите, съобщиха още от дружеството.", "date": "2018.03.23", "title": "Паркирането в София - и с банкова карта през телефон"}
{"url": "http://clubz.bg/65745-valeri_simeonov_reklamite_na_hazart_sa_bezobrazni_bih_gi_zabranil", "text": "Вицепремиерът Валери Симеонов заяви, че клиповете, \"в които се търкат билетчета\", които рекламират хазартни игри, са \"безобразни\". Според него те могат да имат \"пагубно въздействие\", защото създават впечатлението, че човек може да забогатее без труд. По този повод Симеонов заяви, че смята да предложи промени в законодателството, свързани с рекламите на хазартни игри, като в момента събира информация по темата. Изявлението на Симеонов бе по време на парламентарния контрол. Той каза още, че Държавната агенция за закрила на детето (ДАЗД) осъществява проверка на рекламен клип за лотарийна игра, в който има съмнение, че участват деца. Отговорът му бе на въпрос на депутатката от БСП Теодора Халачева. И добави, че в момента проверката продължава. По казуса работели още СЕМ и Комисията по хазарта. В кулоарите разясни още какви законови промени би искал да предложи, като поясни, че засега това е на ниво идея:", "date": "2018.03.23", "title": "Валери Симеонов: Рекламите на хазарт са безобразни, бих ги забранил"}
{"url": "http://clubz.bg/65737-es_veroqtno_rusiq_e_otrovila_skripal_nqma_drugo_obqsnenie", "text": "Лидерите от Европейския съюз се съгласиха, че е доста вероятно Русия да е отговорна за нападението с нервнопаралитично вещество срещу бившия руски шпионин Сергей Скрипал и дъщеря му Юлия, предаде ДПА. Лидерите от ЕС, които се събраха на среща в Брюксел, обсъдиха нападението и решиха да подкрепят оценката на Великобритания, че Русия е отговорна за него, въпреки че първоначално някои лидери имаха притеснения относно приписването на вина. И допълват: Британската министър-председателка Тереза Мей, френският президент Еманюел Макрон и германската канцлерка Ангела Меркел също така се срещнаха в кулоарите на срещата и се съгласиха, че е необходимо да се отправи силно послание към Русия. Тримата лидери  , каза британски правителствен говорител в изявление след срещата. На срещата на лидерите на всички 28 страни от ЕС Мей запозна колегите си с нападението и им каза, че според Великобритания то е  Тя благодари на останалите лидери за тяхната солидарност и подкрепа и каза, че с нетърпение очаква по-нататъшни обсъждания по темата. Очакваше се Тереза Мей да поиска и други страни от ЕС да изгонят руски дипломати, но за това не се съобщава нищо официално. През миналата седмица Великобритания реши да изгони 23 руски дипломати в отговор на нападението в Солсбъри. Литовската президентка Далия Грибаускайте обяви, че всички страни от ЕС обмислят мерки срещу Русия. Тя заяви, че ще вземе решение за налагане на мерки от страна на Литва срещу Русия в близко бъдеще. Председателят на Европейската комисия Жан-Клод Юнкер отбеляза, че е важно да се поддържат комуникационните канали с Русия. Великобритания ще поиска ЕС да изгони руски дипломати В същото време обаче лидерите от Европейския съюз ще отзоват посланика на общността в Русия Маркус Едерер за консултации в знак на солидарност с Великобритания, предаде Ройтерс, като се позова на дипломати. Германската канцлерка Ангела Меркел допусна възможността за предприемане на по-нататъшни наказателни мерки срещу Русия в отговор на нападението с нервнопаралитично вещество в Солсбъри и каза, че Европейският съюз ще се стреми да действа единно по въпроса, предаде БТА. Канцлерката заяви още, че ЕС очаква окончателното решение на американския президент Доналд Тръмп за това дали САЩ ще наложат мита на европейската стомана и алуминий.  Тя предупреди, че ако това стане, ЕС ще предприеме ответни мерки.", "date": "2018.03.23", "title": "ЕС: Вероятно Русия е отровила Скрипал, няма друго обяснение"}
{"url": "http://clubz.bg/65739-vmro_pogna_detska_gradina_zaradi_festival_na_etnosite", "text": "От \"Обединени патриоти\" често нападат я медии, я бизнесмени, но този път се прицелиха в забавачка. Обект на атаката, в случая - от ВМРО, е детска градина \"Щастливо детство\" в Момчилград, където по случай първа пролет се е провел фестивал на етносите. От ВМРО недоволстват, че част от програмата е включвала ориенталска музика и танци.  Оттам допълват, че ще поискат проверка от областния инспекторат по образованието. Позовават се на закона за училищното и предучилищното възпитание, в който се посочва, че основният език в системата на образованието е българският и културното многообразие се съхранява чрез него. От 1996 г. директор на детската градина е Виолета Джарова. Заедно с родители на деца от градината тя обясни в сутрешния блок на Нова тв за какво всъщност става въпрос. Джарова посочи, че на въпросното тържество както турска, е имало и българска народна музика и танци, както и руски такива. Това е видимо и от пълните кадри, не само \"изрезките\" с ориенталските танци. Фестивалът се провежда години наред. По думите й от ВМРО \"си правят евтин PR на гърба на децата\". В детската градина нито учителите, нито обслужващият персонал говорят на турски. Само деца общуват така помежду си, защото за повече от тях този език е майчин, обясниха още от ръководството на забавачката. Педагозите подчертаха, че тържеството, което предизвика скандал, е започнало с хоро и е завършило с българска песен. В същото време в студиото в София беше депутатът от ВМРО Искрен Веселинов, който въпреки обясненията не изневери на партийната позиция. \"Никога до този момент не е имало натиск нито върху мен, нито върху персонала от ДПС или от която и да е било политическа партия\", контрира дистанционно Джарова. - Не очаквах друг отговор - пак посочи Веселинов. Лидерът на ДОСТ Лютви Местан също коментира казуса Това се казва в декларацията на Местан.", "date": "2018.03.23", "title": "ВМРО погна... детска градина заради фестивал на етносите"}
{"url": "http://clubz.bg/65727-da_nahranim_omrazata", "text": "Строен стрък с бели цветчета. Как се казва това цвете? \"Принцеса - отговаря старицата от пазара. - Преди демокрацията му викахме хурка, сега вече се казва принцеса.\" В комбинация цветето и продавачката са нещо като България. Цветето може и да се заблуждава, че от хурка е станало принцеса, обаче жената го е виждала в двора си по времето на поне два обществени строя и си знае, че ароматът е заключен в семенцето, не в името. Тази жена знае, че имената са лъжовни. Демокрация е хубаво име. То е принцесата някъде там, когато си живял в пролетарския социализъм тук. То е обратното на дефицита, сивото, забраненото, задължителното. Демокрацията е гаранцията за хубавия живот, за същото беше гаранция и обещаваният комунизъм, висшата фаза на развития социализъм. Комунизмът така и не дойде, вместо него - демокрацията. И много хора си въобразиха, че демокрацията носи всичко онова, което им беше обяснявано, че ще донесе комунизмът. Това ми каза сливенски ром, който си пада по сложни думи, но ги ползва с фонетична приблизителност: \"Хич не ги мисля стабилишмънта, те ще се оправят, ами ний, ний?\" Стабилишмънт, както сигурно се досетихте, е употребено вместо естаблишмънт. Така де, видимата доминираща група на елита  в нормалните държави са се установявали поколения наред, затова са естаблишмънт. А у нас хем невидима и скорошна, хем стабилна, затова – стабилишмънт. И стана сложно не само с думите, но и с фактите. А когато не си сигурен във фактите… \"Истината ще ви освободи!\" Само че къде е истината? Кое от всичко, което четем, е истина и кое не? Малко трудно, но все пак проумяхме, че при демокрацията няма да получаваме готови решения като при социализма, че ще се налага сами да преценяваме и нищо не ни е гарантирано, освен пълната информация за преценката. Сега имаме много информация, но как да преценим дали е пълната, като дори не сме сигурни дали е вярната? Как се решава задача с нарочно сгрешено решение? Нарочно давам пример от един засега позатихнал пожар, Истанбулската конвенция, защото по-малко вероятно е той сега да подпали страстите, каквато не е целта на този текст. В разгара на този огън интернет беше залят от сравнение между две снимки. На първата от тях имаше красиво българско момиче в носия. На снимката до него беше фотографирано странно същество – очевидно жена, но далеч от обичайния вид на жените от планетата Земя, с многобройни имплантирани отоци по лицето и тялото, зловещ грим, страховити татуировки по всяка частица, която може да бъде татуирана, както и неизбежният за такъв външен вид пиърсинг. \"Българка или джендър демократка, вие избирате\" - пишеше под тези две снимки. Трябва да си напълно луд, за да не избереш хубавото девойче пред тази… каква всъщност е тя? Джендър демократка, пише под снимката. Да проверим. Откриването на снимка, която съществува на повече от едно място в интернет, отнема по-малко от секунда. Натискане с десен бутон на мишката и клик върху опцията за търсене в гугъл. Оказва се, че снимката съществува в безброй екземпляри и принадлежи на жена с доста известна история. Описвана е в  сайтове на няколко езика, показвана е в телевизионен филм. Мексиканка на 36 години, родила четири деца, жертва на домашно насилие. В старанието си да се превърне в сила, която може да се противопоставя на насилието, решила да стане вампир. Неведоми са пътищата на психиката, когато тялото и душата страдат. Имплантирала си нечовешки подутини по лицето, подложила се на безброй татуировки и т.н. Така наречената джендър демократка, заради която бяхме приканени да не приемем Истанбулската конвенция, се оказа нещастна и обезобразена жертва на домашно насилие, срещу което се бори Истанбулската конвенция. Понякога животът случайно сглобява такива сюжети, каквито е трудно да бъдат измислени. Само че колко души се бяха сетили да проверят какво им се сервира за очите и ума с тези две снимки? Ако се съди по коментарите, николко. Хората се надпреварваха да обиждат „чудовището“, в което искат да ни превърнат политиците с подписването на конвенцията. Защо разказвам този случай ли? Защото той ми показа, че хората обичат някой да ги плаши, да бъдат страхувани, както би казал оня невидим депутат. Вторият пример е от последните дни. Заглавието е: \"Даваме на Турция Кърджали, Хасково и Ямбол, а нейният аскер ни закриля 60 години гратис.\" Новината е публикувана от много потребители на социалната мрежа и е споделена от още повече. Разбира се, с призиви за оставка на Бойко Борисов, посочен като главен предател. Този път пробвам друга тактика. Пиша в коментарите: \"Новината е фалшива, както и всички останали новини в този сайт. Има достатъчно истински причини за искане на оставка, защо имате нужда и от лъжливи?\" Ако си мислите, че това смути читателите - не, никак даже. Започнаха дори снизходително да ми обясняват: може и да е лъжовна новината, но тъй като правителството е способно на такива предателства, има ли значение дали е истина или лъжа? Ето това вече е съвсем нов момент: Няма значение дали е истина или лъжа? Няма никакво значение дали се е случило, щом би могло да се случи – това е отношението ни към реалния ни живот, а не към художествената литература, където наистина не е важно дали действието е истинско или правдоподобно. Затова и споделям точно този пример. Той ме накара да разбера, че ние харесваме да бъдем лъгани. Третият пример е толкова известен, че няма нужда да бъде описван. Случаят с пловдивския доктор. Там мненията дойдоха много преди фактите. Защото според притежателите им мненията бяха формулирани като отговор на въпроса не какво се е случило, а на въпроса: \"В случката има един доктор и един циганин, ти кого избираш?\" Дори и след като стана известен в компрометиращи лекаря детайли инцидентът, позициите останаха същите: \"Избирам доктора, каквато и да е истината.\" Този случай напомням, защото той ме накара да мисля, че ние нямаме нужда от истината. Ако истината може да ни спаси, а ние нямаме нужда от истина, означава ли това, че нямаме нужда от спасение? Че ни е добре с лъжата, уютно някак, устройва ни онази версия, която отговаря не на фактите, а на чувствата. И тук идва още по-лошото – чувствата обикновено са свързани с някого, когото мразим. Лъжи, обслужващи омразата ни – от това имаме нужда. Затова са в толкова голямо количество – защото и нуждата от тях е голяма, търсенето е ненаситно, омразата не може да бъде нахранена лесно. Не, не ни е виновна демокрацията. Демокрацията е само дума. Като цветето \"принцеса\", което си остава \"хурка\", както и да го наречеш. И не ни направи такива демокрацията. Такива сме си били. Просто не беше видимо. Не социалната мрежа извади демоните от нас, тя само ни ги прожектира.", "date": "2018.03.23", "title": "Да нахраним омразата"}
{"url": "http://clubz.bg/65736-separatistite_v_katalunq_se_razcepiha_%E2%80%93_ne_izbraha_premier", "text": "Парламентът на Каталуня не можа да избере тази вечер премиер. Но областта поне помръдна от мъртвата точка, най-вероятно към нови предсрочни парламентарни избори. След 5-часови дебати депутатите не успяха да изберат Жорди Турул, чиято кандидатура издигнаха двете главни сепаратистки партии - „Заедно за Каталуня“ и Републиканската левица на Каталуня (РЛК). При това ножа заби не друг, а третата сепаратистка партия – крайнолявата и антикапиталистическа Кандидатура на народното единство (КНЕ). Точно преди сесията нейното ръководство обяви, че четиримата й депутати ще се въздържат. А партията прекратява съюза си с другите две отцепнически сили и минава в опозиция. Тя няма намерение да участва в задкулисни планове за автономия, тъй като вижда бъдещето на Каталуня извън Испания, обяви пред депутатите нейният представител Карлес Риера. Сепаратистите с трети кандидат-премиер на Каталуня Точно благодарение на представителите на КНЕ сепаратистите имат абсолютно мнозинство в каталунския парламент. Антикапиталистите обвиниха другите две отцепнически партии, че са се огънали под натиска на испанските съдилища. Жорди Турул бе третият номиниран за кандидат-премиер от сепаратистите. Първо бившият министър-председател Карлес Пучдемон, който е в доброволно изгнание в Белгия, се отказа да се бори за завръщане на поста, след като Конституционният съд на Испания постанови, че той не може да управлява от дистанция. Вторият издигнат кандидат – Жорди Санчес, е в ареста по обвинение в противодържавна дейност и съдът отказа да го пусне. Съгласно закона след днешното гласуване следва ново, което ще се състои след два дни – на 24 март. Тогава за избирането на Жорди Турул ще бъде достатъчно обикновено мнозинство, т.е. половината от присъстващите в залата плюс един. И тогава обаче е малко вероятно да бъде избран премиер. Сепаратистите в Каталуня се скараха заради шефа на парламента Най-важното е, че с днешното гласуване започна да тиктака часовникът, който по всяка вероятност отброява времето до новите регионални избори в Каталуня. Те ще бъдат свикани, ако до 22 май не бъде избран нов премиер на областта. И това е най-вероятното, което ще се случи. Срокът за това е между 45 и 60 дни след изтичането на двумесечния срок от първото неуспешно гласуване. Също така е възможно утре Жорди Турул да бъде арестуван. Той и още 6-има сепаратистки активисти трябва да се явят във Върховния съд в Мадрид при съдията Пабло Ярена. Магистратът бе арестувал групата, обвинена в противодържавна дейност, но я освободи временно. Много вероятно е сега Ярена отново да задържи Турул. И тогава няма да има гласуване за него в събота. Но пък в такъв случай се очаква за първи път в историята на Каталуня за премиер да бъде издигната жена. Това е Елза Артади от „Заедно за Каталуня“. Докато Жорди Турул излагаше програмата си в парламента, Гражданската гвардия огласи още едно обвинение срещу него. То е в отклоняването на 1,6 милиона евро от  парламента на Каталуня за кампанията за референдума за независимост, състоял се на 1 октомври 2017 г. и обявен за незаконен от централната власт в Мадрид. 1,4 милиона евро от тези пари са били дадени от кабинета на тогавашния регионален премиер Карлес Пучдемон, оглавяван по онова време от Жорди Турул. В словото си кандидат-премиерът не спомена нито веднъж думите „независимост“ и „република“. Разбира се, той говори за финансова незаисимост на Каталуня, за предимството на местния език пред испанския и други теми, които са по вкуса на сепаратистите. Но обяви, че протяга ръка към испанския премиер Мариано Рахой и крал Фелипе VI. По едно време Турул премина от каталунски на испански език и се обърна към всички испанци. И заяви, че каталунците не са против испанския народ, а само против неговите управници, от които страда и той. Но отново вниманието на всички привлече Инес Аримадас – лидерката на партия „Сиутаданс“ („Граждани“). Каталунският филиал на проевропейската и антиотцепническа партия „Сиудаданос“ е първа сила в парламента в Барселона след регионалните избори в края на 2017 г. Тя заяви на сепаратисткия политик, че той знае много добре, че няма да стане премиер и че е в залата само за да удължи хаоса на „процеса“ - така централната испанска власт нарича действията на сепаратистите за отцепване на Каталуня от Испания. Аримадас произнесе изключително силна реч и срещу Карлес Пучдемон на 27 октомври 2017 г. Това стана, след като парламентът на Каталуня обяви едностранно независимост. Тази стъпка доведе до активирането на член 155 – временното отнемане на автономията на областта, уволнението на регионалното правителство и свикването на предсрочни избори. Дори да не бъде арестуван, Жорди Турул почти със сигурност няма да бъде избран за премиер на Каталуня и с обикновено мнозинство, убедени са анализаторите. Въпреки това испанският премиер Мариано Рахой отмени посещението си в Ангола, насрочено за 24 март. Сепаратистите в Каталуня се скараха заради шефа на парламента", "date": "2018.03.23", "title": "Сепаратистите в Каталуня се разцепиха – не избраха премиер"}
{"url": "http://clubz.bg/65731-ukrajna_zagubila_blizo_100_mlrd_zaradi_krim_i_donbas", "text": "Заради конфликта в Донбас и анексията на Крим от Руската федерация Украйна е изгубила почти 100 милиарда долара. Оценката е направена от старши научния сътрудник към Евразийския център на Атлантическия съвет Андерс Ослунд, съобщи онлайн изданието lenta.ru. ЕС призова всички в ООН за санкции срещу Русия заради Крим Крим беше анексиран от Москва след референдум през март 2014 г., резултатите от който международната общност не признава, а няколко месеца по-късно, през април, избухна конфликтът в населената предимно с етнически руснаци Източна Украйна, където бяха обявени от сепаратисти и Донецката и Луганската република. Меркел: Санкциите срещу Русия ще паднат само ако Киев си върне Донбас Според експерта, за да се пресметне колко е изгубила Украйна от 2014 година насам в парично изражение заради тези събития, трябва да се оценят загубите през брутния вътрешен продукт. Според доклада делът на Донбас, където е съсредоточена тежката промишленост, в украинската икономика е 10%, а на Крим - 3.7%. По оценка на Международния валутен фонд БВП на Украйна за 213 г. е 179.6 милиарда долара. Общо съвкупният дял на Крим и Донбас в украинския БВП е 13.7% от 179.6 милиарда долара - или $98.4 милиарда за четирите години от началото на конфликта. Путин пречупил българите в Крим Ослунд отбелязва, че големият ущърб за икономиката на Украйна е заради загубата на земя, енергийни ресурси, предприятия, инфраструктура, в т.ч. и банкова. Освен това експертът отбелязва и икономическия ефект от наложените от руска страна по отношение на Киев санкции. По оценка на Националната банка на Украйна през 2017 г. от прекратяване на търговията с Донбас загубата е 1.8 милиарда долара. През тази година минусът ще е 500 милиона долара по оценките на централната банка. Киев забрани на руснаците в Украйна да гласуват за президент Меркел: Санкциите срещу Русия ще паднат само ако Киев си върне Донбас Путин пречупил българите в Крим Киев забрани на руснаците в Украйна да гласуват за президент", "date": "2018.03.23", "title": "Украйна загубила близо $100 млрд. заради Крим и Донбас "}
{"url": "http://clubz.bg/65738-trymp_si_izbra_qstreb_za_syvetnik_po_sigurnostta", "text": "Доналд Тръмп уволни и съветника си по националната сигурност генерал Макмастър. Поредната смяна в Белия дом става само десетина дни след изгонването на държавния секретар Рекс Тилърсън и замяната му с шефа на ЦРУ Майк Помпео. Американският президент Доналд Тръмп заяви, че бившият посланик на САЩ в ООН Джон Болтън ще замени Хърбърт Макмастър като съветник по националната сигурност от следващия месец, предадоха световните агенции. Макмастър свърши , заяви президентът. Според Белия дом решението на Макмастър да напусне е било взаимно, отбелязва ДПА. Тръмп уволнява и съветника по национална сигурност Тръмп многократно имаше сблъсъци с Макмастър, а през последните седмици усилено се заговори, че уважаваният генерал скоро ще напусне администрацията, посочва Асошиейтед прес. Болтън е \"ястреб\", който подкрепя използването на военна сила срещу Иран и Северна Корея и възприема твърда позиция към Русия. Той ще бъде третият съветник по националната сигурност на Тръмп за 14 месеца, отбелязва Ройтерс. Болтън, който отдавна е поляризираща фигура в американските външнополитически среди, ще се присъедини към президентския екип по националната сигурност, който все повече се попълва от хора, споделящи склонността на Тръмп за едностранно упражняване на силата на САЩ. Когато беше най-висшият служител на Държавния департамент по контрола на въоръженията при президентството на Джордж У. Буш, Болтън беше водещ защитник на нахлуването в Ирак през 2003 г., за което впоследствие се установи, че се е основавало на фалшиви и преувеличени разузнавателни данни за това, че тогавашният иракски лидер Саддам Хюсеин е притежавал оръжия за масово унищожение и е имал връзки с тероризма. Със смяната на Макмастър с Болтън президентът продължава да изгражда един от най-твърдолинейните екипи по сигурността в Белия дом в съвременната история, пише в. \"Ню Йорк таймс\". Назначаването на Болтън, което не изисква утвърждаване от Сената, може да доведе до драматични промени в подхода на правителството към кризите по света. То със сигурност ще обърка подготовката за предложената среща на върха в края на май между Тръмп и севернокорейския лидер Ким Чен Ун, пише в. \"Вашингтон пост\". Болтън е свиреп ястреб по отношение на Северна Корея, който е заявявал, че само с превантивен удар може да бъде попречено на тази страна да разработи ядрена ракета, с която да нападне САЩ. Болтън, който нарече преговорите с Пхенян загуба на време, смекчи леко възгледите си, след като Тръмп обяви, че ще седне на масата с Ким. Решението на Тръмп за тази рокада е внезапно, но не неочаквано. То подсказва, че американската външна политика ще възприеме по-конфронтационен подход в момент, когато Тръмп е изправен пред засилващи се предизвикателства. Президентът замени държавния секретар Рекс Тилърсън през миналата седмица с директора на ЦРУ Майк Помпео, който също се е изказвал за смяна на режима в Пхенян и за разваляне на ядреното споразумение с Иран, отбелязва \"Ню Йорк таймс\".  Американският държавен секретар Рекс Тилърсън, уволнен грубо през миналата седмица от президента Тръмп след месеци слухове за лошите им отношения, се сбогува с Вашингтон, който определи като злонамерен град, предаде Франс прес. Както и в изявлението си за медиите на 13 март, когато беше освободен с едно президентско съобщение в туитър, Тилърсън изобщо не спомена президента в речта си, аплодирана продължително от служителите в Държавния департамент, дошли да го приветстват в главното фоайе на сградата. Всички ние можем да решаваме кои искаме да бъдем, как искаме да се отнасят с нас и как искаме да се отнасяме с другите, каза Тилърсън, преди да напусне внушителната сграда на външното министерство, за да замине за родния Тексас, където има ранчо. Технически 65-годишният Тилърсън остава държавен секретар до края на март. Той обаче делегира цялата обществена и политическа отговорност на своя заместник Джон Съливан в очакване посоченият от Тръмп негов приемник - директорът на ЦРУ Майк Помпео - да бъде утвърден от Конгреса, което няма да стане преди април.", "date": "2018.03.23", "title": "Тръмп си избра \"ястреб\" за съветник по сигурността"}
{"url": "http://clubz.bg/65722-gari_kasparov_putin_vodi_svetovna_vojna_sreshtu_demokraciqta", "text": "Предлагаме ви становището на Каспаров, изложено кратко и ясно. - Какъв избор? Това шоу, състояло се в неделя в Русия, е абсурдно да се нарече избор. Това беше фарс. Единственият избирател, чийто глас може действително да се зачита, е на самия Путин. Резултатът от над 70 на сто напомня на хокея на лед, когато той вкара 10 гола срещу професионален отбор. Просто е смешно. - Колко дълго ще остане на власт, не зависи от това, което той нарича избори, а кога най-сетне Западът ще започне наистина да му противоборства. Наложените досегашни санкции са болезнени за Путин, но за него те изобщо не са опасни. Ни най-малко не го впечатлява, че наскоро Великобритания изгони 23-ма руски дипломати. - Действително критично за Путин би било да се пресекат капиталните потоци за него и клана му. Това е единственият начин да се избегне катастрофа вследствие на водената от Путин агресивна политика – краткосрочна или дългосрочна. И то, когато Западът постави супербогатите руснаци пред избора: \"Или оставате на страната на Путин, или спасявате цялото си състояние, което е скътано при нас.\" Тогава олигарсите ще се замислят. - Най-сетне Западът трябва да престане с поведението си, като че ли Русия е една нормална държава. Руската държава при Путин не защитава национални интереси, а единствено интересите на бандити, които са на власт. - От страна на Кремъл това беше опит за сплашване. Още повече че жертва стана и дъщерята на Скрипал. Кремъл иска да запуши устата на потенциални свидетели – както за намеса в президентските избори в САЩ, така и при отровителството. - Когато някой бъде убит, тази глупост вече я слушаме 15 години. Защо антентатът би навредил на Путин? За вреда може да се говори, когато има отрицателни изводи. Имаше ли за Путин негативни последствия убийството с плутоний на Александър Литвиненко през 2006 г. в Лондон? Не. Русия на Путин е държава на мафията. А мафията не убива просто така. Винаги е налице мотив. Жертвата Скрипал за Москва е безразлична. Става дума за предупреждение, за послание: \"Който проговори, ще му се отвърне.\" - Той води световна война срещу демокрацията. Тя е досадна за неговите и на клана му мафиотски гешефти. Част от тази война е гигантска кампания за дестабилизация в цяла Европа. Всеки западен държавник, който сега поздравява Путин за изборния му успех, нанася удар срещу ценностите на собственото си общество. За жалост точно германците не предприемат нищо срещу агресията на Путин. Мнозина не съзират проблема.", "date": "2018.03.23", "title": "Гари Каспаров: Путин води световна война срещу демокрацията"}
{"url": "http://clubz.bg/65742-dete_ot_burgas_poluchi_pokana_za_smyrtonosnata_igra_sin_kit", "text": "Ученик от началните класове на училище \"Св. Климент Охридски\" в Бургас получи покана за т. нар. игра \"Син кит\", за която все още се спори дали съществува. През междучасието детето получило покана на телефона си да изтегли   и споделило с класния си ръководител, предаде БНТ. Според съученици това не е единственият случай. Те са категорични, че  За случая със смъртоносната игра е информирана вече и полицията. Оттам ще организират срещи с учениците, за да обяснят какви рискове крие играта \"Син кит\". Директорката на бургаското училище призова всички родители да проверят телефоните на децата си за опасната мода. При съмнения да информират веднага ръководството на училището или полицията. Според мнозина \"Син кит\" е журналистическа измислица и досега няма нито един доказан случай. Според други обаче \"играта\" е реална и обвита в мистика. Тя предполагаемо се заражда през 2013 г. с F57, едно от имената на така наречената Смъртна група в социалната руска мрежа \"В контакте\", и причинява първото самоубийство през 2015 г. Филип Будейкин, бивш студент по психология, изключен от университета, твърди, че той е създателят на играта. Будейкин казва, че целта на играта е да „изчисти“ обществото, като подтиква към самоубийство тези, които според него нямат стойност. Брюксел посяга към социалните мрежи Всеки включил се получава по 50 задачи, които трябва да изпълни за 50 дни. Първоначално те са за различни екстремни действия като  Детето трябва да снима всяка такава задача с мобилния си телефон и да я споделя в групата в социалната мрежа. След това обаче следвали задачи, свързани с . От малчуганите се иска на ръката си. На 50-ия ден се дава последната задача, която е за  В САЩ има случаи на обесване на деца, което самите те излъчват на живо във фейсбук, но властите не са свързали самоубийствата с играта.", "date": "2018.03.23", "title": "Дете от Бургас получи покана за смъртоносната игра \"Син кит\""}
{"url": "http://clubz.bg/65740-angelkova_ne_e_chuvala_za_grupirovki_koncesioneri_na_plajove", "text": "Министърката на туризма Николина Ангелкова не е чувала фирми, свързани с ДПС, с \"Лукойл\" или с бившите групировки ВИС и СИК, да стопанисват плажове. Това се разбра от гостуването й в сутрешния блок на бТВ. Повод за повдигането на темата стана фактът, че преди седмица правителството отдаде на концесия за 15 години четири апетитни плажа. Както Клуб Z писа, плажът в Росенец, където се простира т.нар. летен сарай на почетния председател на ДПС Ахмед Доган - \"дворецът в Отманли\", отиде при фирмата, построила \"сарая\" - \"Хермес Солар\" ООД, близка до ДПС. Любопитното тук е, че когато \"Хермес\" се появява на сцената, още при отдаването под наем на плажа (не на концесия) фирмата, която от години го стопанисва и печели, мистериозно се отказва. \"Борисов 3\" даде плажове на близки до Доган, Валентин Златев и бивши силови групировки \"Тера Тур Сервиз\", собственост на бащата на генералния директор на \"Лукойл\" Валентин Златев - Васил Златев, пък взе на концесия \"Св. Влас-болницата\". \"Ауто фактор\" ЕООД, която ще стопанисва плажа в Несебър - \"Несебър-юг\" се свързва с ВИС, а \"Голден сендс бийч\", която получи плажа \"Слънчев бряг-север\" - със СИК. Водещият й припомни чрез материал от Клуб Z как вицепремиерът Валери Симеонов предвиди много преди резултатите от конкурсите за тези концесии да бъдат обявени, в чии ръце ще отидат, изброявайки Доган, СИК, ВИС и пр. По повод отказа на фирмата, дългогодишен стопанин на плажа в Росенец, да се бори отново за него, министърката удобно пропусна факта, че между наем и концесия има разлика. Както е известно, откакто в Росенец се простира \"летният сарай\" на Доган, достъпът на обикновени хора до плажа бе многократно възпрепятстван. На въпрос ще може ли всеки да плажува там, Ангелкова отсече: \"Естествено че всеки един може да отиде на всеки един от плажовете.\" Как собственикът на \"Догансарай\" взе плажа на... \"летния сарай\" в Росенец Иначе министърката отчете 547 000 руски туристи за 2017 г., които имат около 350 000-380 000 имота у нас. \"Колкото гръцки туристи идват у нас, толкова български ходят в Гърция. Около 1,2 милиона души си разменяме\", посочи тя на въпроса и тази година ли българите ще предпочетат южната съседка пред родното Черноморие. - Доста е мръсна нашата вода. - Ами не съм съгласна. Строят се пречиствателни станции и тази година ще правим проверки. Ангелкова vs новата икономика. И да спечели рунда, губи мача Както е известно, министърката обяви война на стопаните на апартаменти, които ги дават под наем. Неизбежно тя трябваше да коментира и разходката си до Лос Анджелис за церемонията по връчването на тазгодишните награди \"Оскар\", която предизвика брожения и въпроси как, защо и с какви средства е пътувала министърката за светското събитие. Николина Ангелкова сред звездите в „Нощта преди Оскарите“ (СНИМКИ) Тя определи Силвестър Сталоун и Салма Хайек като \"изключително големи приятели на България\". \"Това е много голяма чест за нас. Не всяка държава може да се похвали, че Силвестър Сталоун харесва нашата страна!\", посочи министърката. - Не ви ли предложиха роля? - Нищо не се знае - какво ще се случи и какво ще ми предложи съдбата. Как собственикът на \"Догансарай\" взе плажа на... \"летния сарай\" в Росенец Ангелкова vs новата икономика. И да спечели рунда, губи мача Николина Ангелкова сред звездите в „Нощта преди Оскарите“ (СНИМКИ)", "date": "2018.03.23", "title": "Ангелкова не е чувала за групировки - концесионери на плажове "}
{"url": "http://clubz.bg/65743-jurnalist_obvini_jirinovski_v_domogvane", "text": "И крайният руски националист Владимир Жириновски бе обвинен в домогване, предаде Нюз.ру. Обвиненията са на журналиста Ренат Давлетгилдеев от телевизионния канал „Настояшчее время“ („Сегашно време“). Той е хомосексуалист и твърди, че е потърпевш. Случката станала през 2006 г., още преди Давлетгилдеев да признае публично наклонностите си. Тогава той взел от Жириновски кратко интервю след края на конкурса „Мис Русия“. Как руският депутат Слуцки се домогва до журналистки Помощници на националиста се опитали да склонят журналиста да го придружи на сауна. Самият депутат пък пускал ръце. Той допълва, че „не пресякъл действията“ на депутата, тъй като по онова време бил твърде млад и се притеснявал от „високопоставения чиновник“. И дори смятал, че сам си е виновен за домогванията към него. Руски медии няма да отразяват Думата заради похожденията на Слуцки Обвиненията последваха разкритията за сексуалните посегателства на депутата Леонид Слуцки към журналистки. Вчера редица руски медии обявиха, че напълно или частично спират отразяването на дейността на държавната Дума заради отказа на депутатите дори да обсъдят нарушение на етиката от страна на Слуцки, който оглавява Комисията по международни отношения. Ренат Давлетгилдеев коментира и този случай, като твърди, че десетки депутати „предпочитат да водят в специалните бани момчета“. Обвиненията срещу Леонид Слуцки са шега, целяща да докаже, че има и хетеросексуални депутати, пише още журналистът с „обратните“ наклонности. Той призовава последователите си в социалните мрежи да споделят открито за случаи на домогвания от страна на хора, облечени във власт. Първи срещу обвиненията към Жириновски реагира синът му Игор Лебеев, който също е депутат и дори е зам.-председател на Думата. Той заяви, че е готов без никакви разговори да фрасне журналиста Давлетгилдеев.     Руски медии няма да отразяват Думата заради похожденията на Слуцки", "date": "2018.03.23", "title": "Журналист обвини Жириновски в домогване"}
{"url": "http://clubz.bg/65741-trymp_otklyuchi_tyrgovskata_vojna_s_kitaj", "text": "Президентът на САЩ Доналд Тръмп подписа указ, който може да доведе до налагане на мита върху внос от Китай за до 60 милиарда долара, предаде Ройтерс. Според документа митата ще бъдат наложени само след период на консултации - мярка, която ще даде възможност на лобисти и законодатели да \"разводнят\" предложения списък с целеви внос, който достига до 1300 продукта. Освен това Китай ще има възможност да отговори на действията на Тръмп, което намалява опасността от незабавни ответни мерки от Пекин. Тръмп започна с мек тон изложението си. Той съобщи, че САЩ имат търговски стоков дефицит с Китай на стойност 375 милиарда долара. И допълни, че е поискал от китайски представители незабавно да бъде намален търговският дефицит със 100 милиарда долара, допълва Си Би Ес. Службата на постоянния търговски представител на САЩ ще представи списък от продукти, които могат да са обект на митата, предимно от високотехнологичния сектор. След това ще има 60 дни консултации, преди окончателните решения да влязат в сила. Заместник-директорът на американския Национален икономически съвет Евърет Айсенстат каза преди подписването на документа, че много от сферите, които ще бъдат засегнати от митата,  По думите му Тръмп също така ще разпореди на финансовото министерство да предложи мерки, които да ограничат китайските инвестиции в САЩ. Китай отвърна веднага на удара и обяви, че планира да наложи мита върху американски внос на стойност до 3 милиарда долара в отговор на митата на САЩ върху китайски стоманени и алуминиеви продукти, предаде Ройтерс. Китайското министерство на търговията подчерта, че Пекин обмисля 15-процентово мито върху американски стоки, включително сушени плодове, вино и стоманени тръби, и 25-процентово мито върху продукти от свинско месо и рециклиран алуминий. Китай е съставил списък със 128 американски стоки, които може да бъдат засегнати, ако двете страни не успеят да се споразумеят по търговските въпроси, предаде БТА. Китай е   от решението на американския президент Доналд Тръмп да предприеме търговски санкции срещу Пекин, но няма да се отдръпне от евентуална търговска война със САЩ, заяви китайското посолство във Вашингтон, цитирано от Ройтерс.", "date": "2018.03.23", "title": "Тръмп отключи търговската война с Китай"}
