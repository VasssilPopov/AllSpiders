{"url": "https://clubz.bg/88680-borislav_ignatov_shte_presechem_korupciqta_v_sofiq_za_edna_godina", "text": "Кандидатът за кмет на София на \"Демократична България\" Борислав Игнатов заяви, че най-големият проблем на столицата е корупцията. В предаването \"Панорама\" на БНТ той изтъкна, че може да се справи с този проблем в рамките на една година чрез дигитализация. Според него дори опонентите на \"Демократична България\" ще бъдат доволни от управлението на формацията. Той допълни, че политиката и експертността вървят ръка за ръка. Той заяви, че \"Демократична България\" е истинската опозиция, която е бори за промяна. Според Тома Биков (ГЕРБ) местната власт е най-прагматичната и тя засяга най-конкретните проблеми на хората. Според него десницата е призвана да създава стабилност и база за развитие. Като единствен опонент на ГЕРБ Биков посочи БСП. Той коментира и предстоящия малко преди местния вот избор на главен прокурор. Според Стефан Иванов (НФСБ) тези избори не са само местни.", "date": "2019.10.04", "title": "Борислав Игнатов: Ще пресечем корупцията в София за една година"}
{"url": "https://clubz.bg/88673-djonsyn_vse_pak_shte_iska_otsrochka_na_brekzit_pri_lipsa_na_sdelka", "text": "Борис Джонсън ще изтпрати писмо до ЕС с искане за отсрочка на Брекзит, ако не бъде договорена сделка до 19 октомври т.г., съгласно с правителствени документи, изпратени до шотландски съд, предаде Би Би Си. Съдържанието им беше разкрито от активисти, които се борят за съдебно решение, принуждаващо премиера да спази закона. Tо противоречи на изявленията на министър-председателя миналата седмица в парламента. Но \"Даунинг стрийт\" №10 заяви, че Обединеното кралство все пак ще напусне ЕС на 31 октомври. Т.нар. закон \"Бен\", именуван на лейбъристкия депутат Хилъри Бен, който го прокара - задължава правителството да поиска отлагане на крайния срок за Брекзит на 31 октомври, ако парламентът не одобри сделка за оттегляне от ЕС до 19 октомври. Съдиите трябва да отговорят на въпроса дали премиерът може да отиде в затвора, ако пренебрегне така наречения закон на Бен, който бе приет от британския парламент миналия месец и задължава правителството да поиска от ЕС да отложи Брекзит до 31 януари 2020 г., ако не може да бъде сключено споразумение с ЕС до 19 октомври, предаде ТАСС. Ирландският министър-председател Лио Варадкар каза днес, че ако Великобритания поиска удължаване на крайния срок за излизане от Европейския съюз, той би го обмислил. Според него евентуално удължаване е за предпочитане пред Брекзит без сделка, предаде Ройтерс, цитирана от БТА. По-рано Би Би Си съобщи, че британският министър-председател Борис Джонсън ще изпрати писмо до ЕС с искане за отлагане на Брекзит, ако до 19 октомври не бъде постигнато споразумение за напускане. Холандският премиер Марк Рюте заяви, че новите британски предложения за Брекзит \"в най-добрия случай\" могат да изградят основа за по-нататъшни обсъждания, но все още остават много въпроси.", "date": "2019.10.04", "title": "Джонсън все пак ще иска отсрочка на Брекзит при липса на сделка"}
{"url": "https://clubz.bg/88679-volen_siderov_i_ataka_se_opitvat_da_nahluqt_v_bnt_na_jivo", "text": "Актвисти на \"Атака\" и служители на \"Алфа ТВ\" се опитват да влязат в БНТ. Те настояват Волен Сидеров да участва в \"Панорама\" тази вечер и искат оставката на генералния директор на БНТ Емил Кошлуков. От \"Панорама\" са информирали \"Атака\" за решението на Управителния съвет на БНТ Сидеров да не бъде допускан до участие в предавания на държавната телевизия и са им дали право да изпратят друг свой представител. Това се случи заради скандала, който той предизвика в друго предаване на БНТ - \"Референдум\". БНТ прекъсва \"Референдум\". Полиция вади Волен Сидеров от студиото (ВИДЕО) Митингът на активистите на \"Атака\" пред БНТ продължава няколко часа. Те искат се се срещнат с Емил Кошлуков, но той отказва да слезе при тях. Пред тях стоят журналисти от БНТ. Един от атакистите заяви, че докато не дойде Кошлуков те няма да си тръгнат. Самият Сидеров нарече журналистите, които стоят пред входа на БНТ \"еничари\" и \"бели мишки\". Докато спореха със служителите на БНТ активистите на \"Атака\" изпаднаха в противоречия. От една страна твърдяха че БНТ не се гледа от никого, но от друга настояваха Сидеров да участва в \"Панорама\", защото в противен случай предизборната му кампания щяла да бъде провалена. Не стана ясно защо Сидеров настоява да бъде показан по телевизия, която никой не гледа. По-рано днес ЦИК обяви, че глобява Сидеров за нарушение на условията и реда за провеждане на предизборната кампания. Междувременно лидерът на \"Атака\" се оплака до ЦИК за това, че не го допускат да участва в предаването \"Панорама\". Той настоява комисията да задължи БНТ да го допусне до участие. От ЦИК обаче отговориха, че нямат отношение по прекратяване на споразумението между БНТ и \"Атака\" за местния вот, защото не са страна по договора и медията сама трябва да уреди отношенията си с партията.    ", "date": "2019.10.04", "title": "Волен Сидеров и \"Атака\" се опитват да нахлуят в БНТ (НА ЖИВО)"}
{"url": "https://clubz.bg/88678-12_mln_dolara_za_kartinata_na_banksi_s_majmuni_vmesto_deputati", "text": "Голяма картина на стрийт арт твореца Банкси, на която се виждат маймуни да седят в британския парламент, беше продадена за над 12 милиона долара на търг в аукционната къща „Сотбис“ в Лондон, предаде БТА. Това е рекордна цена за продажба на търг на творба на мистериозния творец, чиято самоличност остава неизвестна. Картината, в която вместо депутати в Камарата на общините на британския парламент седят шимпанзета, беше оценена първоначално за 1,5 до 2 милиона британски лири. Търгът продължи 13 минути и точната цена, за която беше изтъргувана, беше 12,2 милиона долара (9 879 500 паунда). Банкси с графит за \"Брекзит\" Картината Devolved Parliament (чието име означава „Парламент, в който пълномощията са прехвърлени“) е с размери 2,67 метра на 4,46 метра. Преди да бъде поставен днешният рекорд, на търг най-скъпо беше продадена творбата на Банкси „Пази го безупречно чисто“. През 2008 г. на търг в Ню Йорк за нея бяха броени 1 870 000 долара. Банкси имал планове да нареже цялата картина (ВИДЕО) Банкси имал планове да нареже цялата картина (ВИДЕО)", "date": "2019.10.04", "title": "12 млн. долара за картината на Банкси с маймуни вместо депутати"}
{"url": "https://clubz.bg/88677-donald_trymp_vizite_za_polqcite_padat", "text": "Американският президент Доналд Тръмп обяви, че официално е одобрил включването на Полша в програмата на САЩ за безвизово пътуване за туризъм и бизнес с престой до 90 дни. Очакваше се решението за визите да бъде обявено по време на официалното посещение на американския президент във Варшава по повод годишнината от началото на Втората световна война с нападението срещу Полша на 1 септември 1939 г. Но Тръмп отмени в последния момент визитата с обяснение, че трябвало да остане в страната заради задаващ се мощен ураган. След това полски медии започнаха да прогнозират, че е по-вероятно това да стане в началото на 2020 г. и поляците да започнат да пътуват до САЩ от следващото лято. Смята се, че за реалното задействане на нови визов режим са необходими около 6 месеца. Варшава от години се представя като може би най-симпатизиращата на САЩ източноевропейска държава, но в случая това няма значение за отмяната на визите. Има правило, съгласно което безвизово пътуване би могло да се обсъди, след като намалее под 3% броят на отхвърлените молби за визи. Периодът, в който се регистрира този показател, приключва на 30 септември, т.е. в края на фискалната година в САЩ. Изчисления на посолството на САЩ в Полша показваха това лято, че показателят ще бъде покрит и вече има основание поляците да започнат да пътуват свободно през Атлантика. От своя страна, полското правителство трябва да приеме допълнителни ангажименти и да изпълни определени изисквания, засягащи най-вече сътрудничеството в сигурността. Страните от ЕС, за които все още се изискват визи за пътуване до САЩ, са България, Румъния, Хърватия и Кипър.", "date": "2019.10.04", "title": "Доналд Тръмп: Визите за поляците падат"}
{"url": "https://clubz.bg/88660-ubiecyt_na_policaite_v_parij_e_priel_islqma_predi_18_meseca", "text": "Служителят на парижката префектура на полицията, който уби с нож четирима колеги вчера преди да бъде застрелян от полицаи е бил приел исляма преди година и половина, съобщават днес френските медии. Четирима полицаи убити с нож от колега пред префектурата в Париж (СНИМКИ) Все още властите не бързат да се произнесат за мотивите на престъплението, но версията за тероризъм не е изключена, предаде Франс прес. Обискът, извършен в четвъртък в дома му не е показал елементи, които потвърждават хипотезата за радикализация, но съпругата на убиеца е признала пред следствените органи, че поведението му напоследък е било \"необикновено и възбудено\". \"На  този етап прокурорът на Париж, както и шефат на антитерористичната прокуратура са в тясна връзка, те ще решат квалификацията на деянията, които до днес не показват тероризъм на сегашния етап на разследването\", каза правителствената говорителка Сибет Ндиайе пред \"Франс енфо\". 45-годишният нападател е бил роден във Фор дьо Франс в отвъдморската територия Мартиника, пише \"Журнал дю диманш\". Работел е като ИТ специалист в Дирекцията по разузнаването на полицията, където постъпил през 2003 г. Според вътрешния министър Кристоф Кастанер убиецът е бил \"образцов служител\", никога не е създавал проблеми. Освен версията за радикализация разследващите органи работят и по версия за личен конфликт. След обиска в жилището на извършителя в пететажна сграда в Гонес (Вал д'Оаз), където живеят много полицаи, съпругата му е задържана. Според съседи той имал две деца - на 9 и 3 години. Полицейският синдикат отрече убийствата да имат връзка с протестното движение сред служителите против стреса и високият брой самоубийства в редовете на силите на реда. Въоръжен с кухненски нож, нападателят се нахвърлил върху трима полицаи в Дирекцията по разузнаването, в две канцеларии на първия етаж на сградата, а след това по стълбището атакувал две служителки, работещи в същата сграда. Когато излязъл на двора, полицай го прострелял смъртоносно в главата със служебното си оръжие.", "date": "2019.10.04", "title": "Убиецът на полицаите в Париж е приел исляма преди 18 месеца"}
{"url": "https://clubz.bg/88672-izmamnikyt_spas_vasilev_se_sporazumq_za_nakazanie_koeto_e_iztyrpql", "text": "Измамникът Спас Василев, който в края на 2017 г. се представяше в социалните мрежи като Александър Николов и успя да измами десетки със самолетни билети, се е споразумял за наказание, което вече е изтърпял, съобщи Lex.bg. Той е задържан вече две години. Преди дни в Софийския районен съд (СРС) е приключило второто дело срещу него, по което той беше подсъдим, защото е измамил живеещия във Великобритания Кирил Иванов да купи самолетен билет от Италия за Турция за 670 лева. Съдът е одобрил споразумение между Василев и прокуратурата, според което той се признава за виновен, възстановява парите за билета и получава наказание от 6 месеца затвор. То обаче вече е изтърпяно от Василев, който през април миналата година отново се споразумя с прокуратурата, но за 7 месеца затвор, по първото дело срещу него, след като се призна за виновен, че е измамил бившата си учителка по френски със 765 евро, както и служителя на Първа инвестиционна банка Иван Ралчев с 490 лева. Тъй като престъпленията и по двете дела са извършени, преди да има влязла в сила присъда по което и да е от тях, съдът налага едно общо най-тежко наказание, което в случая са 7-те месеца затвор по първото дело. В такива случаи според Наказателния кодекс, ако наказанието по някоя от присъдите е изтърпяно изцяло или отчасти, то се приспада. При Василев пък първото наказание от 7 месеца затвор беше изтърпяно още през май м.г., само месец след като беше постановено. Тогава прокуратурата дори избърза да поиска нов арест на измамника, за да не излезе той от затвора, което първоначално съдът отказа, но след това Василев остана зад решетките заради последното внесено в съда дело за измами, по което още няма присъда. То е за измама в големи размери, при която Василев се представил пред управител на туристическа фирма като представител на фирма \"Еспас Медия\", чиито служители пътуват често по различни дестинации в Европа и света и искат да ползват услугите на фирмата за закупуване на самолетни билети и хотелско настаняване. Само в този случай Василев е причинил на пострадалите имотна вреда за почти 37 500 лв., изчислиха от прокуратурата. Схемата за измами на Спас Василев беше разкрита, когато стана ясно, че много хора са подали сигнали, че са измамени с обещания за евтини самолетни билети, техника и др. Василев стана популярен в социалните мрежи с профила на името Александър Николов и се представяше като служител на френските авиолинии. Профилната му снимка пък беше на французина Александър Мартинез, който не подозирал за какво се използват фотографиите му. Василев беше изключително активен, а сред виртуалните му приятели имаше и доста популярни личности. В крайна сметка Александър се оказа Спас, който нито живее, нито работи във Франция, а е жител на с. Кочериново.", "date": "2019.10.04", "title": "Измамникът Спас Василев се споразумя за наказание, което е изтърпял"}
{"url": "https://clubz.bg/88668-4_472_lv_na_mesec_biha_napravili_rusnacite_shtastlivi", "text": "Cpeдният pycнaĸ щe бъдe щacтлив, aĸo пoлyчaвa 161 xиляди pyбли нa мeceц (4 472 лeвa пo ĸypca нa БHБ: 1 лв. = 36,1 pyбли, бeл. peд.) Toвa пoĸaзвaт peзyлтaтитe oт пpoyчвaнe нa caйтa зa тъpceнe и пpeдлaгaнe нa paбoтa Ѕuреrјоb, пишe изданието rnѕ.оnlіnе, цитирано от . В момента средната работна заплата в страната за първото полугодие е 42 500 рубли или малко над 1 170 лв. Cпopeд aнaлизaтopитe мъжeтe ce нyждaят oт дoxoд oт 181 xиляди pyбли (5 013 лв.) нa мeceц зa дa бъдaт щacтливи, a жeнитe - 138 xиляди pyбли (3 822 лв.). Aнĸeтиpaнитe пoд 24 гoдини щe ca дoвoлни oт дoxoд oт 118 xиляди pyбли нa мeceц - нaй-ниcĸият пoĸaзaтeл cpeд вcичĸи възpacтoви гpyпи. 52 на сто от руснаците се притесняват от ядрена война със САЩ За хората от 35 до 44 години пък ще са нужни около 172 000 рубли на месец. Xилядa pyбли пo-мaлĸo нa мeceц ca дocтaтъчни зa щacтиeтo нa yчacтницитe в пpoyчвaнeтo нa възpacт и пoвeчe 45 гoдини. Анализаторите на проучването са категорични, че се наблюдава следната тенденция - колкото повече реално изкарват респондентите, толкова повече смятат, че са им нужни, за да живеят добре. Teзи, ĸoитo пeчeлят 30 xиляди pyбли нa мeceц, ce нyждaят oт 117 xиляди pyбли, зa дa ce чyвcтвaт щacтливи, pecпoндeнтитe cъc зaплaтa нaд 80 xиляди pyбли нa мeceц ce нyждaят oт 238 xиляди pyбли зa щacтлив живoт. Очаквано, най-сериозни очаквания към заплатата си имат московчани - 212 хиляди рубли е тяхното желано възнаграждение. Ha cлeдвaщo мяcтo идвaт житeлитe нa Bлaдивocтoĸ - 205 xиляди pyбли, Pocтoв нa Дoн - 200 xиляди pyбли. Житeлитe нa гp. Kиpoв - 120 xиляди pyбли и нa Opeнбypг - 115 xиляди pyбли, ce нyждaят oт нaй-мaлĸo пapи зa щacтиe. Руснаците уважават и адмирират Сталин Зa гoдинaтa paзмepът нa дoxoдa, ĸoйтo би нaпpaвил eдин pycнaĸ щacтлив, ce e yвeличил c 2 xиляди pyбли. Maĸcимaлният пoĸaзaтeл бeшe зaпиcaн пpeз 2017 г. - тoгaвa pycнaцитe ce нyждaexa oт 184 xиляди pyбли, зa дa бъдaт щacтливи. Πpoyчвaнeтo e пpoвeдeнo cpeд иĸoнoмичecĸи aĸтивнoтo нaceлeниe нa Pycия нaд 18 гoдини. B aнĸeтaтa ca yчacтвaли 2500 xиляди pecпoндeнти. Руснаците уважават и адмирират Сталин", "date": "2019.10.04", "title": "4 472 лв. на месец биха направили руснаците щастливи"}
{"url": "https://clubz.bg/88662-pak_shte_mojem_da_nahranim_kucheta_i_kotki_s_shalche_za_chuvalche", "text": "Хиляди бездомни кучета и котки обитават софийските улици, но малко се прави от държавните институции за тях. НПО-та като Animal Rescue Sofia обаче търсят от десетилетие хуманно и хрофесионално решаване на проблема с бездомните животни. Едно от тези решения е кампанията \"SoDOGGY: шалче за чувалче\", в която коуъркинг пространството SOHO и бранда за кучета и хора Ador Barador обединяват сили, за да съберат средства за спасените животни в приют \"Фермата\". Изборът на куче е труден като любовта За трети пореден път в SOHO ще се съберат любители на домашните любимци, които могат да дарят малка сума, или да си купят кучешки и/или човешки шал или аксесора от Adopr Barador от 34 лв... точно цената, за която Animal Rescue Sofia купува чувал с храна от 17 кг. На последните две събития са събрани достатъчно средства, че да се осигури прехраната на 300 кучета и котки за цял месец. На събитието домчакините ще почерпят с топла напитка, а организаторите ще разкажат повече за работата си в непринудена обстановка. Добре дошли са, разбира се, и двукраки, и четирикраки гости. Събитието е на 20-ти октомври на ул. \"Искър\" 4 в столицата, от 12 ч. ", "date": "2019.10.04", "title": "Пак ще можем да нахраним кучета и котки с \"Шалче за чувалче\""}
{"url": "https://clubz.bg/88555-bql_haker_v_dejstvie_ima_jelaesht_da_proveri_sistemata_za_razpredelenie_na_delata", "text": "Приключи срокът, до който Висшият съдебен съвет търсеше с обществена поръчка фирма да изпълни задачата Прогнозната стойност на услугата по извършване на одита на информационната сигурност на Централизирана система за случайно разпределение на дела е в размер до 20 000 лв. без ДДС, става ясно още от сайта на ВСС. Активизирането по темата със системата за случайно разпределение на делата, която е сравнително нова, дойде откъм правосъдния министър Данаил Кирилов. Данаил Кирилов ще праща на Лозан Панов \"бял хакер\" След негови изказвания той бе поканен на 3 юли - макар и неясно в рамките на каква законова процедура, да разгледа как работи системата във Върховния касационен съд, като можеше да си избере отделение или работно място. Тогава, след като научи, че първо - сървърът е базиран във ВСС, второ - не може да се правят \"експерименти\" с несъществуващи номера на дела, и 3 - искаше да се угаси системата за \"джуркане\", Кирилов заговори, че трябва да се прати \"бял хакер\" на съда  ВСС се разбърза със случайното разпределение на делата На 29 юли Пленумът направи две неща: възложи на главния секретар на ВСС да изготви  Дотагава вече имаше две решения в тази посока - от 18 април 2019 г. потвърждаващо друго от 6 април 2017-а: да се извърши техническа експертиза на програмния продукт, изработен от „Смарт Системс 2010“ ЕООД. \"Решенията на Пленума на ВСС са във връзка с искане от министъра на правосъдието за предоставяне на актуална информация за предприетите действия за извършване на независим външен одит на системата за случайно разпределение на делата\", пишат още от ВСС. На въпрос на Клуб Z от пресцентъра на ВСС отговориха, че този път има един кандидат за обявената поръчка. Случайното разпределение на делата – много по-случайно от днес Иначе, както Клуб Z писа, след скандалите с т. нар \"Гнили ябълки\" - екипа на бившата шефка на СГС Владимира Янева, сегашната система е относително нова - тя работи от 1 октомври 2015 г.  След компрометираната Law Choice Централизирана система за разпределение на делата (ЦСРД) тръгна едновременно във всички съдилища.   ВСС се разбърза със случайното разпределение на делата Случайното разпределение на делата – много по-случайно от днес", "date": "2019.10.04", "title": "\"Бял хакер\" в действие: има желаещ да провери системата за разпределение на делата"}
{"url": "https://clubz.bg/88650-borisov_otivam_si_ot_politikata_kogato_hemus_stane_gotova_video", "text": "Такава заявка даде от Варна днес премиерът Бойко Борисов в речта си при откриването на офис белгийската финансова група KBC. Дали е сериозна или не, само той знае. Но е факт, че Борисов не за първи път намеква за оттегляне от политиката. За последно през май в \"Панорама\" по БНТ той заяви че след края на мандата щял да даде път на младите в партията. Бойко Борисов: След края на мандата ще дам път на младите Иначе планираното изхраждане на аутобана е през 2024 година. ", "date": "2019.10.04", "title": "Борисов: Отивам си от политиката, когато \"Хемус\" стане готова (ВИДЕО)"}
{"url": "https://clubz.bg/88669-manolova_chast_ot_problemite_na_taksimetrovite_shofori_sa_v_pravomoshtiqta_na_obshtinskiq_syvet", "text": "Гражданският кандидат за кмет на София Мая Манолова се срещна с представители на таксиметровия бранш, за да обсъдят проблемите, които срещат в работата си.  Манолова подчерта, че няма да пренебрегне нито един проблем на София, а конкретно с тези на шофьорите е добре запозната, тъй като често ползва този вид транспорт. Ангажиментите, които Мая Манолова пое към хората от бранша, са свързани с намаляване на бюрократичната тежест, която съпътства този бизнес. Тя посочи, че в общинския бюджет влизат 6,5 млн. лв. данъци от таксиметрова дейност и би следвало част от тази сума да се вложи в подобряване на инфраструктурата, която подпомага извършването на този вид услуга. А това означава:", "date": "2019.10.04", "title": "Манолова: Част от проблемите на таксиметровите шофьори са в правомощията на общинския съвет"}
{"url": "https://clubz.bg/88653-nqma_zashto_rusiq_da_blagodari_na_bylgariq_prosto_da_spre_da_j_prechi", "text": "Винаги с Германия, никога против Русия...\" Парадоксално безсмислен лозунг, или - ако предпочитате - принцип. С Германия сме заедно защото тя е водеща страна на обединена Европа. Водеща икономически и все повече - политически. Заедно с Франция и ... следващите по сила, влияние и позиции останали сред 27-те. С Германия сме част от НАТО - и трябва да бъдем по-тясно свързани, за да гарантираме сигурността на Европа и на самите себе си. В историята сме били неколкократно заедно с Германия. Това се оценява от господстващите мнения като поредица от грешки. Истината е по-сложна. През 1916 г. изборът е правен в много тежка и сложна ситуация. Антантата обещава на Русия Константинопол и контрола върху Проливите. В началото на 1917 г. френският премиер обещава на Петербург неограничено разширяване на Русия към центъра на Европа, ако русите останат активни във войната срещу Централните сили. Една победа на Антантата означава практическо затваряне - като с челюсти - на геополитическия контрол на Русия върху изтока на Европа - и в частност, на Балканите. Каква национална кауза би могла България да защити в условията на подобна хегемония на Русия около нас? Не оневинявам Фердинанд и Радославов - просто се опитвам да разсъждавам за мотивите, които са довели до избора да се присъединим към Централните сили... Присъединяването на София към Оста през 1941 г. е укоримо от гл. точка на всеки нормален човешки и политически морал - сътрудничеството с нацизма няма оправдание. От прагматична гл. точка алтернативата би била война и разрушение - без възможност за България да попречи на овладяването на Балканите от Третия Райх. Ентусиазмът на определени политически и обществени среди в тогавашна България за съюза с нацизма си остава за сметка на тяхната съвест и за сметка на поредното поражение на българската национална кауза в края на 2 св. война. Прегази ни другата човеконенавистна сила - сталинизмът - и прекрати съществуването на независимата българска държава. Москва е удивена от българската реакция за изложбата за 9-и септември Оттук - максимата \"никога срещу Русия...\" Преди всичко нека да припомним, че би било самоубийствено за една страна с мащабите на България да се изправи в открит сблъсък с Русия. И никога не се е случвало - най-малкото не по инициатива на България. Нашият проблем винаги се е изразявал не във въображаемо или реално противопоставяне на България срещу Русия, а в непрестанните и организирани опити на Русия (в различните й исторически превъплощения) да се изправя срещу България и да я проваля системно като държавнополитически проект. Като започнем с отрицанието на Съединението и свалянето на княз Александър Първи, и като приключим със системната хибридна война срещу настоящата крехка българска квазидържавност, избрала принадлежност към Европа и Атлантическия свят, Русия винаги е тази, която не може да се примири със стремежа за независимост и съобразяване с националния интерес от страна на България. Две картини от една изложба Практикувала неколкократно агресивна и завоевателна политика спрямо България, днес Русия се \"задоволява\" с възможностите да осуетява пълноценното вписване на България в коловоза на една успешна национална политика. Москва преследва тотална енергийна зависимост на България, максимално високи корупционни цени - корупционен данък за обвързаността на София с енергийния монопол на Москва. Руските специализирани мрежи и институции подчиняват чрез корупция, изнудване и инфилтриране на свои представители цялостната държавна институционална и корпоративна икономическа система на България. \"Русофилството\" е \"невинната\" формулировка за социализиране на десетки хиляди българи към имперските интереси на Русия с приоритет пред интересите на България. Руските интереси масирано въздействат върху политическите решения, съюзническите ангажименти и перспективите за развитие на българската национална общност. Руската агентура е против подобряването на отношенията ни с Македония. Руските стратегически интереси не допускат превъоръжаване на българската армия по стандартите на НАТО, руските представи за България като уязвима европейска периферия диктуват масирана пропаганда, уверяваща българите, че ЕС ги \"ограбва\"... Списъкът може да бъде подробно продължен. Не, не сме били ние против Русия, но проблемът ни винаги е бил как Русия да не бъде против нас. \"България води студена война срещу Македония\" Как Русия да започне да уважава факта на нашата национална идентичност и претенцията ни за независимост. Как Русия да разбере, че извън каноните на нейната геополитическа доктрина за роля и място на България на Балканите (сред другите балкански страни), има и място за доктрина, уважаваща идентичността на всеки народ, независимо колко голям и значим е той. И да приложи това разбиране към България, която има определени исторически заслуги за самото съществуване на Русия. Не е необходимо да се отблагодарява Русия на България. Хубаво е просто да спре да й пречи. \"Винаги с Германия, никога против Русия...\" Метафора, зачената в нечие добропожелателно съзнание, която така и не се напълни с конкретно историческо и геополитическо съдържание... Две картини от една изложба \"България води студена война срещу Македония\"", "date": "2019.10.04", "title": "Няма защо Русия да благодари на България. Просто да спре да й пречи"}
{"url": "https://clubz.bg/88659-novata_sreshta_rusiq_es_ukrajna_shte_byde_na_28_oktomvri", "text": "Русия няма против преговорите за газа с ЕС и Украйна да бъдат на 28 октомври, заяви днес руският министър на енергетиката Александър Новак, цитиран от Ройтерс, предава БТА. Датата на тристранната среща за газа между Украйна, Русия и ЕС още се обсъжда, тя може да бъде на 28 октомври, отбеляза най-напред пред ТАСС Новак. По-късно Новак уточни пред журналисти, че руската страна няма принципни възражения срещу датата, предложена от Европейската комисия.  Русия е съгласна да транзитира газ през Украйна по правилата на ЕС Предишните тристранни газови консултации бяха на 19 септември. След срещата, която продължи само 40 минути, Новак коментира, че за първи път от много години разговорите са били много конструктивни. Шефчович също отбеляза, че консултациите са имали \"много положителна и конструктивна атмосфера\" и че Русия е изразила готовност новият договор за транзит на газ през Украйна за ЕС да бъде изцяло по правилата на Съюза. Основна тема на преговорите между Москва и Киев е обсъждането на условията за доставка и транзит на руски газ в ЕС през територията на Украйна от 2020 година, т.е. след края на срока на действащия договор за транзит.  Бившият US пратеник в Украйна разказа на конгресмени какво е съветвал Зеленски Европейската комисия предлага на Русия и Украйна да сключат нов дългосрочен договор за 10 години с гарантиран годишен обем на пренос през украинската газопреносна система. Така Киев ще може да получи постъпления до 3 милиарда долара годишно като плащане за транзита на синьото гориво. Според украинския представител в преговорите - шефа на държавната \"Нефтогаз\", всичко по-малко от тази сума ще навреди на страната. Кризата от последните години не е преодоляна и Украйна има нужда от парите, за да поддържа доброто състояние на мрежата. Русия от своя страна предлага просто да се удължи с една година срокът на действащия договор, припомня агенцията. Освен това Москва продължава да държи на тезата си, че украински компании трябва да се откажат от международния арбитраж, в който искат над 6 млрд. долара обезщетения за получените загуби след анексията на Крим. Въпреки сериозните различия обаче интерес от договор имат и двете страни. Русия ще изгуби сериозни доходи от транзит на суровината, който не може да се осъществява без сделка. Желанието на Москва - украинската връзка да стане безполезна до 2020 г., не можа да се осъществи заради забавянето на другите два мегапроекта с участието на страната - \"Северен поток-2\" и \"Турски поток\". Според анализатори точно това е целта на Русия - да поиска краткосрочна сделка, за да даде време на другите два проекта да заработят.   Бившият US пратеник в Украйна разказа на конгресмени какво е съветвал Зеленски", "date": "2019.10.04", "title": "Новата среща Русия-ЕС-Украйна ще бъде на 28 октомври"}
{"url": "https://clubz.bg/88649-lozan_panov_oshte_chakal_otgovor_ot_subektite_za_postijeniqta_na_geshev", "text": "Така днес Лозан Панов отговори на въпрос защо написа   до главния прокурор Сотир Цацаров - да го пита за успешните дела на Иван Гешев. Лозан Панов пита Цацаров: Какво е качеството на работата на Гешев Както Клуб Z съобщи, Панов питаше във вчерашното си писмо за правната култура на кандидата, както и не само за количеството, а и за качеството на обвинителинте му актове.  Засега отговор от Цацаров няма, но пък самият Гешев отговори, че преди си мислел, че Панов \"има фиксация върху г-н Цацаров, а сега си мисля, че има върху длъжността на главния прокурор\". Гешев: Мислех, че Панов има фиксация върху г-н Цацаров, а сега мисля, че има върху длъжността на главния прокурор А на питане защо едва сега се интересува от постиженията на единствения кандидат за главен прокурор, заяви, че въпросите към кандидатите могат да бъдат поставяни по всяко време, \"включително и в момента на изслушването на 24-и\". Иначе Панов посрещна в Съдебната палата ученици в рамките на ден на отворените врати във ВКС. Той отговори на журналистически въпрос - трябва ли да има елемент, посветен на правната култура, в средното образование. Той напомни, че когато е бил ученик, имало предмети като \"Етика и право\", а после - \"Общество и право\", \"Морал и право\"... Гешев: Мислех, че Панов има фиксация върху г-н Цацаров, а сега мисля, че има върху длъжността на главния прокурор", "date": "2019.10.04", "title": "Лозан Панов още чакал отговор \"от субектите\" за постиженията на Гешев"}
{"url": "https://clubz.bg/88661-germaniq_es_da_sloji_visoki_mita_na_sasht", "text": "ЕС да отговори остро на САЩ и да наложи също по-високи мита върху американски стоки поиска германският външен министър Хайко Маас. „ЕС трябва да реагира на решението на Тръмп и на свой ред да наложи високи наказателни мита“, поиска Маас. Тръмп обяви, че ще наложи мита на стойност 6,9 милиарда върху стоки и услуги от ЕС, след като Световната търговска организация постанови, че Вашингтон има това право. Засегнати са например луксозни сирена от Италия, кафе и вино от Германия, зехтин и текстил от Испания. СТО даде това право на САЩ, след като призна, че дългогодишните субсиди иза „Еърбъс“ и „Боинг“ от страна на ЕС са били в нарушение на търговските правила. След като организацията обяви решението си, Тръмп реагира в туитър с изречението: „Това е една хубавичка победа!“. САЩ ще наложат митата си от 18 октомври. Преди това обаче и Вашингтон и Брюксел имат шанс да уредят споровете си с преговори. Тръмп се обяви против това, но външният министър Майк Помпео сигнализира, че последен рунд преговори преди 18 октомври имат смисъл и за двете страни. „Ще говорим с ЕС на всяка цена“, заяви той в интервю за италианския вестник „Ла Стампа“.", "date": "2019.10.04", "title": "Германия: ЕС да сложи високи мита на САЩ"}
{"url": "https://clubz.bg/88665-otkradnaha_praha_na_mahatma_gandi_navryh_godishninata_ot_rojdenieto_mu", "text": "Крадци са отмъкнали част от праха на Махатма Ганди на 2 октомври – деня, в който Индия отбелязва с тържества в цялата страна 150-годишнината от рождението на духовния водач. Останките му са били откраднати от мемориалния комплекс в централната част на страната, където се съхраняват от 1948 г. – годината, когато е убит от индуски екстремист, пише Би Би Си. Крадците са изписали със зелена боя „Предател“ на няколко снимки на Бащата на нацията в мемориалния комплекс Бапу Бхаван. Някои индуси го приемат за предател, задето е адвокатствал за обединение на индийското и мюсюлманското общество, пише Би Би Си. Така го възприемат и до днес, въпреки доказаната му отдаденост на индуизма. Полицията в град Рева, щата Мадхя-Прадеш, където се намира мемориалният комплекс, потвърждават, че случаят е „в ущърб на интеграцията в страната“ и се разглежда като потенциална заплаха за мира. Обявен за расист и сексист: застрашен ли е митът за Ганди? Мангалдийп Тивари, който се грижи за мемориала на Ганди, определи кражбата като „срамна“. В полицията веднага е постъпил сигнал от Гурмит Сингх, лидер на местна политическа партия. Паметник на Ганди и добра воля - след визитата на президента на Индия Ганди е водач на мирно гражданско движение срещу британското колониално управление в Индия, което вдъхновява милиони хора по света. Индусите обаче го обвиняват, че е твърде позитивно настроен към мюсюлманското общество дори за разделението на Индия, когато Индия и Пакистан стават независими от Великобритания през 1947 г. Ганди умира през януари следващата година от ръката на индуски националист. След смъртта си е кремиран и прахът му е разпръснат в река, както е по индуския обичай. Заради широката му известност, част от него е прибран и разпратен по мемориалите на Ганди из цялата страна. Паметник на Ганди и добра воля - след визитата на президента на Индия", "date": "2019.10.04", "title": "Откраднаха праха на Махатма Ганди навръх годишнината от рождението му"}
{"url": "https://clubz.bg/88651-kak_rumyniq_opitala_da_podkupi_tima_na_chetvyrtite_v_sveta", "text": "Скандални разкрития направи румънският футболен функционер Корнел Дину в книгата си \"Мистериите на Господина\", пише Gong.bg. Това е автобиографичен разказ на бившия треньор, който разкрива за случай от 1991 г., в който от футболната федерация в Букурещ опитали да подкупят българските национали, за да им дадат последен мач от квалификациите за \"Евро '92\". Тогава това е бъдещият тим на Четвъртите в света. В последния кръг от пресявките преди турнира в Швеция румънците гостуват в София на 20 ноември 1991 г. и имат нужда от победа с какъвто и да било резултат, освен 1:0, за да се класират на форума. Нашите вече са отпаднали и този мач е протоколен за тях.  За да са сигурни в успеха, румънците решават да предложат подкуп от 500 000 долара на играчите от златното поколение на България. Мачът завършва 1:1 и на Европейското се класира Шотландия. А ето и разказа на Корнел Дину, който тогава работи в румънската футболна федерация, публикуван от изданието evz.ro:  Според източниците му, твърдо против идеята са били Христо Стоичков, Наско Сираков и Борислав Михайлов. Вратарят спасява дузпа на звездата Георге Хаджи при резултат 1:0 за румънците, а нападателят на \"Левски\" бележи изравнителния гол за 1:1 и погребва мечтите на съседите ни. \"Евро '92\" е единственият голям форум, който северните ни съседи пропускат между 1990 и 2000 г. ", "date": "2019.10.04", "title": "Как Румъния опитала да подкупи тима на Четвъртите в света"}
{"url": "https://clubz.bg/88645-ananiev_nito_premieryt_nito_az_sme_lygali_nqma_da_podavam_ostavka", "text": "Казусът с намалените тихолълком от 50 милиона лева на 6 милиона лева средства, отпуснати от правителството в сектор здравеопазване, продължи да се развива и днес - от парламентарната трибуна и в кулоарите на Народното събрание. След като ресорният министър Кирил Ананиев бе обвинен от левицата, че завено с премиера Бойко Борисов е излъгал по този начин медицинските сестри за увеличението на заплатите им (стартова - 950 лева), днес той заяви, че такова нещо няма, парите са отпуснати, макар по друга линия, но все пак - че държавата не можела да подкрепи всички медицински сестри. Малко по-късно през деня темата се доразви и в кабинета на самия Борисов, който се върна от Варна по спешност за среща със здравния министър и представителите на НЗОК. И стана ясно - че въпросните 950 лева за всички сестри може и да станат факт - но от следващата година. Както Клуб Z писа, стана ясно, че правителственото постановление от април, с което се отпускат целево до 50 милиона лева, през май тихомълком е било изменено и числото \"50 000 000\" е редактирано с \"6 000 000\". Как 50-те милиона лева за медицинските сестри станаха 6? Задочният дебат започна след декларация на БСП, изчетена от трибуната от лидера на партията Корнелия Нинова.  Парите за медсестри са 2-3 пъти повече от тези за \"Арена Арда\" в Кърджали И се обърна към отсъстващия премиер: И пак заяви, че въпросните 50 милиона са били отпуснати, но от резерва на Здравната каса, а не от централния бюджет: \"Когато отпуснахме първите 30 млн. лв, ние достигнахме едно ниво на финансиране на дейностите извън задължителното здравно осигуряване. Понеже протестът (на медицинските сестри, б.р.)  продължи да се провежда, Министерският съвет взе решение, че трябва да подкрепи медицинските сестри и бързо решение взе, като предостави допълнително до 50 млн. лв.\", продължи с обясненията министърът. След което, пу думите му, се установило, че е бил достигнат таванът на максималния размер на държавната помощ и се установило, че \"тези 6 млн. лв. са единствената възможност\". В противен случай Европейската комисия щяла да ни санкционира. Медицинските сестри пак на протест за достоен труд (СНИМКИ) Любопитното обаче е, че надзорът на Касата заявява, че отпуснатите от резерва й 50 млн. лв. не са били обект на договорка с правителството да заменят тези 50 млн. лв., гласувани с постановлението му през април.  На което днес здравният министър отговори със: В заключение министърът посочи, че няма как да бъде изпълнено искането на протестиращите медицински сестри за две минимални работни заплати. Средната работна заплата на медицинските сестри за септември е между 700 и 900 лева, а брутното им възнаграждение е от 1100 до 1500 лева, отчете той. Това обаче далеч не важи за всички медицински сестри. По-късно през деня последва срещата при премиера, след която Ананиев отново обясни механизма на отпускането на парите от бюджета на Касата и на промяната на постановлението. И заяви категорично: Кабинетът прави стартовите заплати на медицинските сестри 950 лв. Ананиев категорично отрече правителственото постановление за 50-те милиона да е било използвано, за да потуши масовите по това време протести на сестрите. И допълни, че специално при разговорите си с ръководствата на болниците е подчертавал, че средствата трябва да отидат за заплатите на този тип здравни работници. На въпрос кога всички медицински сестри ще получат обещаните през юни 950 лева начална заплата, здравният министър даде да се разбере, че това евентуално може да се случи през следващата година - с гласуването на новия бюджет.  И допълни, че се работело по нова методика на изчисление на заплатите в сектора, така че да има пропорционалност при заплащането при лекарите, сестрите и санитарите. От Здравната каса пък смекчиха тона след срещата при Борисов. Управителят й д-р Дечо Дечев вече потвърди, че гласуваното увеличение по над 120 клинични пътеки, на обща сума 50 млн. лв. са се влели в здравната система. Парите за медсестри са 2-3 пъти повече от тези за \"Арена Арда\" в Кърджали Медицинските сестри пак на протест за достоен труд (СНИМКИ) Кабинетът прави стартовите заплати на медицинските сестри 950 лв.", "date": "2019.10.04", "title": "Ананиев: Нито премиерът, нито аз сме лъгали. Няма да подавам оставка"}
{"url": "https://clubz.bg/88654-namirame_se_v_kritichen_moment_v_kojto_e_zaplasheno_razvitieto_na_stranata_ni_kato_svobodno", "text": "Над 100 преподаватели  в юридическите, философските и журналистическите факултети на Софийския университет, Нов български университет, членове на Българската академия на науките, преподаватели в други висши учебни заведения и интелектуалци се присъединиха към \"Атаките срещу съдиите по случая с условното предсрочно освобождаване на Джок Полфрийман са една все по-ясна тенденция на системно нарушаване на редица елементи на Българската конституционна уредба, на правото на ЕС и Европейската конвенция за правата на човека, които имат определящо значение за съществуването на правова държава и демокрацията в България\", се казва в позицията. Съдии към гражданите: Политиците превръщат съда в декоративна фасада В дните след произнасянето на Софийския апелативен съд по казуса на австралийския гражданин Джок Полфрийман сме свидетели на грубо погазване независимостта на съда, равенството на гражданите пред закона и върховенството на правото.  Като обществено ангажирани граждани изразяваме своята тревога от очернящата български съдии кампания, от публичните издевателства и заплахи за саморазправа с тях  само заради това, че и в този случай са приложили действащото българско законодателство. Още по-тревожно за нас е, че в серията от действия на обругаване на съдиите се включват влиятелни  медии, политически лица, заемащи висши държавни длъжности и дори държавното обвинение. Изключително притеснително е и това, че тези действия не са изолиран случай. Те се вписват в една все по-ясна тенденция на системно нарушаване  редица елементи на Българската конституционна уредба, на правото на ЕС и Европейската конвенция за правата на човека, които имат определящо значение за съществуването на правова държава и демокрацията в България.  Обръщаме се с апел към всички български граждани, които споделят ценностите на демократичната правова държава и искат да живеят в свободно общество с ефективна защита на основните права, в което никой не може да упражнява произволна власт, да заемат активна позиция и да защитят независимостта на съда и върховенство на правото в България. Намираме се в критичен момент, в който са заплашени развитието на страната ни като свободно общество и принадлежността ни към голямото семейство на европейските демокрации. Въпрос на граждански дълг и отговорност към поколенията преди и след нас е да защитим най-голямото достижение в съвременното развитие на страната ни – изграждането на правова и демократична държава, част от Европейския съюз и Свободния свят. Вярваме, че активната позиция на гражданското общество е от решаващо значение, за да бъдат спасени достиженията на изминалите 30 години демократична еволюция и да остане България истинска част от Европа. С подписа си под това писмо заявяваме подкрепа за независимостта на българския съд и  неприкосновеността на българските съдии. Призоваваме всички свободни хора да се присъединят към нас и да ги подкрепят в този момент на изпитание!", "date": "2019.10.04", "title": "\"Намираме се в критичен момент, в който е заплашено развитието на страната ни като свободно общество\""}
{"url": "https://clubz.bg/88644-plavasht_kapan_za_plastmasa_chisti_tihiq_okean", "text": "Огромен плаващ капан за пластмаса, изобретен от холандски учени, за да почиства Тихия океан, най-накрая заработи и започна да „лови“ боклуци. Боян Слат, създател на проекта „Ocean Cleanup project“ (Проект за почистване на океана), съобщи в Туитър, че 600-метровият бон (плаващи заграждения, служещи за ограничаване на разпространението на твърди останки по повърхността на водата) е събрал отпадъци от участък, известен като Голямото бунище на Тихия океан. Струпаните там боклуци са формирали нещо като остров с размери три пъти колкото Франция, отбелязва „Гардиън“. Доклад: В телата на децата има остатъци от пластмаса Заедно със снимка на събрания от водния капан боклук, където се вижда и автомобилна гума, Слат написа в Туитър: Между 60 и 80 хил. тона рибарско оборудване бива изоставяно или изгубвано в океана всяка година. Още 8 млн. тона отпадъци идват от крайбрежието. Океанските течения поемат със себе си огромно количество от тези боклуци, а между Хавай и Калифорния, където се събират няколко течения, се е сформирало най-голямото сметище в световния океан. Тел Авив и крайбрежието му - жертва на зависимостта от пластмасата  Новата система е създадена така, че да почиства не просто свободно плаващи мрежи и отпадъци, но също и микрочастиците пластмаса. Тя се простира на три метра дълбочина и може да побере до 1,8 тона отпадъци, без да пречи на тихоокеанските обитатели. Устройството е оборудвано със сензори и сателити, за да осъществява обратна връзка с кораба, който ще го изпразва на всеки няколко месеца. Сега на Слат, който работи по проекта от 7 години, му предстои да модифицира устройството така, че да не харчи толкова средства, когато боклукът трябва да бъде събран от кораб. Това може да стане евентуално, като се увеличат размера и здравината на капана, за да събере пластмаса за 1 година, преди да бъде изпразнен. Всяко раче в Марианската падина - с пластмаса в стомаха Преди 4 месеца „океанският контейнер“ бе подложен на тест, който не издържа – разпадна се и малкото събрани отпадъци се върнаха обратно във водата. От тогава екипът на Слат е въвел някои новости, сред които „парашутна котва“, която забавя движението на устройството и по-бързо движещите се пластмаси също ще могат да влязат в мрежата. Крайната цел на системата е да почисти поне половината от Голямото бунище на Тихия океан. Тел Авив и крайбрежието му - жертва на зависимостта от пластмасата  Всяко раче в Марианската падина - с пластмаса в стомаха", "date": "2019.10.04", "title": "Плаващ капан за пластмаса чисти Тихия океан"}
{"url": "https://clubz.bg/88666-chast_ot_mladite_ne_mogat_ili_ne_iskat_da_uchastvat_na_pazara_na_truda", "text": "Неактивността сред младите, които нито са заети , нито се обучават (NEETs) рядко е следствие на единичен фактор, а е по-скоро резултат от различни персонални и социално-икономически особености. Това е особено видимо в България – страна, в която пазарът на труда и образователните институции изпитват трудности да предоставят възможности за интеграция на голяма част от младите, въпреки рекордно ниската безработица и рекордно високите нива на заетост. Това сочат данните на последното изследване на  , посветено на проучването на младежите в България, които нито работят, нито учат. Резултатите от изследването са публикувани от Европейската комисия, а настоящият текст представя накратко най-важните от тях. Необходимостта от по-доброто разбиране на факторите, които предопределят неактивността на младежите в разглежданата възрастовата група 15-34 г. изисква допълнителни източници на информация, освен чистите числа включени в изследванията на работната сила. Европейското изследване на доходите и условията на живот (EU–SILC) ни предоставя вероятно най-обширните данни, които биха могли да допълнят съществуващата информация за NEETs, същевременно осигурявайки представителност и позволявайки по-дълбоко разбиране на проблемите, пред които е изправена тази група. Изследването на ИПИ сравнява данни от EU-SILC и Наблюдението на работната сила (LFS), и, вземайки предвид  методологическите различия на двете изследвания, ни помага не просто да потвърдим ключовите особености на неактивните младежи, но и да изясним някои други аспекти на проблема. Анализът показва, че: Данните показват, че лошото здравословно състояние и инвалидността също сериозно намалява възможността за активно участие на пазара на труда или в образование. Причина за това може да се търси в ефектите, които неравенството във възможностите (например, по отношение на достъпна среда) би могло да има върху социалноикономическото състояние на младите хора. За да придобие по-добра представа за обстоятелствата, държащи младите извън системата на образованието и трудовия пазар, ИПИ организира шест фокусни групи в  трите региона с най-голяма концентрация на NEETs. Във всеки от тези региони са проведени срещи с местни представители на бюрата по труда, социалните услуги, образователните институции, общинските администрации, НПО, индустриални асоциации, както и младежки и ромски медиатори. За да добием количествена информация участниците във фокусните групи бяха помолени да попълнят анонимна анкета, която, освен че потвърди нашата обща оценка на ситуацията на NEETs в тези региони, ни показа, че: Важна част от анализа на NEETs е прегледът на политиките насочени към тяхното активиране и задържане на пазара на труда. Той показа, че липсва единна система, която да следи за реализацията на младежите, което от своя страна възпрепятства ефективното дефиниране и провеждане на политики. Въпреки това политиките по активиране на младежи успешно идентифицират групите с най-значителни проблеми – ромите и младежите с основно и по-ниско образование, но засега усилията за включването им на пазара на труда са с умерен успех. Рекордно високите нива на заетост и рекордно ниската безработица, комбинирани с активните политики, целящи идентифицирането и активирането на младите, допринасят към подобряване на положението на младежите на пазара на труда, но може да се направи повече за устойчивото им включване. Повечето от препоръките на този анализ потвърждават основните препятствия пред осъществяването на Младежката Гаранция в България очертани от Европейската комисия. Проучването ни също така разкрива редица важни методологически съображения, които следва да се вземат под внимание от съответните институции. Важно е Националният статистически институт да направи стъпка напред, въвеждайки по-съвременни средства за изследване на населението, стремейки се да понижи нивата на отказ за участие в проучването. Намаляването на броя квартали, в които данните за NEETs не са достатъчно представителни, е от съществена важност за качественото оформление на специфични регионални политики.", "date": "2019.10.04", "title": "Част от младите не могат или не искат да участват на пазара на труда"}
{"url": "https://clubz.bg/88658-fandykova_uvelichavame_otstoqniqta_za_novi_stroeji_v_jilishtnite_kompleksi", "text": "Това заяви днес на среща с граждани от район \"Младост\" кандидатката за кмет на София от ГЕРБ Йорданка Фандъкова. Заедно с кандидатката за кмет на района от управляващата партия, тя се срещна с над 100 души, и им представи конкретните решения на ГЕРБ: Другите мерки са общинската програма за изкупуване на частни терени, отредени за паркове и градини, както и забрана за смяна на предназначението на тези терени, които са за изграждане на училища и детски градини. Провокирана от протест, Фандъкова призна: София е презастроена През 2017 г. по инициатива на Фандъкова бяха въведени тавани на височината на сградите в различните райони на София и беше премахната възможността за строителство на сгради без ограничение във височината на т.нар. „ъглови имоти“. По нейни думи \"Младост\" е район, в който са инвестирани огромни средства в последните години, но \"загубихме част от доверието на хората\". И припомни, че 5 от най-тежките казуса със строителството в междублокови пространства са решени. Тя подчерта голямата роля на кметовете на райони, които трябва са на място и да първи да проверяват сигналите от гражданите. Фандъкова: Ще изградим Биотехнологичен парк за нови технологии във фармацията Фандъкова обясни, че за по-бързото изграждане на улици в новите квартали предлага и облекчаване на процедурите за отчуждаване на частни терени, които попадат в обхвата на уличната регулация. Фандъкова: Ще изградим Биотехнологичен парк за нови технологии във фармацията", "date": "2019.10.04", "title": "Фандъкова: Увеличаваме отстоянията за нови строежи в жилищните комплекси"}
{"url": "https://clubz.bg/88656-ruski_medii_daniq_dava_zelena_svetlina_za_severen_potok_2", "text": "Дания е оттеглила политическите си възражения за изграждането на газопровода \"Северен поток-2\" в своята изключителна икономическа зона, пише руското проправителствено издание \"Известия\". Според информацията, подадена от няколко неназовани източника, скандинавската страна няма повече да пречи на изграждането, а пред реализирането на проекта на нейна територия са останали само малки проблеми от административен характер.  \"Газпром\":\"Северен поток-2\" премина точката, от която няма връщане \"Известия\" обяснява, че Дания е останала без варианти за доставки на газ, след като най-голямото находище на суровината в страната е било затворено. Така вариантите пред Копенхаген били да избере норвежки или руски газ, но накрая властите се спрели на \"Северен поток-2\" - проект на руската газова компания \"Газпром\". В същото време Марио Мерен -  шефът на една от компаниите, отговорни за строителството на газопровода, заяви пред \"Русия 24\", че фирмите отговорни за изграждането на проекта очакват официално разрешение от Копенхаген до края на година.  В интервюто за руската телевизия Марио Мерен коментира, че делът на втечнения природен газ на пазара се увеличава, но нестабилността на този ресурс не позволява на Европа да се уповава на него така, както на надеждния вариант за доставка на газ по тръби. Дания беше една от страните в Европа, които упорито отказваха да разрешат изграждането на руския газопровод и в продължение на повече от 2 години на практика не разглеждаше искането. Другите държави против строителството са Полша, Литва и най-вече САЩ, които дори заплашиха със санкции всички, които участват в проекта.  Зеленски призова Германия да се откаже от \"Северен поток\"-2 Преди дни беше съобщено, че вече са изградени 80% от мощностите на газопровода и че строителните работи се извършват по график.  \"Северен поток-2\" трябва да удвои годишния капацитет на съществуващия и в момента \"Северен поток\" като осигури още 55 млрд. куб. м. газ. Тръбата трябва да мине през териториалните води на Финландия, Швеция, Дания и Германия. Последната страна, която официално все още не е дала зелена светлина е именно Дания.  Зеленски призова Германия да се откаже от \"Северен поток\"-2", "date": "2019.10.04", "title": "Руски медии: Дания дава зелена светлина за \"Северен поток-2\""}
{"url": "https://clubz.bg/88640-parite_za_medsestri_sa_2_3_pyti_poveche_ot_tezi_za_arena_arda_v_kyrdjali", "text": "Кой излъга медицинските сестри? Припомням – за да тушира серията протести на медицински сестри от цялата страна за достойни условия на труд и за достойно заплащане, на 10 април правителството издаде постановление за отпускане на 50 млн. лв. субсидия за болниците. Как 50-те милиона лева за медицинските сестри станаха 6? Месец след това обаче правителството тихомълком е редактирало това постановление и сумата от 50 млн. лв. се е стопила 8 пъти и се е превърнала в... 6 млн.лв. А 6 млн. лв. за медицинските сестри са едва два-три пъти повече от правителствената помощ за осветление и други подобрения на стадион „Арена Арда“ в Кърджали. 6 млн. лв. субсидия за медицинските сестри са почти колкото 5.7-те млн. лв. субсидия за Мюфтийството и 2 пъти по-малко от 15-те млн. лв. субсидия за Православната църква. Ето защо 6 месеца по-късно медицинските сестри отново протестират. Медицинските сестри в Карлово излизат на протест за по-високи заплати Та, кой излъга медицинските сестри? На заседанието на Министерски съвет на 10 април премиерът Бойко Борисов обявява, че правителството отпуска \" На същия 10 април финансовият министър Владислав Горанов заявява, че икономиката се развива във всяка една сфера, което позволявало да се заложи и новото увеличение. Уволниха лидерка на протеста на медицинските сестри А ето какво казва министърът на здравеопазването Кирил Ананиев на заседанието от същия 10 април: Три изказвания – три лъжи. Няма 50 млн. лв. от правителството. Няма обещаното увеличение на заплатите на медицинските сестри. А каква е цената на тези лъжи? Ето ви една цена – от 13 октомври детското отделение в Карлово остава без медицински сестри и лекари. Това следва и в други градове. Системата на здравеопазването на една страна е може би най-важната част от националната й сигурност. Това не го ли научиха лъжците? А лъжците замислят ли се за това: Ниското заплащане и условията на труд, при които работят медицинските сестри, са не просто недостойни - те са унизителни за всяка човешка личност. Скъпи българи, всички се нуждаем от медицинските сестри – заради здравето си, заради живота си. А те се нуждаят от достойнство. Помислете. Не от лъжи. А от достойнство. Толкова ли е трудно да живеем нормално?   Медицинските сестри в Карлово излизат на протест за по-високи заплати Уволниха лидерка на протеста на медицинските сестри", "date": "2019.10.04", "title": "Парите за медсестри са 2-3 пъти повече от тези за \"Арена Арда\" в Кърджали"}
{"url": "https://clubz.bg/88637-anketata_sreshtu_trymp_napredva_toj_gubi_samoobladanie", "text": "Анкетата в долната камара на американския Конгрес, която би могла да доведе до процедура за отстраняване от длъжност (импийчмънт) на президента Доналд Тръмп, напредва, а той дава все повече признаци на нервност и паника. Само за едно денонощие Тръмп поиска и Китай да разследва за корупция евентуалния му съперник в президентските избори през 2020 г. Джо Байдън и сина му Хънтър Байдън, отправи брутални словесни нападки срещу Адам Шиф, демократа шеф на Комисията по разузнаването в Камарата на представителите, който е острието на разследването срещу държавния глава, и наруга водещи международни медии, наричайки ги корумпирани. Тръмп към Ройтерс: \"Вие сте корумпирани!\" (ВИДЕО) Днес се очаква Белия дом да изпрати до Конгреса писмо, с което да поиска за процедурата по импийчмънт да гласува Камарата на представителите в пълен състав, предаде Ройтерс. Ако липсва необходимото квалифицирано мнозинство, Тръмп ще може да игнорира опитите на демократите да го разследват. Това искане на Белия дом обаче може да стигне до федерален съд и по този начин процесът да бъде забавен, в което агенцията вижда новата стратегия на щаба на Тръмп. В сърцевината на обвиненията на демократите е твърдението, че Тръмп е злоупотребил с властта си и оказал натиск на друга държава с цел за извлече лична изгода - да бъде преизбран за президент през ноември 2020 г. Демократите се позовават на доклад от анонимен разобличител от службите, който твърди, че в телефонен разговор с украинския президент Володимир Зеленски на 25 юли т.г. Тръмп е поискал украинските власти да разследват Байдънови, като ден по-рано е наредил военна помощ за Киев на стойност от $391 млн. да бъде блокирана. Стенограма от разговора, публикувана от Белия дом, потвърди това, но Тръмп настоя, че искането му е съвсем нормално и че е задържал помощта не, за да изнудва украинците, а заради корупцията в страната им. Кърт Волкър, бившият американски пратеник в Украйна,  каза вчера в 10-часово изслушване в Конгреса, че било \"лудост\" от страна на САЩ да задържат военна помощ за страна, изправена срещу руска агресия. Днес конгресмените се очаква да изслушат при затворени врати Майкъл Аткинсън, главен инспектор на разузнавателната общност, за доклада на анонимния разобличител по повод телефонния разговор между Тръмп и Зеленски на 25 юли. Белият дом публикува стенограмата, заради която искат да свалят Тръмп Говорейки пред журналисти на моравата на Белия дом в четвъртък вечер Тръмп каза: Хънтър Байдън е пътувал до Китай заедно с баща си Джо Байдън, когато последният е бил вицепрезидент на Барак Обама през 2013 г. Това пътуване е било месец, след като Хънтър е станал неплатен член на управителния съвет на нов инвестиционен фонд към китайска компания за управление на активи, съобщи сп. \"Ню Йоркър\", цитирано от Ройтерс. Следващата година Байдън младши става член на управителния съвет и на украинската газова компания \"Бурисма\", срещу която временно е имало криминално разследване. Той отрича да е извършвал каквито и да са нарушения. Според експерти, цитирани от Ройтерс, Китай няма да откликне на призива на Тръмп заради принципа си да не се намесва във вътрешната политика на други страни. Още повече че САЩ и Китай са пред възобновяване на 10 октомври на преговорите за прекратяване на търговската война между тях. Междувременно Байдън отговори в Туитър ехидно на тирадите на Тръмп:    Необузданият гняв на разярения президент в последните дни се изля главно върху острието на демократската атака срещу него в Конгреса, бившия прокурор Адам Шиф, политически съюзник на председателката на Камарата на представителите Нанси Пелоси. Преди седмица Тръмп поиска в Туитър шефът на Комисията по разузнаване да бъде \"разпитан на най-високо ниво за Измама & Измяна\", а след това тутитна по адрес на Шиф: \"Арест за Предателство\". Колеги на Шиф обаче смятат, че той е най-подходящият да води разследването, защото не се огъва пред словенсите атаки на Тръмп. Белият дом публикува стенограмата, заради която искат да свалят Тръмп", "date": "2019.10.04", "title": "Анкетата срещу Тръмп напредва, той губи самообладание"}
{"url": "https://clubz.bg/88641-upravlqvashtite_pak_iskat_da_sprat_vynshnoto_finansirane_na_magistratite", "text": "Професионалните организации на магистратите да не могат да получават външно финансиране извън членски внос и средства по европейски програми. Такова изменение в Закона за съдебната власт внасят депутатите на ВМРО и НФСБ. Искането е мотивирано с войната, която двете партии, и по-специално \"воеводите\" отдавна води с правозащитната организация Български хелзински комитет (БХК) и която бе подновена с условнот предсрочно освобождаване на Джок Полфрийман. Както е известно, преди години БХК бе номинирала Полфрийман за наградите си \"Човек на годината\" (после оттегли номинацията). Призът е бил връчван и на председателя на състава в САС, постановил определението - Калин Калпакчиев. В това главният прокурор Сотир Цацаров, както и ВМРО, съзряха конфликт на интереси. Калпакчиев е и председател на Съюза на съдиите в България. Макар и без да е описано в \"мотивите\" към внесеното предложение, целта е да се удари най-вече по Фондация \"Америка за България\". Чийто реципиент освен ССБ е била и  . Следва да се отбележи, че опит за такова ограничение имаше и преди две години. Управляващите режат външното финансиране на Съюза на съдиите Депутатите от групата на \"Обединени патриоти\" предлагат сега професионалните организации на съдиите, прокурорите и следователите да могат да се финансират само от  Мотивите им са, че \"предлаганото допълнение цели да осигури в максимална степен невъзможността за външна намеса и да укрепи независимостта на магистратите\". \"Америка за България\": Финансиране не означава зависимост През лятото на 2017-а управляващите ГЕРБ и \"Обединени патриоти\" пак направиха опит да забранят финансирането на магистратските организации, в този случай - дори от европейските фондове, както и от норвежкия. Но пък предложиха кариерни бонуси за ВСС. Още тогава паднаха подозрения срещу управляващите - че промяна се прави, за да се саботира конкретно най-\"непослушната\" и голяма съдийска организация - Съюзът на съдиите в България. Самите магистрани излязоха с остра позиция по темата. Сегашните изменения ще бъдат внесени като предложение между двете четения на отворения в момента за поправка Закон за съдебната власт (ЗСВ). Очаква се ГЕРБ да ги подкрепи. От \"Атака\" пък стигнаха още по-далеч. И направо внесоха свои поправки в ЗСВ, в които искат пълната забрана на съсловните магистратски организации. \"Америка за България\": Финансиране не означава зависимост", "date": "2019.10.04", "title": "Управляващите пак искат да спрат външното финансиране на магистратите"}
{"url": "https://clubz.bg/88642-ako_mislite_che_pobit_kamyk_qkoruda_e_blagoevgrad", "text": "Защо в Благоевград са най-ниските заплати в България според Националния статистически институт, качествени ли са ремонтите и кой цапа въздуха - това бяха част от акцентите от дебатите за кмет на Благоевград по бТВ тази сутрин.  На площада в града телевизията бе поканила четирима от претендентите, които според социологическо изследване по поръчка на медията са на първите четири места по доверие. Това са настоящият кмет  независимият кандидат  , претендентът   и  Скоро след представянето и встъпителните думи се появи въпросът защо пред 2009 г. Благоевград е обявен за най-добър град за живеене, а 10 години по-късно е с най-ниските заплати в България. Камбитов обяви как няма място за инвеститори, защото липсват терени - затова и приоритет е бъдещо изграждане на Индустриална зона в града с помощта на правителството. Той обаче откри и други причини - първо, че статистиката е за областта, а не за града.  Последният, който има собствен бизнес, обяви, че се осигурява по закон, а в края на годината разпределя печалба от фирмата си като неин собственик. Той обаче отрече работниците му да се осигуряват на споменатата сума. Камбитов на свой ред отказа да каже откъде има информацията за бизнес делата на кандидата, подкрепен от левицата.  Иван Ризов от ВМРО, който също има бизнес в района, отсече, че при него всичко е прозрачно, а хората му се осигуряват според реалната заплата, която получават. Бизнес няма кандидатът на НФСБ Росен Георгиев, стана ясно от дебата.  Темата с осигуровките не беше единствената, попадаща в графата \"лични атаки\". Камбитов бе попитан от гражданка от публиката за участие в т.нар. \"Апартаментгейт\" и луксозна къща. На свой ред той отвърна, че дъщеря му, която била намесена в историята с апартаментите, е на 30 години, омъжена, а съпругът й има фирма. Въпросната къща пък била от много преди Камбитов да влезе в политиката.  По-голямата част от дискусията бе опит на кандидата на ГЕРБ да защити проектите и ремонтите, направени досега. Камбитов няколко пъти повтори, че в мандатите му досега е привлечено финансиране за 311 млн. лв. Той припомни, че Благоевград е първенец по саниране. И Томов, и Ризов, и Георгиев обаче поставиха въпроса какво е качеството, имаше и обвинение, че само определени фирми са печелили обществените поръчки, но не местните такива. То дойде от Ризов от ВМРО. Камбитов отрече. За качеството на ремонтите кандидатът на БСП изненадващо заяви, че това \"не е мой проблем\", а на фирмите, ангажирани с контрола и строителния надзор. Опонентите се обединиха, че трябвала инспекция на качеството, а Георгиев от НФСБ обяви, че проектите на Благоевград в последните години били \"усвояване\" на пари, но под въпрос било изпълнението.  Всички от кандидатите, които имат собствен бизнес, декларираха, че ако влязат в общината - като кмет или като общински съветници (Томов не участва във вота за местен парламент - б.р.) фирмите им няма да участват в обществени поръчки. Сред темите бе и достъпът до минерална вода за общинския басейн, какъвто няма, въпреки че водопроводът е строен от общината и струва 390 000 лв.  В репортаж бТВ показа данни за замърсяването на въздуха в Благоевград. Според тях през поне 65 денонощия годишно въздухът е запрашен и мръсен над нормата при допустими по стандарт 35 дни годишно. Основните замърсители са битовото отопление, транспорта и промишлеността. Данните на общината показват, че над 60% от домакинствата се отопляват на дърва или въглища, а газифицирани са под 1%. Най-големи замърсители са жилищата в централната градска част. Граждани път питаха за замърсяване от комина на Биотец \"Рубин\".  Ето част от отговорите на кандидат-кметовете по темата:  Според Румен Томов въпросът с комина трябва да се реши кардинално, като се задължи фирмата да сложи необходимите филтри за производство.  Иван Ризов също съобщи, че жалбите от граждани срещу комина са много, правят се проверки, но проблемът не е решен. И поиска общинският съвет да направи независими експертни комисии, за да може да се реши казусът. За Росен Георгиев въпросът с биотец \"Рубин\" може да бъде решен само от контролните органи. А през лятото въздухът е мръсен, защото има запрашаване заради нередовното миене на улиците. \" , смята той.  В края на дебата Камбитов и Ризов обявиха защо гражданите на Благоевград трябва да подкрепят именно тях. А Томов и Георгиев наблегнаха на призива хората на Благоевград наистина да отидат до урните. И да избират според възгледите си, но да гласуват.", "date": "2019.10.04", "title": "\"Ако мислите, че Побит камък, Якоруда, е Благоевград...\""}
{"url": "https://clubz.bg/88605-sled_obshtestven_natisk_kralskiqt_shekspirov_teatyr_otkaza_parite_na_british_petrolium", "text": "Кралският Шекспиров театър ще прекрати сделката си за спонсорство с енергийната компания „Бритиш петролиум“ (ВР) насред нарастващ обществен натиск върху връзките на водещи британски културни институции с нефтени гиганти, съобщава „Гардиън“. В изявлението на театъра се казва, че след месеци на яростна и шумна кампания от артисти, публика и екозащитници, трупата прекратява 8-годишното си партньорство с фирмата. Договорът се преустановява в края на тази година, малко повече от две години преди да изтече. Решението на Кралския Шекспиров театър усилва натиска над Кралския оперен театър, Британския музей и Националната портретна галерия, критикувани поради същата причина. Миналата седмица популярно стана писмо до театъра, в което група младежи се заканиха, че ще го бойкотират, ако не спре да си сътрудничи с компании, които унищожават бъдещето им. Междувременно същата фирма финансира програма за млади зрители, което позволява на посетителите от 16 до 25-годишна възраст да гледат спектаклите на трупата за 5 паунда. Ученици бойкотират Шекспировия театър заради \"Бритиш петролиум\" Кралският Шекспиров театър разбира, че климатична криза означава, че бизнесът не може да продължава да работи по обичайния си начин и ние ги поздравяваме, че доказаха лидерството си“, коментира Джес Уърт, представител на кампанията „Culture Unstained“ (Неопетнена култура). От театъра заявиха, че са се решили на драстичната мярка след „внимателен и често труден дебат“ и признават, че заплахата на младите хора е повлияла силно на разговорите. От ВР отговориха, че са „разочаровани и разтревожени“ от решението на театъра – в последните 8 години програмата им е позволила на 80 хил. младежи да гледат представленията на трупата с намалени цени. В същото време твърдят, че споделят тревогите на младежите и се опитват да намерят решение на проблемите със замърсяването, но и осъзнават нуждата на света от енергийни запаси. В последните години, с нарастващите климатични проблеми, все по-осезаемо се засилва критиката срещу спонсорството на енергийни гиганти в културата на страната. През февруари активисти окупираха Британския музей именно заради връзките му с ВР, а през юни няколко водещи артисти писаха до директора на Националната портретна галерия в навечерието на церемонията по раздаване на годишните им награди, за да настояват за прекратяване на връзките на институцията с компанията.", "date": "2019.10.04", "title": "След обществен натиск: Кралският Шекспиров театър отказа парите на \"Бритиш Петролиум\""}
{"url": "https://clubz.bg/88643-vlastite_v_honkong_zabranqvat_maskite_za_lica_v_opit_da_se_spravqt_s_protestite", "text": "Лидерите на специалния административен район на Китай - Хонконг, ще забранят на протестиращите по улиците на града хора да носят маски за лице. Властта се позозвава на наредба за извънредните ситуации от 1922 г., която предоставя на правителствтото изключително широки правомощия, предава Си Ен Ен. Безредиците на острова продължават вече няколко месеца. Всичко започна от идеята на местните властти да приемат закон, който позволява екстрадицията в континенталната част на Китай. Според протестиращите това е рязко сближаване на града с репресивния апарат на комунистическата власт в Китай. Законопроектът беше оттеглен още в началото на септември, но недоволството продължи и иска оставката на цялото правителство. През последните седмици сблъсъците се ожесточиха и властите започнаха да използват водни оръдия, сълзотворен газ и гумени куршуми, за да разпръскват демонстрантите.  В очакване на съобщението стотици хора преминаха през централния бизнес район на Хонконг в знак на протест срещу забраната. За тази вечер с предвидени повече и по-многобройни протести.  Сблъсъците в Хонконг продължават и вечерта Лам обясни, че заповедта се позовава на извънредното законодателство, което изисква \"специално разрешение\" за покриване на лицето, но в същото време продължи да настоява, че Хонконг не се намира в извънредно положение.  По-голямата част от хората, които присъстват на последните демонстрации в града, носят маски, за да скрият самоличността си, страхувайките се, че могат да бъдат разпознати от полицията и арестувани. Газовите маски и респираторите пък са често срещан способ за справяне със сълзотворния газ, който властите ползват, за разпръскване на непозволените от властта събирания.  Този закон не е използван в града вече повече от 50 години, но то ще даде на Изпълнителният съвет - както се нарича съвещателният орган на изпълнителната власт, правото да заобиколи сравнително демократичното законодателство на Хонконг, за да \"създаде каквито и да били разпоредби, които счита за желани и в помощ на обществения интерес\". Въведен през 1922 година, законът е използван за последно през 1967 г. по време на лявоориентирани политически бунтове, които са последвани от кампания на тежки терористични бомбардировки в града. Петдесет и един души загиват по време на сблъсъците тогава, включително десет полицейски служители.  Лидерката на Хонконг оттегля крамолния законопроект за екстрадициите Кари Лам е между чука и наковалнята - изправена е пред нарастващ натиск за прекратяване на протестите от политическия елит в града и този в континентален Китай и желанията на живеещите на острова.  Демонстрациите навлизат в своята 18-та седмица и с всеки изминал ден стават все по-ожесточени.  Прокитайските депутати в местния парламент пуснаха петиция по-рано тази седмица, която призова правителството час по-скоро да въведе забраната за носене на маски за лица. Според тях мярката ще помогне за прекратяване на насилието.  Според Елизабет Кват от т.нар. \"Демократичен алианс за по-добро бъдеще и напредък на Хонконг\" Критиците обаче са категорични: законът ще създаде опасен прецедент и ще проправи пътя за по-строги регулации. Напрежението в Хонконг се покачи неимоверно след като полицейски офицер за първи път стреля по протестиращ във вторник, когато стотици хиляди излязоха на улиците, докато Пекин празнуваше 70-годишнината от основаването на Китайската народна република.  36 задържани след най-бурните протести в Хонконг - сред тях 12-годишно дете Денят бе белязан от жестоки сблъсъци, а сред протестиращите имаше отделни облечени в черно хора, които хвърляха бензинови бомбички, палеха входовете на метрото и кофи за боклук и вандализираха правителствени и обществени сгради. Полицията обаче реагира пресилено и използва сълзотворен газ, водни оръдия, гумени куршуми и арестува цели 269 души. Един от тийнерджърите, по които полицията стреля, в момента се възстановява в болница и най-вероятно ще бъде изправен пред съда за нападение над полицейски служител.    Лидерката на Хонконг оттегля крамолния законопроект за екстрадициите 36 задържани след най-бурните протести в Хонконг - сред тях 12-годишно дете", "date": "2019.10.04", "title": "Властите в Хонконг забраняват маските за лица в опит да се справят с протестите"}
{"url": "https://clubz.bg/88646-siviqt_sektor_pri_avtoservizite_dostigal_80_procenta", "text": "Сивият сектор в ремонтите на автомобили достига 80 процента. Това заяви пред журналисти в курорта Боровец Емил Германов, председател на сдружение Съюз на автосервизите. В страната има приблизително 5300 автосервиза. Причините за големия сив сектор в бранша са липсата на нормативна база и силно опороченият контрол, посочи той, цитиран от БТА. Държавата и общините не желаят да се занимават със сивата икономика при дейността на автосервизите, обясни той. В началото на 2017 година в страната са били регистрирани над четири милиона автомобила.  Още в началото на тази година с кампания за борбата със сивата икономика в сектора излязоха и синдикатите от КНСБ. По техни данни над 300 000 души работят като автомонтьори, инструктори за шофьори и други подобни длъжности. ", "date": "2019.10.04", "title": "Сивият сектор при автосервизите достигал 80 процента"}
{"url": "https://clubz.bg/88632-putin_sssr_ne_nosi_otgovornost_za_izbuhvaneto_na_vtorata_svetovna_vojna", "text": "Руският президент Владимир Путин отхвърли твърденията, че нацистка Германия и СССР споделят отговорността за започването на Втората световна война, предаде Асошиейтед прес, цитирана от БТА. \n\tДве седмици след като Германия нахлу в Полша на 1 септември 1939 г., СССР нахлу също в тази страна от изток, като Хитлер и Сталин разделиха Полша и балтийските страни въз основа на таен протокол. Руски представители твърдят, че Москва е била принудена да действа така заради неуспеха на Запада да се противопостави на агресията на Хитлер. \n\tПред делегатите на международния дискусионен клуб \"Валдай\" в Сочи Путин каза, че чистките на Сталин бележат \"мрачна страница\" в историята на Русия. Но той отхвърли идеята, че Сталин споделя отговорността за започването на Втората световна война, наричайки я \"връх на цинизма\". Путин също така подчерта решаващата роля, която СССР е изиграл в разгрома на нацистите.", "date": "2019.10.04", "title": "Путин: СССР не носи отговорност за избухването на Втората световна война"}
{"url": "https://clubz.bg/88648-putin_pomagame_na_kitaj_za_protivoraketnata_otbrana", "text": "Русия помага на Китай в създаването на един от най-важните елементи на противоракетната отбрана: системите за ранно предупреждение за ракетно нападение. Това заяви президентът на Руската Федерация Владимир Путин в изказване на дискусионния клуб „Валдай“, предава руският специализиран портал „Военное обозрение“. \n\tРуският лидер подчерта, че системата за предупреждение за ракетно нападение, с каквато в момента разполагат само две страни – САЩ и Русия, скоро ще се появи в ръцете и на трети играч – Пекин. Той отбеляза, че създаването на тази система от Китай ще помогне на Москва. Путин: СССР не носи отговорност за избухването на Втората световна война Путин обяви тази информация, защото „така или иначе скоро всичко ще стане ясно“. Той отбеляза, че Русия отдавна сътрудничи с Китай в най-различни сфери – от аграрната до космическата. Президентът подчерта специално, че тези отношения не са „приятелство или работа срещу някой. Ние работим позитивно, в интересите на двете държави“. \n\tПо неговите думи, това взаимно изгодно партньорство се отразява добре на икономиката и е увеличило значително стокооборота между страните. Конкретно, през изминалата година той е достигнал 108 милиарда долара, а следващата задача е постигането на 200 милиарда долара. \n\tПутин разбира, че 70% от руския износ са енергоносители, но счита това за естествено, защото Пекин се нуждае от такива стоки, а Русия разполага с тях. Но това не значи, че Москва не се занимава с други направления на икономическото сътрудничество, предава агенция \"Фокус\".", "date": "2019.10.04", "title": "Путин: Помагаме на Китай за противоракетната отбрана"}
{"url": "https://clubz.bg/88647-za_vtori_pyt_dvama_ot_ludogorec_sa_v_idealniq_otbor_na_liga_evropa", "text": "Вратарят Пламен Илиев и защитникът Рафаел Форстър от \"Лудогорец\" попаднаха в идеалния отбор на кръга в Лига Европа. 11-те са публиувани на сайта на УЕФА. Снощи \"орлите\" направиха показно на терена на \"Ференцварош\" - 3:0, и водят в група Н с пълен актив от 6 точки и голова разлика 8:1. \"Лудогорец\" изуми отново, върна си на \"Ференцварош\" Пламен Илиев имаше отлични намеси в началото на второто полувреме, когато в няколко ситуации попречи на унгарския тим на върне интригата. А Форстър, който по-често е резерва, се оказа неочаквания герой. Той заби изключителен гол с удар от фал от над 30 метра за 2:0, а след почивката реализира и за 3:0. Голмайсторът на \"Лудогорец\" е играч №1 на първия кръг в Лига Европа Преди две седмици в идеалния тим влязоха Антон Недялков и Клаудиу Кешеру, вкарал хеттрик във вратата на ЦСКА (Москва). Румънецът стана и №1 на откриващия кръг от груповата фаза на турнира. А след втория кръг \"Лудогорец\" има най-добрият актив в турнира. \"Арсенал\" също е с две победи и 7:0 голова разлика. Още три отбора имат по шест точки - \"Севиля\", \"Хетафе\" и ПСВ \"Айндховен\", но головата им разлика е по-лоша от тази на \"орлите\".   Голмайсторът на \"Лудогорец\" е играч №1 на първия кръг в Лига Европа", "date": "2019.10.04", "title": "За втори път - двама от \"Лудогорец\" са в идеалния отбор на Лига Европа"}
{"url": "https://clubz.bg/88635-evgenij_dajnov_pyk_posle_sme_bili_umni_i_krasivi", "text": "Политологът проф. Евгений Дайнов коментира на профила си във фейсбук актуалната вътрешнополитическа обстановка. Ето какво написа Дайнов:    ", "date": "2019.10.04", "title": "Евгений Дайнов: Пък после сме били умни и красиви"}
{"url": "https://clubz.bg/88629-resoryt_na_shinas_kato_rozata_%E2%80%93_shte_uhae_sladko_pod_vsqko_drugo_ime", "text": "С тези думи на Жулиета към Ромео от пиесата на Уилям Шекспир кандидатът за зам.-председател на Еврокомисията Маргаритис Схинас оправда наименованието на ресора си - „Защита на европейския начин на живот“. То предизвика много спорове още с обявяването на състава на бъдещата Комисия. Стигна се дотам групата на либералите „Обнови Европа“ да заплаши да провали избора на ЕК. Схинас бе изслушан късно вчера от три комисии в Европарламента – по заетост и социални въпроси, по култура и по граждански свободи, правосъдие и вътрешни работи. Либералите плашат да провалят новата ЕК заради ресора на Схинас Още в началото гръцкият кандидат заяви, че подхожда с уважение към всички аргументи за и против наименоването на ресора му. С всяко следващо изречение той с разпалваше все повече и повече: Схинас отговори спокойно на нападките на британския „зелен“ евродепутат Маджид Маджид, който е от сомалйски произход. Доскорошният говорител на Еврокомисията отхвърли твърденията. Маджид го репликира, че показва цялата арогантност и закостенялост на бъдещата Еврокомисия. Той смята, че има възможност да „добави стойност“ по 3 направления в координиращата си роля на зам.-председател на ЕК. От изключителна важност е образованието и тук Схинас ще работи в тясно сътрудничество с българската еврокомисарка Мария Габриел, чийто ресор ще бъдат иновациите и младежта. Ето кои са кандидатите за новата Еврокомисия Тези мигранти, които не отговарят на условията за даване на убежище, ще трябва да се върнат обратно, каза още Схинас. На въпрос кои са тези, които трябва да бъдат върнати, той отговори: Ница бе окървавена при ислямистки атентат навръх френския национален празник през 2016 г. А година по-късно терористично нападение имаше и в Барселона. По време на изслушването бе намесен и починалият в началото на годината знаменит германски моден дизайнер Карл Лагерфелд. Това направи сънародникът му Николаус Фест от крайно дясната група „Идентичност и демокрация“ (ИД). Кандидат-комисарят не изгуби присъствие на духа. В този момент в залата избухнаха аплодисменти. Схинас се отказа от правото си да му отговори. Ето кои са кандидатите за новата Еврокомисия", "date": "2019.10.04", "title": "Ресорът на Схинас като розата – ще ухае сладко под всяко друго име*"}
{"url": "https://clubz.bg/88633-bivshiqt_us_pratenik_v_ukrajna_razkaza_na_kongresmeni_kakvo_e_syvetval_zelenski", "text": "Бившият специален американски пратеник за Украйна Кърт Волкър заяви пред конгресмени, че не е бил лично замесен в усилията на президента Доналд Тръмп да накара украинските лидери да разследват семейството на Джо Байдън, предаде Асошиейтед прес, цитирана от БТА. Волкър каза, че е предупредил украинските представители да стоят настрана от американската политика. Бившият пратеник говори в продължение на близо 10 часа пред конгресмени. Той се превърна в централна фигура в разследването за импийчмът на Камарата на представителите на Конгреса. Според пожелал да запази анонимност източник не е имало въпрос, на който Волкър да не е искал да отговори. Появата му в Конгреса е част от серия от интервюта с представители в и извън Държавния департамент. Разследващите искат да разберат дали тези хора са изиграли някаква роля или имат повече информация за усилията на Тръмп да накара украинския президент Володимир Зеленски да му предостави информация, която би могла да навреди на бившия американски вицепрезидент, който сега е водещ съперник на Тръмп за президентския пост. Държавният департамент съобщи, че Волкър е потвърдил, че е свързал съветник на Зеленски с адвоката на Тръмп Руди Джулиани по искане на украинския съветник. Волкър освен това е казал на разследващите, че е предупредил Джулиани да не се доверява на информации, идващи от бившия украински главен прокурор Юрий Луценко. Твърди се, че бившият главен прокурор е бил в контакт с Джулиани. Джулиани изигра централна роля в усилията на Тръмп да предизвика разследване за корупция в Украйна на семейство Байдън. \n\tВолкър подаде оставка миналия петък. Той беше извикан да говори в Конгреса, след като разобличител подаде жалба във връзка с телефонния разговор на Тръмп със Зеленски, в който президентът на САЩ на няколко пъти подтиквал украинския лидер да разпореди разследване на Байдън и сина му Хънтър, докато неговата администрация отлагала отпускането на военната помощ за Украйна. САЩ отпускат на Украйна военната помощ, с която се твърди, че Тръмп изнудвал Зеленски В жалбата на разобличителя се казва, че Волкър се е срещнал в Киев със Зеленски и с други украински политически фигури ден след телефонния разговор на 25 юли и че им е дал съвет как да процедират с исканията на Тръмп. Същевременно се появи информация, че двама американски дипломати са изготвили изявление през август, с което Украйна се ангажира да разследва политически противници на Тръмп, пише в. \"Ню Йорк таймс\", предаде Ройтерс. Изявлението е било изготвено от американския посланик в ЕС Гордън Съндланд и от Кърт Волкър, пише изданието, като се позовава на трима американски представители. То е било написано със знанието на висш сътрудник на украинския президент, както и със знанието на Руди Джулиани, личния адвокат на Тръмп и де факто лидер на кампанията в сянка, за да бъдат накарани украинците да започнат разследвания. Изявлението е щяло да ангажира Украйна да разследва енергийната компания \"Бурисма\", в която е работел Хънтър Байдън. То е щяло да призове украинското правителство да провери и за украинска намеса в изборите през 2016 г. в полза на Хилари Клинтън, която тогава беше водещ конкурент на Тръмп. Идеята за подобно изявление била да се скъса с навика на украинците при закрити врата да обещават на американските дипломати и лидери, че ще проверят нещата, а после никога да не изпълняват обещанията си, отбелязва в. \"Ню Йорк таймс\".", "date": "2019.10.04", "title": "Бившият US пратеник в Украйна разказа на конгресмени какво е съветвал Зеленски"}
{"url": "https://clubz.bg/88636-de_niro_narichal_slujitelkite_si_kuchki_karal_gi_da_go_cheshat_po_gyrba", "text": "Американският актьор Робърт де Ниро влезе в съдебен спор с бивша сътрудничка, предаде Асошиейтед прес, цитирана от БТА. Преди шест седмици компанията на Де Ниро - Канал пръдакшънс, заведе дело срещу бившата асистентка на актьора Чейз Робинсън. Компанията иска сумата 6 милиона долара за нанесени от Чейз вреди. Тя е обвинена, че си е присвоила стотици хиляди долари, че използвала въздушните мили на компанията за лични цели, че е плащала от сметката за дребни разходи на компанията за лични и луксозни вещи, че се е шляела по улиците в работно време или, че по време на работа си е устройвала телевизионни маратони. Чейз Робинсън обаче отвърна на удара, като заведе иск срещу Де Ниро на стойност 12 милиона долара. Тя казва, че като асистентка на Де Ниро години наред е трябвало да търпи тормоза и дискриминационното му отношение към нея. В жалбата се казва, че Де Ниро отправял на Чейз коментари със сексуален подтекст, че я обиждал и че я третирал като \"офис женичка\", докато тя била вицепрезидент по продукцията и финансите в компанията. В иска Робинсън обвинява Де Ниро, че я карал да му закопчава копчетата на ризата, да му оправя яката, да го чеше по гърба, да му връзва вратовръзката и да идва да го буди в леглото му, докато тя се надявала, че работата при актьора ще й помогне да изгради кариера в шоубизнеса. Де Ниро наел Чейз за асистентка през 2008 г., когато тя била на 25 години. Според информацията в обвинителния акт, Де Ниро се държал обидно с жените служители. Робинсън твърди, че ги наричал с обидни имена и определения, сред които и “кучки”, постоянно използвал сексистки език. “Робърт де Ниро не приема идеята, че мъжете и жените трябва да бъдат равни. Той не се интересува, че половата дискриминация на работното място нарушава закона”, казват адвокатите на Робинсън. В обвинителния акт пише още, че жените в компанията на Робърт де Ниро били много по-ниско платени от мъжете. Те били карани да извършват “домакинска работа”. Робинсън също твърди, че Де Ниро се шегувал с нея за рецептата си за “Виагра” и й предложил да забременее с генетичен материал от неин женен колега. Адвокатите на жената отричат тези твърдения. След вчерашния обвинителен акт срещу Робърт де Ниро, актьорът пусна официално изявление чрез адвокатите си, в което определя твърденията на Робинсън като “тотално абсурдни”.", "date": "2019.10.04", "title": "Де Ниро наричал служителките си \"кучки\", карал ги да го чешат по гърба"}
{"url": "https://clubz.bg/88614-sledposleden_windows_10x_shte_zadvijva_sgyvaemite_djadji_na_microsoft", "text": "Когато представи новата операционна система Windows 10 през 2015 г., Microsoft обяви, че това ще е \"последният Windows\". Тоест - операционната система вече ще се ъпдейтва от разстояние и няма да има 11, 12 и прочие. Тази теза издържа 4 години - снощи компанията представи нов вариант на Windows - 10X - специално пригоден за новите им сгъваеми устройства с два екрана - телефон и таблет. Хората на Бил Гейтс показаха първо нови версии на популярния 2-в-1 таблети Surface - Surface Pro 7 и Surface Pro X, както и нов Surface Laptop 3. Те обаче не изненадаха с нищо ново, освен новото поколение процесори на Intel, и добавянето на USB-C портове - нужен, но повърхностен хардуерен ъпгрейд. Microsoft Surface дърпал разочаровани потребители на Apple Истинската изненада обаче дойде от две други устройства - Surface Duo и Surface Neo. Първият е сгъваем смартфон с 5,6-инчов дисплей... който обаче се разгъва до 8,3-инча. Налице обаче не е гъвкавият екран на Samsung Galaxy Fold, а едно по-малко иновативно, но пък по-сигурно решение - два екрана с обща панта. Surface Duo е задвижен от Android - и се затваря и отваря в двете посоки с удобно разположени магнити. Устройството е дебело едва 4,8 мм - разгънато. Хардуерът не е нищо изненадващо, нито пък резолюцията на екраните. А малко негативно впечатление правят огромните незаети от дисплей пространства над двата екрана. Surface Neo пък е \"големият брат\". Също с два екрана, всеки по 8 инча, и разширяващи се до общо 13,1 инча при отваряне, той ще тежи едва 655 грама и ще има няколко различни форми на работа - като голям таблет, като \"палатка\", като малък таблет, като лаптоп с допълнителна клавиатура върху единия екран.  Смартфоните със сгъваеми екрани - скъп бетатестинг? Именно за това устройство е пригодена новата версия на Windows - 10X. В нея се премахват т.нар. Live Tiles, които досадиха на множество потребители още от Windows 8 насам.  Лошата новина е, че Surface Neo и Windows 10X няма да излязат на пазара до края на 2020 г. Смартфоните със сгъваеми екрани - скъп бетатестинг?", "date": "2019.10.04", "title": "\"Следпоследен\" Windows 10X ще задвижва сгъваемите джаджи на Microsoft"}
{"url": "https://clubz.bg/88615-es_moje_da_byde_kompensiran_s_500_mln_dolara_zaradi_%E2%80%9Eboing%E2%80%9C", "text": "ЕС може да получи компенсация в размер на 500 милиона долара, ако Световната търговска организация (СТО) вземе решение в негова полза за незаконно субсидиране на „Боинг“ от страна на САЩ. Това съобщи днес говорителят на Еврокомисията Даниел Росарио. Търговската война на САЩ с ЕС ще удари и български стоки САЩ плашат ЕС с мита заради \"Еърбъс\" Вчера пък СТО реши, че Вашингтон моге да наложат многомилиардни митнически тарифи върху европейския внос заради незаконните европейски субсидии на „Еърбъс“. Вчера стана ясно, че САЩ смятат да наложат от 18 октомври мита от 10 на сто върху вноса на самолети „Еърбъс“, както и 25 на сто върху други европейски стоки - от сирена до уиски. От българските стоки могат да пострадат животинските и млечните продукти. Даниел Росарио уточни, че американците все още не са наложили тарифи и че се търси начин това да бъде избегнато. САЩ плашат ЕС с мита заради \"Еърбъс\"", "date": "2019.10.04", "title": "ЕС може да бъде компенсиран с 500 млн. долара заради „Боинг“"}
{"url": "https://clubz.bg/88634-trymp_naznachi_otkrit_gej_za_posrednik_mejdu_syrbiq_i_kosovo", "text": "Президентът на САЩ Доналд Тръмп обяви, че е назначил специален пратеник в преговорите между Сърбия и Косово, предаде Франс прес, цитирана от БТА. Гренъл, който е на 53 години, ще съчетава тези функции с функциите на посланик на САЩ в Германия - пост, който заема от април 2018 г. Бивш говорител на американската мисия в ООН по времето на Буш, открит хомосексуалист и привърженик на гей браковете, Гренъл много рано изрази подкрепа за Тръмп в президентската му кампания през 2016 г. Белград не признава независимостта на Косово, обявена през 2008 г.", "date": "2019.10.04", "title": "Тръмп назначи открит гей за посредник между Сърбия и Косово"}
{"url": "https://clubz.bg/88630-sasht_otpuskat_na_ukrajna_voennata_pomosht_s_koqto_se_tvyrdi_che_trymp_iznudval_zelenski", "text": "САЩ одобриха снощи продажбата на противотанкови ракети и ракетни комплекси \"Джавлин\" (Javelin -копие, англ.) на Украйна, за които се споменава в породилия полемика телефонен разговор между президентите на двете страни Доналд Тръмп и Володимир Зеленски, предадоха световните агенции, цитирани от БТА. \n\tДържавният департамент официално информира Конгреса за намерението на администрацията да пристъпи към продажбата на 150 ракети и на 10 ракетни комплекса Джавлин за сумата 39,2 милиона щатски долара, се казва в изявление на департамента. САЩ вече доставиха на Украйна 210 ракети и 37 комплекса \"Джавлин\" през декември 2017 г. \n\tСпоред стенограмата от телефонния разговор, провел се на 25 юли., когато Володимир Зеленски казва, че Украйна би искала да купи допълнителни \"Джавлин\", Тръмп му отвръща: \"Бих искал да ми направите една услуга\". После той споменава за хакване на имейли на сървър на Демократическата партия, което беше в началото на разследването за руска намеса в президентските избори през 2016 г. \n\tЗаради полемиката, породена от телефонния разговор, в Камарата на представителите на Конгреса започна разследване за импийчмънт на Тръмп. Пентагонът обяви днес, че се готви да сътрудничи с Конгреса по това разследване, предаде Франс прес, като се позова на говорителя на ведомството Джонатан Хофман. Той уточни, че министърът на отбраната Марк Еспър не е присъствал на телефонния разговор на Тръмп със Зеленски.", "date": "2019.10.04", "title": "САЩ отпускат на Украйна военната помощ, с която се твърди, че Тръмп изнудвал Зеленски"}
{"url": "https://clubz.bg/88631-33_ubiti_pri_antipravitelstveni_protesti_v_irak", "text": "Тридесет и трима души са убити в антиправителствените протести в Ирак, предаде Асошиейтед прес, цитирана от БТА. Повечето от жертвите са демонстранти. Заради протестите в Багдад и в други населени места беше въведен полицейски час, а властите прекъснаха интернета в по-голямата част на страната от сряда вечерта в опит да предотвратят нови протести. Тези демонстрации, изродили се в безредици и сблъсъци със силите на реда, са най-сериозното предизвикателство за започналото преди година управление на премиера Адел Абдел Махди. Махди призова иракските депутати да го подкрепят в планираната промяна на кабинета и призова населението към спокойствие след трите дни на протести, предаде Ройтерс. Той каза, че няма \"вълшебно решение\" на хроничните управленчески проблеми на Ирак и на корупцията, но обеща да се опита да прокара закон, който да гарантира основен доход на най-бедните семейства. Премиерът заяви, че призивите на протестиращите за край на корупцията са правилни, но допълни, че правителството трябва да бъде подпомогнато в изпълнение на задълженията си.", "date": "2019.10.04", "title": "33 убити при антиправителствени протести в Ирак"}
{"url": "https://clubz.bg/88639-trima_kandidati_za_evrokomisari_%E2%80%93_na_popravitelen", "text": "Подготвя се втора серия от изслушвания на някои от кандидатите за еврокомисари, съобщи АФП, като цитира дипломатическите източници в Брюксел. 19 бяха изслушани тази седмица от ресорните комисии в Европарламента. Другата седмица там трябва да се явят останалите петима. Двама кандидати – Ласло Трочани от Унгария и Рована Плумб от Румъния, бяха отхвърлени от правната комисия, която ги улици в конфликт на интереси. Новата Еврокомисия под кръстосан огън Целта на допълнителното изслушване е да се даде втори шанс на провалили се тази седмица кандидати. Французойката   убеди депутатите в способността си да управлява вътрешния пазар, промишлеността и отбраната. Тя обаче не задоволи с обясненията си защо се стреми към поста на еврокомисар въпреки съдебните проблеми, които я принудиха да подаде оставка като министър във Франция, изтъкнаха източници от Европейската народна партия (ЕНП). Кандидатката е разследвана в родината си за използване на европейско финансиране, отпускано на евродепутатите от партията Демократично движение за техните помощници. Подобно разследване се води и от ОЛАФ - службата на ЕС за борба с измамите. Силви Гулар е разпитвана и за големите възнаграждения, получени от американски мозъчен тръст между 2013 и 2016 г., когато е била евродепутат. Мария Габриел с единодушно одобрение за еврокомисар Проблеми при изслушванията имаха също шведката  , предложена за поста еврокомисар по вътрешните работи, и полякът  , номиниран за еврокомисар по земеделието. Двамата изобщо не са успели да убедят евродепутатите, че са способни да се справят с ресорите си. Особено лошо впечатление са направили отговорите на Войчеховски на писмените въпроси преди самото изслушване. Мария Габриел с единодушно одобрение за еврокомисар", "date": "2019.10.04", "title": "Трима кандидати за еврокомисари – на поправителен"}
{"url": "https://clubz.bg/88638-trymp_nedovolen_ot_glasyt_na_amerika_i_svobodna_evropa", "text": "Радиостанциите \"Гласът на Америка\" и \"Свобода/Свободна Европа\", които се финансират от държавния бюджет на САЩ, не се справят с работата си и затова американските власти обмислят създаването на нова медия за чужбина, която да стане алтернатива на новинарския канал CNN, настроен критично спрямо сегашния държавен глава на страната. Това заяви американският президент Доналд Тръмп на предизборен митинг във Флорида, съобщиха световните агенции. Той подчерта, че в чужбина слушат какво се говори по CNN. Сайтът на   отбелязва, че радиото започва да излъчва през 1942 г. като отговоро на нацистката пропаганда. \"Гласът на Америка\" излъчва новини на повече от 40 езика и има над 275 млн. души седмична аудитория. \"Свободна Европа\" е създадена в началото на Студената война, за да излъчва нецензурирани новини за хората зад Желязната завеса.", "date": "2019.10.04", "title": "Тръмп недоволен от \"Гласът на Америка\" и \"Свободна Европа\""}
