{"url": "http://clubz.bg/61229-kak_se_jivee_v_sofiq", "text": "Тази неделя доживяхме протест срещу кметицата. Перлата в короната на Борисов, избраница от първи тур, любимка на медиите. И изведнъж - оставка. Каква неблагодарност само! Шествието, организирано от неправителствената организация „Спаси София“, събра към двеста човека, повечето от които бяха млади хора. Вероятно те са единствените, които могат да разбият тежкия консенсус около разлагащия се труп на столицата. Както през 1989 година, и сега на преден план бяха екологическите искания, които звучат най-неполитически. Страхът да бъдеш обвинен в политически искания е наследство от тоталитарната пропаганда, а г-н Борисов и верните му медии са се научили ловко да играят с него. Но разбира се, че всяко искане за оставка е политическо - просто в случая не е партийно. Българската столица е сред най-замърсените градове в Европа, което се дължи не на последно място на паветата, между които се събира мръсотия. Да добавим и обстоятелството, че повечето улици на София практически не се мият (за нашата мога да го кажа от лично наблюдение). Организаторите на протеста твърдят, че капката, накарала чашата да прелее, е злополучният ремонт на „Дондуков\", преименуван във Фейсбук на булевард „Фандъков\". Темата „павета\" съдържа елемент на абсурдизъм - обявиха ги за културно наследство, а няма майстори, които да ги редят що-годе прилично. И затова всеки път, когато ги пренаредят, става по-лошо. Подобна настилка е подходяща за малки или пешеходни улички, не за големи транспортни артерии като „Дондуков“, но кой да ти прави такива тънки дистинкции… Безумното следствие от политиката на паветата можете да усетите със седалищните си части, ако преминете по „Иван Асен II\", превърнал се в лунен пейзаж само година след ремонта. Вярно, че едни хора, които се самонарекоха „стари софиянци\", искаха паветата от детството си, но градоустройството все пак следва да е експертна дейност, не предизборна агитация. По-тежкият проблем на „Дондуков\" (както отбеляза арх. Попов) е липсата на всякаква стратегическа мисъл - ремонтът можеше да се използва например, за да се измести трамваят от средата на платното. Протестиращите велосипедисти пък бяха потресени от новия тип велоалеи, с които общината навярно се опитва да отчете еко-дейност. Става дума за едни гумени первазчета, с които велоалеята е отделена от платното. Върхът на глупостта е „Раковска\", където алеите са две, от двете страни. Резултатът е две в едно - сериозна опасност за велосипедистите и значително стеснено улично платно. Стратегическият размисъл би предвидил откъде докъде ще се придвижва човек с велосипед, къде би го паркирал, та да продължи с метро или влак. Тук няма нищо такова - идеята, както я разбирам, е не да се облекчи градският транспорт, а да се даде възможност на богатите обитатели на центъра да се разхождат с велосипеди. Но понеже мястото е изключително неприятно за такива разходки, велосипеди почти няма. Главното обаче не е какво казвам аз, а че протестират самите велосипедисти. Като споменахме транспорт, нека да попитаме и автомобилистите. Движението в София е чудовищно, още по-чудовищно обаче е това, че нищо не се предприема. Като започнем от отбиване на движението и регулиране на онези кръстовища, където сега се преминава по законите на джунглата, и стигнем до проклетите подземни паркинги около посещаваните части на града, които вече трети мандат не се строят. Чакам момента, в който изнервените автомобилисти просто ще оставят колите си в задръстването, ще хвърлят ключовете и всичко ще спре. Общината се хвали с метрото. Но нека имаме предвид, че то беше започнато в началото на 1970-те от Живков, а по-късно бе реанимирано от Софиянски. Допускам, че онази частна компания работи добре под земята. Но това, което виждаме над нея, е ужасно. Някакви плексигласови, неугледни съоръжения, подходящи за провинциална автогара. Евтинджийско, грозно. Да говорим ли изобщо за естетическото ниво на столичния град, който наскоро съвсем сериозно претендираше за европейска културна столица? Протестирахме срещу вандалското разрушаване на паметника „1300 години България\" и замяната му с това сувенирно лъвче, снабдено с карта на „велика България\" - провокация срещу съседите ни, вероятно за по-успешно европредседателство. Крайнодесните вече започнаха със факелните сборища около него - честито! Ще кажете естетиката интересува малко хора, а те няма и да вдигат много-много поглед към стъклено-металните паралелепипеди, като онова отвратително грозилище на пл. „Македония\". И веднага ще се намерят контра-експерти, които да кажат: Въпрос на вкус, на мен пък ми харесва. Но отвъд естетическите съждения ще отбележа, че подобни мастодонти натоварват силно градското пространство, когато то не е подготвено да поеме нови обитатели и автомобили. Затова градостроителите обикновено ги изнасят извън централните градски части. Тук-там хората взеха да се усещат и да протестират срещу свещената частна строителна инициатива, бранейки жизненото си пространство. Ще стават все повече. В същото време идеите на общината изглеждат все по-нелепи. Една сутрин осъмнахме със зебровидни колчета, нацвъкани направо върху разбитите тротоари. Какъв точно резултат се очаква - да ходим по-удобно по тротоарите? Ама те така ги стесниха с по 40 сантиметра; в нашия квартал вече ходим в индианска нишка. И не беше ли по-разумно да се създаде една ефикасна общинска фирма за глобяване на лошо паркиращите, която при това да дава някакъв приход на общината, наместо да си стои на нула като сегашната? Или друга тема - щяха да правят нещо за Орлов мост, обявяваха конкурси, харчиха пари и накрая нищо. Щяха да трансформират пространствата пред гарата или в трамвайното депо в места за култура - обявяваха конкурси, харчиха пари и накрая пак нищо. На метри от самата община - разбити плочки, чешмата тече, жълтите павета са в плачевно състояние, някакво бетонно ограждение спира достъпа до „Париж“, рекламни пана доминират парламента, а централните площади са превърнати в паркинги... И ако тези теми вълнуват по-слабо обикновения гражданин, има немалко други неща, които пряко го засягат. Как може да няма места в детските градини при всичките приказки за насърчаване на раждаемостта? Докога децата ще учат на две смени, ще стават посред нощ или ще се връщат по тъмно? Тук не казвам нищо неизвестно, дори не съм подхванал темата за това къде отива милиард и половина бюджет. Питам се просто защо толкова малко хора се решават да протестират. И защо толкова години вярваме, че нещата започват да се случват. Имам няколко обяснения. Първо, самата г-жа Фандъкова е медийно симпатична, умее да отклони всяка критика чрез изреждане на разни детайли и процедури. Действа терапевтично, така да се каже. Талантът на всеки управляващ е в това да разсрочва исканията, да тушира нетърпението. Второ, заплатите в София са два пъти по-високи, отколкото в провинцията, а и хората тук се сравняват не с Виена, а с Пазарджик. В резултат София е дясна, а откъм десните сериозна конкуренция засега няма. Тук има много пари, съответно и много интереси, които кооптират голяма част от експертната общност. Едни граждани казват едно, други друго, „значи изразени бяха мнения\" - караме както си знаем. За накрая оставям най-тъжната констатация. Казвам я като „стар софиянец“ - в смисъл, че съм наистина стар и съм роден в София. Тук няма градски дух, какъвто можеш да усетиш в Пловдив, Русе или Търново например. Повечето хора са дошли отнякъде, за да изкарват пари. Емоцията обаче са оставили в онова място, откъдето идват родителите или прародителите им и където мечтаят да се върнат след пенсия. Децата си пък подготвят за заминаване в чужбина, защото какво да правят тук. И в тази въртележка софийският живот добива усещане за временност. Както когато чакаш в задръстване, без много-много да мислиш къде точно се намираш. Именно тази временност парадоксално прави властта трайна, вечна почти.", "date": "2017.11.28", "title": "Как се живее в София?"}
{"url": "http://clubz.bg/61232-vliza_valeri_simeonov_v_edna_toaletna", "text": "Защо го няма Валери Симеонов в заглавието ли? Ами, защото заглавието е от 2004 г. и по това време на Симеонов все още през ум не му е минавало, че някой ден ще стане вицепремиер и ще открие същата тоалетна на същия граничен пункт. В понеделник вицепремиерът Валери Симеонов разходи няколко човека от екипа си с няколко служебни автомобила до Калотина. Беше поканил за разходката и няколко телевизионни екипа. Резултата видяхме в централната информационна емисия на БНТ: Преди 13 години българската държава отново се бе захванала с въпросната тоалетна. Тогава премиерът Симеон Сакскобургготски пътувал до Западните покрайнини, възмутил се от мръсотията и липсата на тоалетна, дори оприличил граничния пункт на „Африка“. Наредил да се строи тоалетна. 13 години по-късно Валери Симеонов също посетил Западните покрайнини, също се възмутил от липсата на тоалетна и също наредил да се строи нова. След още 13 години някой следващ управленец ще мине през пункта, пак ще се възмути, но няма причина да се притеснява –   Ще се справим и тогава. През 2004 г. тоалетната на Калотина става повод правителството да промени Наредбата за граничните контролно-пропускателни пунктове (ГКПП) и да прехвърли на областните управители отговорността по управлението, стопанисването и поддръжката на инфраструктурата и реда в зоната на пунктовете. Тогавашният управител на Софийска област Олимпи Кътев ремонтира тоалетната за 77 хиляди лева. Днес ремонтът е „долу-горе около 30 000 лева“, по думите на Валери Симеонов, а тоалетните са: Само две години след ремонта от 2004 г. тоалетна на Калотина пак няма. През 2006 г. медиите вече съобщават за поставени „двайсетина портативни химически тоалетни“, защото имало проблеми в проектирането и изпълнението на „евротоалетната“. През 2011 г. зрители на бТВ изпращат снимки, които по-добре да не виждате – заключени тоалетни, а пред тях... самата тоалетна. Тогава някакъв началник обяснява, че заключили тоалетните за ремонт, защото очаквали повече пътници и... просто да се подготвят. Това обаче не е вярно – граждани започват да изпращат снимки от преди – същата ситуация. После минават още няколко години, на никого не му прави впечатление, че на Калотина на практика няма нормална тоалетна, а накрая идва Валери Симеонов и спира музиката. Пардон, заповядва да се построи тоалетната. Може да е много смешно вицепремиер да открива тоалетна, но още по-смешно е, че нормалните обществени тоалетни продължават да бъдат нещо чуждо и непознато в България. Има многобройни изисквания за тоалетните в хотели, ресторанти и на работното място, но  В това отношение сме не само назад, но и много встрани, както се казваше преди години. Преди години чешкият артист Давид Черни изобрази България като клекало и тук много народ се обиди. Сега поне става видно защо не приемаме шеги на тази тема. Знаем си проблема с кенефите и много се дразним, когато някой ни го напомня.", "date": "2017.11.28", "title": "Влиза Валери Симеонов в една тоалетна..."}
{"url": "http://clubz.bg/61225-koj_blokira_izvestni_imena_vyv_fejsbuk", "text": "Хора с несъществуващи имена водят война в несъществуващо пространство, а изходът на битката зависи от робот. Това се случва във фейсбук напоследък. Няма ден, в който някой да не изпищи, че му е отказан достъп до профила. Дотук нищо странно. Социалната мрежа коректно запознава потребителя си още в началото, че ако той върши недопустими неща, срещу него ще бъдат взети мерки. Така и трябва да бъде. Странното започва с това, че блокираните личности са все добре известни имена. Да спомена само трима от наказаните с блокиране в последната седмица –  . Те не са от онези посетители във фейсбук, които публикуват котенца, не са като дистрибуторите на вселенски мъдрости на фона на изгреви и залези, най-важното – не са непознати. Това са хора с позиции, лидери на мнение, инфлуенсъри, да употребим тази хубава родопска дума. Те се произнасят по важни въпроси, заявяват позициите си ясно и имат доверието на огромна публика. Още повече ще се учудите, когато прочетете поста, заради който е блокиран карикатуристът Христо Комарницки. Той гласи: Как сте с учудването? Видяхте ли нещо, което е неприлично, сеещо расова омраза или етническа непримиримост, подстрекаващо, обидно? И аз не видях. Комарницки е написал това преди много време. Подобни са постовете и на останалите наказани (невинни и отдалечени назад във времето), заради които са били блокирани по информация от самия „Фейсбук“. Предположението на хора, които разбират малко повече от мен от софтуер и технологии, е, че профилът се преглежда автоматично и реагира на определени кодови думи. Ако например споменатите в поста на Комарницки  „гейове и содомити“ са потенциално обидни думи, автоматичната програма не може да прецени дали те са употребени като обида, или в точно обратния смисъл, какъвто е тук случаят. Причината е, че някой го е докладвал. Сигнализирал е. Сезирал е робота за опасно, недопустимо, неприемливо присъствие. Затова е докладван. Тогава се появява роботът и цензурира уж най-свободното и демократично пространство, каквото е „Фейсбук“. Парадокс на трудния баланс между свобода и сигурност. Напоследък троловете добре и ентусиазирано употребяват този парадокс. Тези малки и нископлатени от наемници на тролове човечета, които най-после намериха цаката да затварят, макар и временно, устата на хора, които не искат да са нито дребни, нито наемници.", "date": "2017.11.28", "title": "Кой блокира известни имена във фейсбук"}
{"url": "http://clubz.bg/61233-ucheni_razrabotiha_pojarogasitel_za_baterii", "text": "Новият Samsung Galaxy Note 8 може и да не гори като предшественика си - но батериите на смартфоните остават силно запалими. Официално: Смартфони на \"Самсунг\" се самозапалват заради батериите Затова не са и малко изследователите, които работят за по-издръжливи акумулаторчета. Учени от Токийския университет представиха нова концепция за батерия, която има потенциала да реши подобни проблеми - и представлява само добавка към електролитния микс. Това ще позволи не само да направим сегашните батерии по-безопасни, но да произвеждаме и по-големи и по-мощни в бъдеще. Основната причина за това да се палят съвременните батерии е   в тях - за да тече заряд, както популярните литиево-йонни батерии, така и предстоящите да влязат в масова употреба натриево-йонни, разчитат на органични електролити. Тези електролити трябва да могат да поддържат високо напрежение, но това води и до висока запалимост. Или по-просто казано - ако разтворът в батерията не е силно запалим, със сигурност няма да можем да си цъкаме цял ден игрички. Вместо това учените са избрали друг подход - използването на противопожарното съединение  като част от електролита. И са установили, че като го добавят към разтвора в стандартна батерия, тя изкарва без деградация 1000 цикъла на зареждане или над година употреба. Това е на нивото на най-добрите батерии днес. Учени случайно създадоха батерия, която изкарва 400 пъти повече зареждания Освен това въпросната нова смес остава стабилна до 150 градуса по Целзий - нещо непоносимо за стандартните литиево-йонни. А дори когато се запали при още по-високи температури, триметил фосфатът веднага загасява пламъците. Разбира се, от статия в сп. Natural Energy до място в корпуса на всеки смартфон обикновено минават години - така че едва ли ще видим батерии с вграден пожарогасител скоро. Учени случайно създадоха батерия, която изкарва 400 пъти повече зареждания", "date": "2017.11.28", "title": "Учени разработиха \"пожарогасител\" за батерии"}
{"url": "http://clubz.bg/61227-airbus_germaniq_i_franciq_da_stroqt_zaedno_evropejski_iztrebitel", "text": "Генералният директор на Airbus Defense and Space Дирк Хоке пледира за това Германия и Франция да развият заедно европейски изтребител от ново поколение, който да бъде конкуренция на американския Ф-35, вече поръчан от някои европейски съюзници в НАТО, предаде Франс прес. С идването на власт на френския президент Еманюел Макрон  , казва Хоке в интервю за белгийския бизнес ежедневник “Лез Еко”.  , добавя той. Париж и Берлин обявиха през юли проект да създадат европейски боен самолет, пътна карта за който трябва да има до средата на 2018 г., посочва АФП. Този самолет трябва да замести френския Rafale, британския Tornado и произвеждания от европейски консорциум Eurofighter. Европейският съюз все повече иска да обсъди въпроса за присъединяването към него на страни от Западните Балкани, което би помогнало да се гарантира мирът в региона и да се обогати самият ЕС, казва еврокомисарят по политиката на съседство и преговорите за разширяване Йоханес Хаан, цитиран от Ройтерс.  , казва Хаан в интервю за всекидневника “Винер цайтунг”, публикувано днес. Държавите членки са осъзнали, че  , казва още Хаан. Западните Балкани и техните 20 милиона души, които искат да развиват своя просперитет, са много привлекателен пазар за ЕС, казва той, добавяйки, че  . Организацията за икономическо сътрудничество и развитие препоръчва на Великобритания да запази колкото може по-близки търговски отношения с ЕС, след като го напусне, за да смекчи икономическите последици от излизането, съобщи Ройтерс. В редовния си 6-месечен доклад за световната икономика организацията казва:  Големите британски банки няма да имат нужда от допълнителен капитал, ако страната излезе от Европейския съюз без споразумение, съобщи Bank of England за първи път откакто започна да провежда стрес тестове на финансовите институции през 2014 г. \"Твърд Брекзит\" не значи, че е дошъл краят на света, заяви генералният директор на Световната търговска оганизация (СТО) Роберто Азеведо в интервю за британския в. \"Телеграф\".  , каза той. Ако Великобритания не успее да договори търговско споразумение с ЕС до март 2019 г., тя ще трябва да осъществява обмена си с блока именно по правилата на СТО, които обаче не предвиждат митническите и юридическите облекчения, които Лондон иска. Британското правителство може да бъде обвинено в оскърбление на парламента, защото е съкратило най-”чувствителните” части от над 50 проучвания за въздействието на “Брекзит” върху различни сектори на икономиката, каза днес лейбъристкия министър в сянка по въпроса Кир Стармър, цитиран от Ройтерс. Министърът по напускането на ЕС Дейвид Дейвис обясни, че пасажите са били съкратени, защото нямало гаранции, че депутатите ще си мълчат за тях, а това можело да навреди на преговорите с ЕС, които са в деликатна фаза. Британският икономимчески растеж отслабва от референдума за напускане на ЕС и мнозина вече се питат дали не е по-добре страната да преосмисли решението си или поне да се опита да минимизира икономическите му ефекти в споразумение с ЕС. Агенцията за ядрена безопасност заяви, че няма рискове за сигурността на ядрена централа в Южна Франция, в чиято забранена зона тази сутрин проникнаха няколко активисти на природозащитното движение “Грийнпийс”. Четирима от тях успяха за няколко часа да се спуснат с въжета на фасадата на четвърти реактор на АЕЦ-Крюас. Говорител на групата каза пред АФП, че са искали да привлекат вниманието към несигурните според тях складове, в които се съхранява отработеното ядрено гориво. Специално подразделение жандармеристи, което отговаря за сигурността на централата, арестува протестиращите. Банк дьо Франс отхвърли обвиненията на Национален фронт (НФ) срещу \"Сосиете женерал\", която поиска крайнодясната партия да закрие сметките си в нея. След проверка поискана от НФ и от министъра на икономиката и финансите Брюно льо Мер националната банка заяви, че “Сосиете женерал” е действала законосъобразно. Последната се възползва от законното си право да откаже да разкрие мотивите, поради които е поискала НФ закрие сметките си. Лидерката на Фронта Марин льо Пен се оплака от “банкова фетва” (ар. - проклятие) срещу партията ѝ. Според процедурата НФ е успял да прехвърли парите си в друга банка, съобщава АФП. Френската министърка с ресор равенство между половете Марлен Скиапа ще работи за промяна на Наказателния кодекс, така че нежеланите сексуални предложения към жени, отправени на публични места, да станат наказуемо престъпление, съобщи \"Политико\".  , коментира Скиапа. Андреас Холщайн, кмет на 18-хилядното градче Алтена в западната част на Германия, е ранен във врата с нож от пиян противник на гостоприемната политика към чужденците на местната община, управлявана от християндемократите. Нападателят, който е арестуван, срещнал кмета пред заведение за кебап и го нападнал с нож, дълъг 30 сантиметра, като ранил и келнер, притекъл се на помощ на пострадалия. Местните власти разпространиха официално съобщение, че нападението е с очевиден политически мотив. Холщайн се възстановява у дома си след лечение в местната болница. Френският президент Еманеюл Макрон пристигна снощи в Уагадугу, столицата на Буркина Фасо (бивша Горна Волта), в първата си визита в някогашните френски колониални владения в Западна Африка, съобщава Франс прес. Агенцията посочва, че след свалянето на управлявалия 27 години Блез Компаоре сред младите, които са 60 на сто от населението на бедната африканска страна, расте недоволството от френското военно присъствие в нея. Те смятат, че то е причината за избуяването на тероризма, а не реакция на него. Антифренските чувства се подхранват и от присъствието на френски фирми, които експлоатират ресурсите на богатата на злато страна, посочва агенцията. Два часа преди Макрон да кацне в Уагадугу, неизвестни нападатели с качулки хвърлиха от мотоциклет ръчна граната по казарма на френски специални части в северната част на града, без да улучат целта и ранявайки няколко минувачи. Джихадисти убиха 30 души, обстрелвайки заведения в Уагадугу през януари 2016 г., и 19 души в подобна атака през август т.г. Те проникват в страната от Мали, с която Буркина Фасо граничи на север. Тридневната обиколка на Макрон включва още Кот д’Ивоар, където утре започва среща на върха ЕС - Африка и Гана. По-къно днес в реч в Уагадугу Макрон каза, че ще предложи на европейските лидери ЕС да помогне да бъдат евакуирани африканските мигранти, които живеят при нечовешки условия в лагери в Либия и според медийни публикации са обект на търговия като роби. “Ще предложа Африка и Европа да дойдат на помощ на хората, хванати в капан в Либия, като осигурят масивна подкрепа за евакуацията на хората в опасност”, каза президентът, без да даде повече подробности.  трябва да влязат в черния списък на данъчните убежища, който се подготвя от Европейския съюз, твърди доклад на неправителствената организация Oxfam. Приемането на списъка беше ускорено след разкритята на \"Досиетата Парадайз\", които съдържат данни за много политици, които крият парите си в офшорни зони. Списъкът на Oxfam включва както често използвани дестинации за избягване на данъци като Бахамските, Каймановите и Бермудските острови, Хонконг и Швейцария, така и Албания, Сърбия, Черна гора и Босна и Херцеговина. Предложенията на организацията са направени на базата на критерии като прозрачност на данъчното облагане, големината на данъците и борбата с неплащането на данъци. Полицията атакува жилища в три квартала на Атина и задържа осем мъже и една жена по обвинения, че принадлежат към турската крайнолява екстремистка групировка DHKP/C, предаде Ройтерс. В полицейските рейдове са открити буркани с неуточнен експлозив, кабели и детонатори. Арестите стават в навечерието на посещението на турския президент Реджеп Тайип Ердоган. Цитираната група е извън закона в Турция. Според документите за самоличност на задържаните те са афганистанци и кюрди и нямат нищо общо с ислямистки или с местни терористични групировки, е уточнил неназован полицейски източник пред местната Атинска информационна агенциа (АНА). Европейски експерти ще се срещнат днес с гръцки министри, за да обсъдят спасителната програма за Атина.  , се казва в доклад на ЕК.  Двама работници по жп инфраструктурата бяха убити и седем ранени в инцидент с катастрофирал влак в южната част на Белгия, съобщават местните медии. Загиналите са били пометени от аварирали вагони, които са се откачили от влачещия ги локомотив и са набрали скорост в продължение на 14 км неуправляеми в обратна посока. Влакът, от който преди това са били част, по-рано е ударил автомобил и предизвикал пожар край пътя, а след това е продължил пътя си към Монс, удряйки пътнически влак, в който има петима ранени. Инцидентите са станали в околностите на южния валонски град Ла Лувиер.", "date": "2017.11.28", "title": "Airbus: Германия и Франция да строят заедно европейски изтребител"}
{"url": "http://clubz.bg/61226-na_praga_na_predsedatelstvoto_na_es_zaplaha_za_ubijstvo_na_izdatel_a_razsledvane", "text": "Партиите \"Да, България\", ДСБ, Зелените, БЗНС и ДЕОС настояват в обща позиция главният прокурор Сотир Цацаров, вътрешният министър Валентин Радев, ГДБОП и всички институции да започнат незабавно разследване на сигнала за заплахи за убийство срещу издателя на врачанската медия \"Зов нюз\" Георги Езекиев. От обединението призовават свободните медии да не си мълчат и предупреждават, че в държавата цари саморазправа с независимите медии, а \"диктатурата в медиите води до диктатура на мафията\". Поводът за общата позиция е информацията за получена заплаха за убийство от издателя Езекиев, след като сайтът му \"Зов нюз\" и сайтът \"Биволъ\" публикуват разследване за банда за наркоразпространение и други престъпления с полицейско участие  За случая алармираха от \"Репортери без граници\" в събота. Според информацията едно от замесените лица е казало пред камера, че босовете на престъпната група планират да елиминират Езекиев.  \"Репортери без граници\": Български издател е заплашван от местна групировка Репортерката от \"Зов Нюз\" Мария Димитрова е получила смъртни заплахи по есемес и в социалните мрежи. Нейн информатор е бил пребит от три неизвестни лица. Според данните, въпреки подадените жалби в полицията - до момента няма реакция. Ето и цялата позиция на обединението от извънпарламентарни партии:", "date": "2017.11.28", "title": "\"На прага на председателството на ЕС - заплаха за убийство на издател. А разследване?\""}
{"url": "http://clubz.bg/61235-deputat_ninova_e_s_tejka_fiksaciq_kym_bojko_borisov_ne_moje_da_jivee_bez_nego", "text": "Депутатът от ГЕРБ Тома Биков коментира идеята на шефката на БСП Корнелия Нинова за лидерска среща на парламентарните партии, на която да се направят ревизия и анализ на прехода. Нинова: Когато говори за БКП, Борисов да извади партийната си книжка Той изтъкна, че ГЕРБ още преди изборите е имала позиция, че няма да управляват с БСП и ДПС. Попитан дали ГЕРБ все пак ще приеме покана за лидерска среща, Биков отговори: Според него обаче в БСП правят точно обраното на това, което говорят, защото имат притеснения, тъй като техни хора са участвали активно в прехода. Той допусна възможността ГЕРБ да оттегли подкрепата си от текста в бюджета, който орязва субсидиите на извънпарламентарните партии на 1 лв. на глас.  ", "date": "2017.11.28", "title": "Депутат: Нинова е с тежка фиксация към Бойко Борисов - не може да живее без него"}
{"url": "http://clubz.bg/61238-seat_mesti_glavniq_si_zavod_pri_otcepvane_na_katalunq", "text": "Испанският автопроизводител СЕАТ може да премести от Каталуня не само централата си, но и най-големия си завод, съобщиха източници от компанията, цитирани от в. \"Ел Мундо\". Това ще стане факт, ако едно евентуално ново правителство на сепаратиста Карлес Пучдемон реши отново да организира референдум за излизането на автономната област от Испания. Отцепването ще означава автоматично и излизане от ЕС. Именно това е причината от СЕАТ да обмислят възможността да изнесат и централата, и завода в Марторел, на 30 километра от Барселона. От \"Фолксваген\" - компанията собственк на СЕАТ, са дали още през октомври картбланш на испанците да преместят централата, ако се чувстват несигурни. В специално писмо изпълнителният директор на испанския автопроизводител заявява, че \"политическата стабилност, юридическата сигурност и членството в ЕС са необратими за гарантирането на икономическа и работна устойчивост на компанията и нейните филиали, както и за запазване на доверието на клиентите и акционерите\". Рахой призова бизнесът да не напуска Каталуня 95 на сто от продукцията на завода в Марторел се изнася в Испания и други страни от ЕС. Поставянето под съмнение на принадлежността на Каталуня не само към Испания, но и към ЕС ще направи невъзможно поддържането на централата и производството на територията на автономната област. Ще бъдат наложени такива мита, които няма да позволят на СЕАТ да продава автомобили на конкурентни цени в Европа. Испанският автогигант има 14 500 служители. Повечето от тях са в Каталуня. Освен това компанията създава и свързани с дейността й непреки работни места в цяла Испания. Ако главният завод на СЕАТ бъде затворен, това ще бъде най-показателният пример за онова, което ще се случи в една Каталуня, желаеща да се откъсне от ЕС, отбелязва \"Ел Мундо\". Фирми напускат Каталуня при независимост До този момент автономната област са напуснали над 2770 компании. Такива са данните от Търговския регистър до края на миналата работна седмица. Но дори да запази завода си в Марторел, СЕАТ ще има през идните години проблеми с инвестициите от страна на \"Фолксваген\". Засега обаче нещата вървят добре. Те ще се подобрят още повече, ако главният завод започне да произвежда новия модел \"Леон\". При всички положения много неща ще се изяснят на 21 декември. Тогава в Каталуня ще се състоят предсрочни регионални избори. Надеждата на инвеститорите е след вота в парламента в Барселона да не преобладават сепаратистите. В предишния парламент, разпуснат от централната власт в Мадрид, те имаха абсолютно мнозинство и обявиха независимост. Фирми напускат Каталуня при независимост", "date": "2017.11.28", "title": "СЕАТ мести главния си завод при отцепване на Каталуня"}
{"url": "http://clubz.bg/61239-rozovo_obeshtanie_za_32_mln_dolara", "text": "Голям овален диамант, известен като   беше продаден във вторник за 32,160 млн. долара на търг в Хонконг, съобщава АФП. 14,93-каратовият розов скъпоценен камък стана притежание на необявен купувач, който наддаваше по телефона. Когато сделката стана факт, тя беше посрещната с аплодисменти. От аукционната къща \"Кристис\" казаха, че това е  . \"Това е много силна цена\", каза през АФП Франсоа Куриел, президент на \"Кристис\" за Европа и Азия. Според него това показвало, че Хонконг е много важен център за търговия с бижута. Течащата антикорупционна кампания в континентален Китай не засяга френетичното наддаване на търговете в Хонконг. Купа на 1000 години от китайската династия Сун беше продадена за 37,7 млн. долара преди месец, като счупи рекорда за китайска керамика. По-рано тази година гигантски диамант, наречен Pink Star, счупи световния рекорд за скъпоценен камък, продаден на търг, като цената му стигна 71,2 млн. долара в \"Сотбис\".", "date": "2017.11.28", "title": "\"Розово обещание\" за 32 млн. долара"}
{"url": "http://clubz.bg/61242-oshte_edna_zvezda_na_real_madrid_e_danychen_izmamnik", "text": "\"Епидемията\" данъчни измами продължава да се вихри в \"Реал\" (Мадрид). Поредният прегрешил пред испанската хазна е бразилецът Марсело, пише в. \"Ас\". Ситуацията със защитника обаче няма да е толкова сложна като с неговия съотборник Кристиано Роналдо, например. Къдрокосият бранител е решил да спести сумата от 490 917 евро от имиджови права, но бързо се е съгласил да я въстанови и да не стига до дело. Така днешното изслушване на Марсело пред съдия е продължило едва 10 минути. Той се е признал за виновен. Според испанската прокуратура е нарушил закона през 2013 г. Марсело последва примера на бившия си треньор Жозе Моуриньо, който също от половин дума се съгласи, че е сбъркал. Около половината основни играчи на \"Реал\", поне онези, които са в Мадрид от по-дълго, станаха \"клиенти\" на прокуратурата. Провинението винаги за отклонени средства от имиджови права. Единствен от всички тях обаче Кристиано Роналдо отрича вина, твърди, че е невинен и че е преследван заради славата си. Така ще ходи на съд.", "date": "2017.11.28", "title": "Още една звезда на \"Реал\" (Мадрид) е данъчен измамник"}
{"url": "http://clubz.bg/61228-nik_kejv_se_opylchi_na_rok_bojkota_sreshtu_izrael", "text": "Ник Кейв, мрачният поет на рока, зае „принципна позиция“ срещу всички активисти, работещи за артистичен бойкот срещу Израел – и обяви решението си да се опълчи срещу онези, които се опитват да „тормозят“ и „заглушават“ музиканти, включитено и като направи два концерта в еврейската държава. Австралийският творец, чиято музика може да бъде меланхолична, но едновременно с това и възвисяваща, е много обичан в Израел и двете дати на гастрола му са почти разпродадени, отбелязва „Индипендънт“. На пресконференция в неделя Кейв разказа за логистичните предизвикателства, свързани с концертите в Израел, преди да премине към друга тема – за натиска, на който подлага музикантите движение, известно като BDS. То се стреми да изолира Израел, като лобира корпорации, творци и академични институции да прекъснат връзките си с държавата. Музикантът разказа как преди 3 години продуцентът  го помолил да се присъедини с подписа си към бойкота. И така, след известен размисъл той стигнал до решението си да включи Израел в тазгодишното си турне. Движението за бойкот, както още се нарича BDS ( ), обявява, че се бори за свобода, справедливост и равенство на палестинците с другите народи. Движението иска от бизнесмени, артисти и университи да прекъсват връзките си с Израел и има хиляди доброволци по света. Израелските власти смятат, че кампанията надхвърля борбата с окупацията на територии, които палестинците смятат за свои и често маскира по-далечна цел – да делегитимира или унищожи еврейската държава. Някои критици на BDS обвиняват движението и в антисемитизъм, защо докато призовава към бойкот срещу Израел, пропуска изцяло палестинската роля в конфликта. BDS има подкрепата на    и някои други изпълнители като   Дълъг списък от артисти като   и други игнорират натиска и продължават да изнасят концерти в Израел.", "date": "2017.11.28", "title": "Ник Кейв се опълчи на рок бойкота срещу Израел"}
{"url": "http://clubz.bg/61224-ninova_kogato_govori_za_bkp_borisov_da_izvadi_partijnata_si_knijka", "text": "Лидерът на БСП Корнелия Нинова коментира изявленията на премиера Бойко Борисов, който намекна, че партията стои зад \"саботажа\", свързан с махането на павета на бул. \"Дондуков\" в София. \"Саботажи, конспиративна дейност - това им е оцеляването над 100 години\" И допълни, че когато премиерът говори за БКП, трябва \"да си извади партийната книжка от БКП и да си я сложи отляво, да си извади молбата за напускане на МВР, за да остане в БКП, и да си я сложи вдясно\". Нинова изтъкна, че тя самата не е била член на БКП, а БСП е дала реална оценка за периода преди 1989 г. Депутат: Нинова е с тежка фиксация към Бойко Борисов - не може да живее без него Тя продължи с напдаките към ГЕРБ. Така тя коментира декларацията на конгреса на ГЕРБ, че партията няма да влиза в коалиция с БСП. Според нея обаче в ГЕРБ не са поумнели достатъчно. БСП няма да подкрепи текста в бюджета, с който се намалява партийната субсидия само на извънпарламентарните партии. Тя припомни, че партията има последователна позиция за това, че санкциите срещу Русия вредят на националния интерес на България. Според нея управляващите все още не са се определили окончателно по този въпрос. Така тя коментира инициативата на ГЕРБ за промени в основния закон, с които да отпадне давността за престъпления, свързани с приватизацията. Депутат: Нинова е с тежка фиксация към Бойко Борисов - не може да живее без него", "date": "2017.11.28", "title": "Нинова: Когато говори за БКП, Борисов да извади партийната си книжка"}
{"url": "http://clubz.bg/61243-slavi_trifonov_az_sym_losh_chovek_s_prekrasni_namereniq_video", "text": "Това се пее в новата песен на Слави Трифонов, която водещият и бъдещ политик качи в профила си преди час. Не става ясно дали парчето е подигравка с най-честите критики към   на шоумена да се впусне в политиката или просто... една любовна песен. Слави Трифонов се оглежда за морални българи в Лондон Има заигравка с Франкенщайн, Дракула, Клоуна убиец от \"То\", Ханибал Лектър (и изобщо хорър филмите), че дори и с Малкия принц. Текстът е на Ивайло Вълчев, музиката на самия Слави и Евгени Димитров, аранжиментът на \"Ку-Ку Бенд\". Автори на видеоклипа са Росен Илиев и Тодор Карагяуров.   Ето го и текста: (От сайта textove.com)", "date": "2017.11.28", "title": "Слави Трифонов: Аз съм лош човек с прекрасни намерения (ВИДЕО)"}
{"url": "http://clubz.bg/61236-kolega_posochi_koq_e_malkata_dyshterq_na_putin_posle_se_otreche_video", "text": "Колега на  потвърди, че тя е по-малката дъщеря на руския президент Владимир Путин, предаде Ройтерс. Два дни по-късно обаче същият човек се отрече от думите си. Става дума за колега на Тихонова от Световната конфедерация по рокендрол (СКРР). За втори път в разстояние на две години източник на Ройтерс посочва Тихонова за дъщеря на Путин, след което опровергава сам себе си.     В неделя Манфред Мохаб - вицепрезидент на СКРР по юридическите въпроси, заявил пред агенцията, че познава Тихонова от съвместната им работа в президиума на конфедерацията. Човекът, който се ожени за дъщерята на Путин и стана милиардер На въпроса - дали знае, че Тихонова е дъщерята на Путин, той отговаря: Запитан втори път, той кимва и отвръща: Нито Кремъл, нито Тихонова засега са откликнали на молбите за коментар. След като днес Ройтерс публикува информацията, Мохаб се обадил и заявил: На въпроса защо по-рано е казал обратното той отговаря: Мохаб допълнил, че има проблеми със слуха: През 2015 г.   - зам.-шеф на борда на директорите на \"Газпромбанк\", заяви пред Ройтерс, че   Световният новинарски лидер потвърди самоличността й и чрез два други източника, пожелали анонимност. След публикацията от \"Газпромбанк\" заявиха, че Акимов бил \"изненадан и бесен\" от приписваните му от агенцията думи и че не е правил такива изказвания. Акимов и представител на банката не са отговорили на запитванията за коментари нито тогава, нито днес, когато са били потърсени отново след случая с Мохаб. Ройтерс: Човек на Путин раздал имоти на дъщеря му и гаджето му Путин - бивш офицер от КГБ, пази в тайна личния си живот и винаги се е борил дъщерите му Мария и Катерина да останат встрани от публичността. Макар че след разкритията на Ройтерс повечето хора приеха, че това е самоличността на Катерина, самата Тихонова, нейни представители или Кремъл така и не са потвърдили роднинската връзка. Оттам не коментират личния живот на близките роднини на Путин. Мохаб е първият официален представител, който публично разкрива връзката й с руския президент, след като това направи Акимов през 2015 г. Тихонова използва фамилното име, наследено от баба си. Тя оглавява финансирани с публични средства проекти в Московския държавен университет и е вицепрезидент на СКРР, отговарящ за разширяването и маркетинга. 31-годишната Катерина е състезателка по акробатичен рокендрол. Тя заема висок пост и в съответната руска национална федерация. Катерина е омъжена за Кирил Шамалов - син на един от най-близките приятели на Путин, който след сватбата натрупа най-малко 1 милиард долара чрез сделки с най-голямата руска компания за петрохимия - изучаване на химическите свойства на скалите. Мохаб говорил пред Ройтерс в неделя, по време на европейското първенство по рокендрол в Москва. Попитан дали нейната връзка с Путин е от полза за акробатичния рокендрол, той отговорил: Според него този спорт се развива благодарение на Русия. В световната ранглиста на СКРР има едва 200 двойки. По тази причина акробатичният рокендрол остава твърде непопулярна дисциплина в състезателните танци. Практикува се най-вече в Източна Европа. В края на 2016 г. Ройтерс съобщи, че Москва строи комплекс за този спорт край града. Той е публично финансиран и стойността му е 30 милиона долара.  Ройтерс: Човек на Путин раздал имоти на дъщеря му и гаджето му", "date": "2017.11.28", "title": "Колега посочи коя е малката дъщеря на Путин. После се отрече (ВИДЕО)"}
{"url": "http://clubz.bg/61240-partiite_shte_izbirat_i_shefa_i_ekipa_v_komisiqta_antikorupciq", "text": "Темата кой да назначава в бъдещата антикорупционна комисия възкръсва в проекта за второ четене на прословутия Закон за противодействие на корупцията и установяване на конфликт на интереси. Но този път спорът не е парламентът или президентът (както искаше БСП) да назначават началника за замисляния орган. А  В приетия от Народното събрание на първо четене проект на Министерския съвет се предвижда председателят да се посочва от Народното събрание сред номинирани кандидати, а той самият да предлага след това на депутатите желания от него екип в едномесечен срок. Така например е уреден въпросът в Комисията за финансов надзор. В проекта на доклад за второ четене обаче депутати от коалиционния партньор \"Обединени патриоти\" и депутати от ДПС имат доста подобни предложения за друг ред. Патриотите първо искат броят на членовете на комисията за борба с корупцията да е 9 - заедно с председателя, а не 5. И управляващите, и ДПС обаче настояват не избраният председател да предлага останалите хора в екипа на депутатите,  Ако тези предложения бъдат подкрепени, това навежда на мисълта, че при избора на членове на антикорупционния орган се цели да сработи старата практика на уж независимо, а на практика квотно разпределение на местата в поредна държавна институция. Никак не е изключено и ГЕРБ да се съгласи - причината за това е и въпрос на парламентарна аритметика. ГЕРБ и патриотите имат общо 122 гласа при пълна мобилизация. От партията на Борисов броят за \"свой\" и гласа на единствения независим депутат.  ДПС, които в случая са на едно мнение с коалиционния партньор, на първо четене подкрепиха закона. Но със сигурност ще си подкрепят \"своя\" вариант\". Очаква се БСП да са против закона, след като техният вариант бе отхвърлен. Остават депутатите от \"Воля\". Заявката на Веселин Марешки бе, че партията му няма да участва в създаването на поредния безсмислен и неработещ орган. Ако мнението остане непроменено - на представителите от ГЕРБ ще им се наложи да се съобразят с идентичните предложения. Интересна е и основната промяна в законопроекта, поискана от ДПС в проектодоклада за второ четене - а именно цялата \"Глава девета\" от него да отпадне. Тя е озаглавена  и урежда на практика основната разлика между досегашните органи като Комисия за отнемане на незаконно придобито имущество, Комисия за разкриване на конфликт на интереси и т.н., които ще бъдат обединени в новия орган. Идеята на управляващите е бъдещата комисия да има право да извършва проверки на високопоставени лица, да използва специални разузнавателни средства и оперативно-издирвателна дейност, тези служители да имат право да носят оръжие и т.н. Още по-интересна ще е реакцията на управляващото мнозинство на тази идея. Очаква се тя да стане ясна на заседанието на правната комисия, която трябва да разгледа доклада преди внасянето му в пленарна зала за окончателно гласуване на законопроекта.  Вероятно от първоначалния вариант на законопроекта ще отпадне и защитата от съдебно преследване на хора, които са подали сингал за корупция, който съдържа умишлено неверни данни. Тоест представлява донос. Това бе друго изискване на ДПС при подкрепата им при първото четене. Идеята на практика би трябвало да послужи като спирачка за клевети, но не е ясно какво се случва, ако гражданин подаде реален сигнал, но комисията за борба с корупцията прецени, че нарушение няма.  В законопроекта се предлага още бъдещата антикорупционна комисия да бъде добавена, редом с МВР, прокуратура, ДАНС и спецслужби, към имащите право да заявяват СРС - подслушване, проследяване и т.н. ", "date": "2017.11.28", "title": "Партиите ще избират и шефа, и екипа в комисията \"Антикорупция\"?"}
{"url": "http://clubz.bg/61244-opredeleni_koledni_podaryci_useshtat_che_koleda_nablijava_i_se_pritesnqvat", "text": "Това коментира пред Би Ай Ти столичният адвокат Николай Хаджигенов. Днес се разбра, че той е един от тримата адвокати - заедно с Христо Иванов и Радан Кънев, за които от уважаваната в правните среди информационна агенция са написали нещо до Висшия адвокатски съвет \"за срамните им публични изцепки\"  Сигнал на \"Блиц\" задвижва свалянето на Лозан Панов От сайта (който по-рано \"даде\" и Лозан Панов на ВСС) се похвалиха днес с етичната си правна инициатива, редом до важни новини като \"ВЕДНАГА махнете тези неща от портмонето си и парите ще завалят към вас\" или \"Куршум в сърцето праща в гроба голямата любов на една от звездите в \"Биг Брадър\"! Според сайта извършеното от тримата е в разрез с правилата и принципите на Закона за адвокатурата и Етичния кодекс. „Блиц“ не приема “вулгаризмите, изречени от Радан Кънев в национален телевизионен ефир спрямо премиера на страната”  Също така оттам са обезпокоени от “директните призиви за насилствено сваляне на властта”, отправени според тях от Хаджигенов.  Пред телевизията от ВАдС потвърдили, че са получили сигнала и той се разглежда, но все още решение не е взето.", "date": "2017.11.28", "title": "\"Определени коледни подаръци усещат, че Коледа наближава и се притесняват\""}
{"url": "http://clubz.bg/61230-naj_silni_ikonomicheski_sofiq_oblast_i_gabrovo_smolqn_e_obrazovatelno_chudo", "text": "София-област е регионът, който се развива най-добре и през 2017 г. С много добри икономически показатели са също областите В дъното по икономическо развитие са областите  . Характерен за всички области - лидери по икономическо развитие е високият приток на инвестиции, който води до създаване на нови работни места, по-високи доходи и по-добър стандарт на живот. Общото между областите в дъното на класацията - че всички те страдат от липса на частни инвестиции. Това е равно на висока безработица и ограничена заетост, ниски доходи и високи нива на бедност. Със засилването на икономическия растеж след 2014 година насам се наблюдава и започващо по-силно раздалечаване на отделните региони в България от гледна точка на стандарт на живот. За това съдим от стандартното отклонение на БВП на глава от населението, което се увеличава 2014-2015 г. и показва все по-голямата отдалеченост на областите от средната стойност. Все пак, въпреки този процес на „разпръсване” на областите, разликата в благосъстоянието между най-богатата област (столицата) и най-бедната (Сливен) през последните години се колебае около 4,5 пъти. Голямото “отваряне на ножицата” при благосъстоянието между най-богата и най-бедната област е в периода на икономически бум до кризата, обясняват от ИПИ. През 2016 и 2017 г. наблюдаваме цялостно   каквото има в цяла Европа. През 2016 г. икономическият растеж достигна 3,9%, а през 2017 г. официалната прогноза е за 4% ръст. За оживлението може да се съди най-вече от данните за пазара на труда за 2016-2017 г. През третото тримесечие на 2017 г.  . Коефициентът на заетост при тези на 15-64 г. е на рекордно високо ниво – 68,5%. За сравнение, пикът в заетостта преди кризата е отчетен през третото тримесечие на 2008 г. – 65%. През третото тримесечие броят на заетите в Южна България е със 145 хил. души над миналогодишните нива, като 70% от общо създадените нови работни места в страната са в столицата, Софийска област и областите Пловдив и Стара Загора. В Северна България увеличение също има, но далеч по-скромно – едва 27 хил. души, което е по-малко от ръста само за област Пловдив. Във всички области в Северозападна България, с изключение на Плевен, заетостта остава далеч от най-високите си нива за последното десетилетие. В Южна България заетостта остава сериозен проблем за области като Сливен и Кърджали. В някои общини в Северозападна България, както и в някои смесени и погранични райони безработицата остава над 25% въпреки общите позитивни тенденции, алармират от ИПИ. , но последните данни на НСИ сочат, че ефектът на столицата върху средното заплащане за страната става все по-осезаем, отбелязват от ИПИ. Трайни процеси на застигане на средните нива се забелязват само в две области –   Обратната тенденция е налице в области като   и то въпреки ниските работни заплати там и увеличенията на минималната заплата през последните години. Ако тези тенденции се запазят, новото увеличение на минималното заплащане (с 50 лв. годишно – до 510 лв.) може да означава, че в близо половината области съотношението между минималното и средното заплащане ще е над 55%. В районите с все още висока безработица това може да означава затруднено разкриване на работни места, както и бавен ръст на заплащането заради все още високата безработица. Ръстът на икономиката и стабилното покачване на заплатите, което в много области означава и по-високи доходи на домакинствата, имат своето отражение и върху условията на живот. Макар и да остава страната в ЕС с най-висок дял от населението, живеещо с материални лишения, България отчита подобрение на този показател през 2016 г. Ако през 2014 г. около 34% от населението живеят с материални лишения, то през 2015 г. този дял се свива до 32%. Забележително е, че само в 5 области броят на живеещите с материални лишения не бележи намаление (Велико Търново, Габрово, Кюстендил, Стара Загора и Ямбол). Въпреки това по отношение на относителната бедност – дял на населението, живеещо под националната линия на бедност, страната не може да се похвали с подобрение, като това важи за повечето области. Делът на отпадналите от училище расте, а през 2016 и 2017 г. процентът на слабите оценки на матурите по български език и литература е вторият най-голям, откакто се провеждат зрелостни изпити. Представянето на 28-те български области по редица образователни индикатори показва и големите разлики между отделните области. За поредна година първенците в класирането са областите  в рамките само на няколко години. Чрез създаване на образователна общност, целенасочена работа на регионалния инспекторат по образование и директорите, въвличане на родителите, постоянен анализ и индивидуален подход към всеки ученик, областта достига рекордни резултати. Така област Смолян заема първото място в категорията „Образование” в тазгодишното издание. Смолян остава обаче по-скоро изключение. Основните причини за това са сгрешените стимули в училищата посредством субсидирането спрямо механичния брой на учениците и заплащане на учителите спрямо часовете без оглед на резултатите, както и строго определените учебно съдържание и метод на обучение. Ключови стъпки за постигане на по-добри резултати в образованието са планираното въвеждане на система за оценка на качеството и обвързването ѝ със субсидирането на училищата, определяне на повече средищни училища, заплащане на учителите според постигнатите резултати, ранно кариерно ориентиране и освобождаване на учебните програми в училищата, смятат от ИПИ. През последните две години (2016 и 2017 г.) се наблюдава   – най-вече за недвижимите имоти. Причината е, че въпреки доброто икономическо развитие, почти всички общини срещат сериозни трудности да посрещнат финансовите си нужди. Дори и Столична община, макар и да е най-богата в страната, трудно намира ресурс да изпълни собствената си инвестиционна програма. Към този момент  , като 7 от тях вече получиха и безлихвени заеми от държавата – общо на стойност от 20 млн. лв. Процедурата по финансово оздравяване и безлихвените заеми могат единствено да „погасят пожари” в местните финанси, но не и да помогнат за дългосрочното развитие на общините. Плановото оздравяване на общини не трябва да убива дискусията за реална финансова децентрализация.", "date": "2017.11.28", "title": "Най-силни икономически -  София-област и Габрово. Смолян е образователно чудо"}
{"url": "http://clubz.bg/61219-stotici_na_bunt_v_sofiq_iskat_obshtinski_pyt", "text": "Стотици семейства от столичния квартал \"Симеоново\" излизат на протест с искане за общински път, като твърдят, че в момента единственият достъп до комплекса, в който живеят, минава през частен имот. Става въпрос за затворения комплекс \"Витоша парк\", в който по думите на тъжителите се помещават около 2000 души. Според тях единственият подстъп до комплекса е паркингът на лифт \"Симеоново\", който стопанинът обаче затворил. В сигнала до медиите, изпратен от името на адвокатката на част от живеещите - Павлина Милошева, се казва, че \"стотици семейства са заложници в домовете си - без достъп до пожарна, бърза помощ и полиция\". \"Ние сме едни обикновени хора, закупили си апартаменти с акт 16 в затворен комплекс \"Витоша парк\", функциониращ близо 10 години. Намира се в полите на Витоша, в непосредствена близост до лифт \"Симеоново\". Всеки достатъчно компетентен човек, който закупува имот, знае, че щом една сграда има акт 16, това означава, че тя има задължително БЕЗПЛАТЕН ОБЩИНСКИ ПЪТ, чрез който да се осъществява достъп до имота. Е да, но явно някъде някой не си е свършил работата и сега 2000 души стоим затворени в комплекса си!\", пишат живеещите. По думите им стопанинът на паркинга - \"Въжени линии\" ЕАД (собственост на \"Витоша ски\"), затворил единствения вход, защото \"техният паркинг бил вече частна собственост и ние трябва да се спасяваме, тоест да се научим да летим\". По думите му още с даването на разрешение за построяването на комплекса преди повече от 10 години живеещите са поели ангажимент да плащат такса на собственика на частния терен, но преди две години спрели да го правят. От екипа на главния архитект на София инж. Здравко Здравков обясниха пред Клуб Z, че въпреки че става въпрос за казус от частно естество, в момента търсят начин да помогнат на живущите в комплекса. Изготвял се Подробен устройствен план (ПУП), който обаче едва ли ще влезе в сила през следващата година-година и половина докато не мине през всички процедури, в това число и обществено обсъждане. Според Столична община има възможност да се изгради път до комплекса, който е заобиколен в сравнение с прякото преминаване през паркинга, но би бил решение на проблема. Оплаквания обаче има и от стопанина на паркинга - първо, защото закупувайки имотите си в комплекса, живущите са се съгласили да плащат \"такса преминаване\", която не са плащали от две години и второ, защото и сега те паркирали безплатно на паркинга, обслужващ лифта. Но когато дойдел уикенда, не оставало място за колите на желаещите да се качат в планината.", "date": "2017.11.28", "title": "Стотици на бунт в София, искат общински път"}
{"url": "http://clubz.bg/61220-pokemonite_sa_prichinili_shteti_za_do_73_mlrd_za_pyrvite_5_meseca", "text": "Популярната игра с \"добавена реалност\" Pokemon Go може да е донесла над милиард на \"Нинтендо\", но е причинила щети за много повече в САЩ, установиха учени от Университета \"Пардю\", съобщи TechSpot.com. В изследване, наречено \"Смърт от Pokemon Go\", икономистите Мара Фацио и Джон Макконъл са анализирали данни за първите 5 месеца, или 148 дни след пускането на играта. Става дума само за регистрирани злополуки в Типекану, щата Индиана, които после са били екстраполирани за всички щати. Освен два смъртни случая между 5,2 и 25,5 милиона долара са щетите, свързани с играта. Това означава между 2 и 7,3 милиарда долара за целите Съединени щати. Японски камион уби двама пешеходци, шофьорът играл PokemonGo Досега имаше немалко съобщения за инциденти по света, свързани с играта, която кара играчите да обикалят реалния свят, но забили поглед в смартфоните си. Това обаче е първото изследване, което потвърждава притесненията на критиците на този тип игри. Светът се надига срещу... заплахата от покемони Не само Nintendo, и Apple ще спечели милиони от Pokemon Go Макар играта да е предвидена да се играе пеша (ако се движиш прекалено бързо, откритите яйца с покемони не се излюпват), всъщност много хора обикалят с колите си и търсят \"спирки\" в играта, които не са посетили, както и нови покемони, генерирани на най-различни места във виртуалната карта (базирана на реалната). В много от случаите играчите всъщност са карали бавно и са гледали в телефона си или са спирали и излизали често. Малко са случаите на катастрофи около салоните, там, където сблъскваш твоите покемони с други. Светът се надига срещу... заплахата от покемони Не само Nintendo, и Apple ще спечели милиони от Pokemon Go", "date": "2017.11.28", "title": "Покемоните са причинили щети за до $7,3 млрд. за първите 5 месеца"}
{"url": "http://clubz.bg/61217-irlandiq_se_razmina_s_predsrochnite_izbori", "text": "Ирландия беше изправена пред предсрочни парламентарни избори по-малко от месец преди среща на върха в Брюксел, на която страната ще има ключова роля за определяне курса на преговорите за \"Брекзит\". Причината - вот на недоверие заради вицепремиерка, която си е затворила очите за натиск върху разследващи полицейски произвол. По-рано днес премиерът Лео Варадкар събра на спешни консултации своята управляваща партия и опозицията в опит да постигне решение преди вота на недоверие, предвиден за днес. Ирландия ще блокира търговските преговори за \"Брекзит\" Инициираният от опозиционната партия \"Фиана Файл\" вот е насочен срещу вицепремиерката Франсис Фицджералд, обвинена, че е прикрила натиск срещу човек, разкрил злоупотреби в полицията. Говорител на правителството заяви, че тя има пълната подкрепа на кабинета. Високопоставени партийни членове обаче призоваха за оставката й още вчера. Вотът на недоверие нарушава споразумението между двете най-големи партии, сключено след изборите през миналата година. При гласувания на ключови закони депутатите от \"Фиана Файл\" отсъстват от парламента, за да може \"Фине гейл\" на Варадкар да има мнозинство. Политическата криза в Ирландия се разразява по-малко от месец преди ключова среща на върха в Брюксел, където трябва да бъде решено дали преговорите между Великобриания и Евросъюза са достатъчно напреднали, за да навлязат в следващата си фаза - за бъдещите икономически отношения. Сред трите ключови точки, по които трябва да има прогрес, е и  -  ЕС смята, че Обединеното кралство трябва да предложи решения, но ако Ирландия не е доволна, може да блокира преговорите. Преди седмица точно такава заплаха дойде от Дъблин. През 2015 г., когато Франсис Фицджералд е министър на правосъдието, е създадена разследваща комисия, която да установи дали са основателни обвиненията в произвол и корупция срещу ирландски полицаи. През юли същата година Фицджералд е получила писмо, с което я информира за натиск срещу информатор и член на комисията. Когато става ясно, че министърката е знаела за натиска над член на комисията и не е предприела нищо, по време на парламентарен контрол е попитана за друг имейл, получен от бивш полицейски началник, който съдържа план за дискредитиране и отстраняване на информатора. Фицджералд потвърждава, че е получила и такъв имейл, но отрича да го е чела.", "date": "2017.11.28", "title": "Ирландия се размина с предсрочните избори"}
{"url": "http://clubz.bg/61218-sabotaji_konspirativna_dejnost_tova_im_e_ocelqvaneto_nad_100_godini", "text": "Така премиерът Бойко Борисов коментира на днешното правителствено заседание видеозаписи, на които се вижда човек, който умишлено вади павета от ремонтираната пътна настилка на столичния бул. \"Дондуков\". Коментарът на Борисов е публикуван в стенограмата на заседанието. Общински съветници искат да спрат ремонта на бул. \"Дондуков\" Министърът на регионалното развитие и благоустройството Николай Нанков пък посочва, че само през вчерашния ден са подадени повече от 20 фалшиви сигнала за закъсали автомобили и тирове.  ", "date": "2017.11.28", "title": "\"Саботажи, конспиративна дейност - това им е оцеляването над 100 години\""}
{"url": "http://clubz.bg/61222-rusiq_zagubi_spytnik_s_19_aparata_video", "text": "Русия загуби днес спътник малко след изстрелването му в орбита, предаде Нюз.Ру. Това бе едва вторият старт на ракета от космодрума \"Восточний\", който е най-скъпият в света. За изграждането му са похарчени 493 милиарда рубли, или 8,45 милиарда долара.   Заедно с ракетата бе изстрелян сателит от серията \"Метеор-М\". На борда си той носеше 19 други апарата - руския \"Бауманец-2\" и 18 наноспътника на руски и чуждестранни възложители. Апаратът по всяка вероятност не е достигнал зададената орбита. Следи от него няма и се предполага, че е паднал близо до Антарктида. Спътникът \"Метеор-М 2-1\" е предназначен за метеорологични наблюдения, контрол на озонния слой и радиацията в околоземното пространство. Той трябвало да се отдели от ракетата \"Союз-2.1б\" час след изстрелването. Това не станало. Руският вицепремиер Дмитрий Рогозин обаче успял за това време да се похвали с успешното изстрелване. В изявлението си той обещал скоро подобно нещо да се повтори. Първоначалната версия е повреда в ускорителния блок \"Фрегата\". По-късно запознати съобщиха, че може да е допусната и човешка грешка.", "date": "2017.11.28", "title": "Русия загуби спътник с 19 апарата (ВИДЕО)"}
{"url": "http://clubz.bg/61237-ruski_diplomat_evropejskata_armiq_e_samo_na_dumi", "text": "Европейските военни сили са армия \"само на думи\", заяви представител на руското външно министерство. Те не са насочени към Русия и не я притесняват, напротив - Москва подкрепя всяка форма на обединение. През ноември 23 европейски страни подписаха съвместно уведомление, че искат да сключат отбранителен пакт, първата голяма стъпка на съюза в тази посока от 1954 г. насам. Министрите ще сложат началото на първото в историята на съюза   - термин, използван в Лисабонския договор, да обозначи развиването на общи проекти и поемането на общи задачи в областта на отбраната. Официално началото на сътрудничеството ще се обяви на среща на върха на ЕС на 14 и 15 декември. Страните ще обещаят \"съществена подкрепа\" в области като личен състав, оборудване, обучение и инфраструктура за военни мисии на ЕС, до това \"редовно да увеличават бюджетите на отбраната в реално изражение\", като 20% от тях са за покупка на оръжия и оборудване и 2% за изследвания и технологии. Логвинов каза също, че разширяването на НАТО и новите военни бази възраждат напрежението, характерно за Студената война и заплашват националната сигурност на Русия. Москва е отворена към диалог и остава ангажирана с изпълнението на споразумението от Минск, което цели прекратяване на насилието в Източна Украйна. Условието е Киев също да изпълнява задълженията си, заяви Логвинов.", "date": "2017.11.28", "title": "Руски дипломат: Европейската армия е \"само на думи\""}
{"url": "http://clubz.bg/61221-galyp_intyrneshynyl_61_vqrvat_na_bsp_che_gerb_e_korumpirana_partiq", "text": "61% от българите смятат, че обвиненията на БСП към ГЕРБ в сериозна корупция имат основание. Това сочи последният експресен сондаж на \"Галъп интернешънъл\" по важни теми от последните дни, направен в периода 20-22 ноември между 802-ма пълнолетни граждани. На въпроса: \"БСП обвинява ГЕРБ в сериозна корупция. Вие съгласен ли сте, или не сте съгласен с това обвинение?\", 61 на сто от анкетираните са заявили, че са съгласни, 28%, че не са, а 11 на сто не могат да преценят. И дават пример за високото одобрение, което получава в обществото искането на ГЕРБ за разследване на приватизацията в годините на прехода. Последното проучване сочи, че 80 на сто одобряват \"автоматично\" идеята на управляващите, едва 16% не я одобряват, а 4 на сто нямат отговор. Последният въпрос от експресния сондаж е дали са истина или не твърденията на червената депутатка Елена Йончева за сериозни нарушения при строителството на оградата по границата. 59 на сто от анкетираните ги определят като истина, 17% като неистинни, а тези, които не могат да преценят, са 24 на сто от запитаните. 68% от пълнолетните българи твърдят, че са чували за филма на Елена Йончева. Това се равнява на над 3,7 милиона души. Разбира се, не всички, които твърдят, че са чували, действително са наясно с темата, но със сигурност може да се смята, че въпросът е достигнал до милиони българи, посочват още от \"Галъп интернешънъл\". Данните показват също, че над 600 000 души досега са гледали филма.", "date": "2017.11.28", "title": "\"Галъп интърнешънъл\": 61% вярват на БСП, че ГЕРБ е корумпирана партия"}
