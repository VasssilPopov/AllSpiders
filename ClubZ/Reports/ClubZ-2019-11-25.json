{"url": "https://clubz.bg/90946-evropol_udari_26_000_akaunta_i_klipove_na_idil", "text": "Европол е нанесла \"тежък удар\" върху уеб пропагандата на ИДИЛ, спирайки разпространението на хиляди съобщения, прославящи тероризма, съобщават Нова тв и БГНЕС. Полицейската агенция на Европейския съюз Европол заяви, че е преустановила действието на 26 000 свързани с ИДИЛ видеоклипове и акаунти в социалните медии по време на операцията на 21-24 ноември. Европол координира операцията, стартирана от белгийско полицейско разследване на пропагандната агенция на ИДИЛ  . От люлката до гроба - пътят на лидера на ИДИЛ Джихадистката група, която някога контролираше огромни територии в Сирия и Ирак, загуби по-голямата част от земите под нейно командване в началото на 2019 г., но продължи да излъчва пропаганда онлайн. Операцията изискваше \"огромни усилия\", за да свали \"всичко\", свързано с пропагандата на ИДИЛ, включително Amaq, каза на пресконференция в Хага Ерик ван дер Сипт от белгийската прокуратура. Освен че сваля съдържание, полицията арестува мъж в Испания, заподозрян, че е един от \"основните разпространители\" на онлайн пропагандата на Ислямска държава. Ван Дер Сипт заяви, че ИДИЛ не е очаквала атаката и ще изисква \"значителни усилия\" за възстановяване на операциите си след такъв \"силен удар\". Белгийските агенти също участваха в съгласувани усилия за справяне с Amaq миналата година, но Ван Дер Сипт призна, че са били изненадани от това колко бързо джихадистите възстановили дейността си онлайн.", "date": "2019.11.25", "title": "Европол удари 26 000 акаунта и клипове на ИДИЛ"}
{"url": "https://clubz.bg/90942-zidan_vlyuben_sym_v_kilian_mbape", "text": "Зизу даде редовната си пресконференция преди мач от Шампионската лига, а утре  на \"Сантяго Бернабеу\". Коментарът на наставника беше и по повод на слуховете, че \"Реал\" е готов да постави нов рекорд за трансфер с привличане на 20-годишния ас. Спекулира се, че цената на нападателя може да надхвърли 350 милиона евро. Преди броени дни бившият №10 заяви, че Килиан мечтаел един ден да носи екипа на \"Реал\" (Мадрид). Той се позова на разговор между двамата от детството на таланта. Днес отново припомни това в отговор на доуточняващ въпрос. Същевременно Зидан говори и по скандала с Гарет Бейл. 30-годишният британец окончателно настрои срещу себе си феновете на \"Реал\", позирайки след класирането на Уелс на Евро 2020 със знаме с надписа  \"Неуважително. Грешно. Неблагодарно. В този ред\" Бейл, който и без това е пред напускане, беше освиркан, след като влезе като смяна при победата над \"Реал Сосиедад\" с 3:1.", "date": "2019.11.25", "title": "Зидан: Влюбен съм в Килиан Мбапе"}
{"url": "https://clubz.bg/90936-shefyt_na_tad_grup_obvinen_za_hakvaneto_na_nap_ostava_v_aresta", "text": "Специализираният наказателен съд за пореден път отказа да освободи от ареста шефа на компанията \"ТАД Груп\" Иван Тодоров. Той е обвиняем за лидер на организиран престъпна група след   срещу Националната агенция по приходите, при която изтекоха данните на близо 5 млн. български граждани. Според прокуратурата Тодоров е бил ръководител на ОПГ за изнудване и е един от двамата подбудители на Кристиян Бойков - прекия извършител на атаката срещу сървърите на приходната агенция.  Шефът на \"ТАД груп\" остана в ареста: застрашил социалния мир и стопанския живот Според магистратите Тодоров можел да въздейства на свидетели, включително и на негови служители, ако бъде пуснат от ареста с по-лека мярка за неотклонение. Обвиняемият пък обяви и днес пред съда, че съвестта му е чиста и не е извършил престъплението, в което е обвинен. Адвокатите му поискаха като алтернатива на най-тежката мярка за неотклонение да му бъде определена парична гаранция в размер на 20 хил. лв., колкото е гаранцията на Георги Янков - друг от обвиняемите за атаката на приходната агенция. Третият обвиняем е прекият извърлшител - \"хакерът\" Кристиян Бойков, който работеше в \"Тад Груп\". Решението на съда може да бъде обжалвано пред Апелативния спецсъд. Това е пореден опит на Тодоров да излезе от ареста, но и досега магистратите не уважават исканията на защитата. \"Информационно обслужване\" бранела системите на НАП за 4,6 млн. лв. Делото е заради изтичането на данните на над 5 млн. български граждани и на хиляди фирми от сървъри на данъчните. Това се случи през юли тази година.  Междувременно Aдминиcтрaтивният cъд в Дoбрич предстои да реши дали дa дaдe хoд нa първoтo гражданско дело, заведено срещу НАП зарати безпрецедентния теч на данни, съобщи БНТ. Искът е предавен от грaждaнин oт Кaвaрнa, кoйтo прeтeндирa зa oбeзщeтeниe oт 1000 лeвa за нанесени от държавната институция нематериални щети. Cпoрeд ищеца имa нaрушeния oт cтрaнa нa cлужитeлитe нa прихoднaтa aгeнция пo Зaкoнa зa зaщитa нa личнитe дaнни. НAП вече бе глoбeнa c нaд 5 млн. лeвa от Комисията за защита на личните данни заради това, че е допуснала теча. \"Информационно обслужване\" бранела системите на НАП за 4,6 млн. лв.", "date": "2019.11.25", "title": "Шефът на \"Тад груп\", обвинен за хакването на НАП, остава в ареста"}
{"url": "https://clubz.bg/90934-zadignaha_diamanti_za_1_miliard_evro_ot_muzej_v_drezden", "text": "Бижута от 18-и век на стойност близо 1 милиард евро бяха откраднати тази сутрин от прочутия музей в Дрезден „Грюнес Гевьолбе“. Крадците са действали целенасочено и са взели само три гарнитури с бижута – Кражбата е открита малко преди 9 сутринта. Крадците са прекъснали подаването на ток към залата с бижута в Дрезденската галерия на държавното съкровище, влезли са в нея през прозореца и са взели три гарнитури, обсипани със скъпоценни камъни. Крадците са били заснети от видеокамери в залата. Записите все още се анализират, но става дума за двама души. Трите откраднати скулпутри от диаманти са част от държавното съкровище от 18-и век. Според специалистите за бижута на такава цена и с такава известност всъщност  Те най-вероятно са изнесени в чужбина и са предназначени за колекцията на някой човек с много пари. Бижутата са направени по поръчка на саксонския княз Агуст Силни, управлявал Саксония между 1670 и 1733 година. Сред изложените в музея „Грюнес Гевьолбе“ ценности са и най-скъпите диаманти в света.", "date": "2019.11.25", "title": "Задигнаха диаманти за 1 милиард евро от музей в Дрезден"}
{"url": "https://clubz.bg/90943-knsb_dylgite_a_ne_kratkite_bolnichni_sa_problem_na_rabotodatelite", "text": "Дългите болнични са с най-голям ръст през последните години. Това се посочва в анализ на експертите на КНСБ за издадените болнични листове в периода 2011 - 2018 г. Според него увеличаващият се брой дни във временна неработоспособност, който натоварва работодателите и техните разходи за болнични, се дължи не на късите по срок болнични листове, а на тези с по-дълъг срок, предава БТА. Причина за анализа на синдикатите е  от болничните на работниците. Това е старо искане на бизнеса, който твърди, че губи десетки милиони годишно от недобросъвестни служители, които се правели на болни, най-вече за да слеят дните между няколко почивни дни. Идеята обаче предизвика критиката на всички синдикати в страната, които дори заплашиха да излязат от Тристранния съвет за сътрудничество. В резултат лично премиерът Бойко Борисов сложи \"кръст\" на промените.  След синдикатите и работодателите заплашиха с напускане на тристранката заради болничните Според данните на Националния осигурителен институт (НСИ) броят на дните във временна неработоспособност поради общо заболяване, които са за сметка на Държавното обществено осигуряване (ДОО)  , или с 49 на сто повече през 2018 г. Броят на дните, които са изплатени за сметка на работодателите, се увеличава , което е ръст 42 на сто. Експертите подчертават, че работодателите плащат първите три дни на всеки болничен лист, независимо от неговата продължителност. В анализа на КНСБ се отчита, че за същия период средната продължителност на един болничен лист, който се изплаща от ДОО, т.е. - от четвъртия ден нататък, нараства от 8,18 дни през 2011 г. до 8,36 дни през 2018 г., тоест с 0,18 дни. Увеличава се и размерът на среднодневното парично обезщетение за временна неработоспособност поради общо заболяване -  След обществено недоволство: Борисов спира идеите за болничните Тенденцията на увеличаване на срока на ползване на болнични поради общо заболяване и изместването им към по-продължителни периоди - между 15-30 дни, води и до по-висок разход на едно лице с обезщетение през годината. Стойностите на този показател за 2011 г. са 384,36 лв., докато през 2018 г. те нарастват до 619,19 лв. (ръст с 61 на сто), се посочва в анализа. В обобщение експертите на КНСБ отчитат, че общият годишен разход за общо заболяване се е увеличил 2,1 пъти или от 256,4 млн. лв. през 2011 г. на 556,6 млн. лв. през 2018 г. Според данните от НОИ с най-голямо влияние върху общото нарастване на разходите за болнични е все по-големият брой болнични листове с продължителност от 15 до 30 календарни дни включително. В анализа се посочва, че те са 58,5 на сто от общото нарастване на болничните за периода 2014-2018 г., следвани от тези с продължителност между 8 и 14 дни календарни дни включително, които са 19,7 на сто от общото нарастване на болничните за същия период. КНСБ и \"Подкрепа\" - готови на радикални действия заради болничните   Така данните показват, че през 2018 година са изплтени почти 10 000 дни за болнични листове с продължителност между 15 и 30 дни. През 2014 г. те са били 8000. Тези пък с продължителност от 8 до 14 дни са били 3200 през 2018 г. и 2600 през 2014 година. В номинални числа излиза, че броят на лицата, които са ползвали болнични през 2018 г., възлиза на почти 900 000 души, докато през 2014 са 782 000. От тези 900 000 обаче цели 430 000 са били за болничен между 15 и 30 дни, а други 275 000 - между 8 и 12 дни.  Експертите на синдиката заключават, че посочените данни показват ясно, че делът на болничните листове с продължителност до 7 дни, за които се отнасят обвиненията на част от работодателите за сериозни злоупотреби и ползване на фалшиви документи, е нисък на фона на общия брой, както и за разходите за обезщетения по болест като цяло. Асоциацията на индустриалния капитал (АИКБ), една от най-големите работодателски организации в страната, обяви днес, че излиза временно от Националния съвет за тристранно сътрудничество. Причината отново са болничните листове. Работодателите казват, че няма да се върнат на масата, докато не бъдат предложени мерки за ограничаване на злоупотребите. В специална позиция от организацията припомнят всичките си притеснения и аргументират идеята си да не изплащат първите три дни от болничните. Според тях този ангажимент представлява фактическо тройно облагане - чрез осигуровки, чрез обезщетения и чрез изплащането на допълнителните заплати на заместващите служители. След обществено недоволство: Борисов спира идеите за болничните КНСБ и \"Подкрепа\" - готови на радикални действия заради болничните  ", "date": "2019.11.25", "title": "КНСБ: Дългите, а не кратките болнични са проблем на работодателите"}
{"url": "https://clubz.bg/90944-bylgariq_iska_imuniteta_na_elena_joncheva_ot_evroparlamenta", "text": "Компетентните органи в България са сезирали председателя на Европарламента с искане за сваляне на имунитета на евродепутатката Елена Йончева. Това обяви председателят на ЕП   при откриването на ноемврийската пленарна сесия в Страсбург. Искането е отправено с цел да се образува наказателно производство от страна на Специализираната прокуратура у нас. То е било представено на ресорната комисия в ЕП – тази по правни въпроси. Йончева за имунитета: Те отдавна дадоха заявка за това Както е известно, срещу Йончева у нас има досъдебно производство по тежкия текст от НК за пране на пари. Става въпрос за нейна фирма, свързана с финансиране от затворената КТБ. Йончева твърди, че е правила съвместни тв проекти, както и много други журналисти и медии, които не са обвиняеми. Прокуратурата: Елена Йончева е знаела, че получава € 333 000 с престъпен произход Прокуратурата ще защитава тезата, че тя е знаела (или предполагала), ча борави с пари с престъпен произход, Става въпрос за 333 000 евро с краен източник - КТБ, които са били предназначени за \"Авторска телевизия\" ЕООД - еднолична собственост на Йончева. Прокуратурата обвини Елена Йончева в пране на пари Подател на сигнала срещу нея е Делян Добрев - от ГЕРБ, а първото й повдигнато обвинение е от януари 2019 г. Два пъти обаче имунитетите й - първо на български, а сега и на евродепутат, спираха автоматично възможността да бъде съдена. Главният прокурор Сотир Цацаров нееднократно е заявявал, че ще иска сваляне на защитата на Йончева от Европарламента.: Най-добре е депутатката сама да направи точно това, коментираха източници от Парламента. Той обаче няма да се занимава с имунитета на Йончева по причина, че е българин. Не се допуска случаите да бъдат давани на сънародници и съпартийци на потърпевшия. Това означава, че с него няма да се занимават и социалисти. Случаят ще бъде разпределен по системата „Д’Ондт“ на координатор от правната комисия. Прокуратурата: Елена Йончева е знаела, че получава € 333 000 с престъпен произход Прокуратурата обвини Елена Йончева в пране на пари", "date": "2019.11.25", "title": "България иска имунитета на Елена Йончева от Европарламента"}
{"url": "https://clubz.bg/90939-tejlyr_suift_podobri_rekord_na_majkyl_djeksyn_snimki", "text": "спечели общо шест награди на церемонията на Американските музикални награди, състояла се в неделя вечер в театър \"Майкрософт\" в Лос Анджелис, предадоха световните агенции. Певицата беше обявена за изпълнител на годината, за най-добра поп/рок изпълнителка, за най-добра съвременна изпълнителка, най-добра изпълнителка на десетилетието и грабна още две награди - за най-добър поп/рок албум на годината за \"Lover\" и за най-добро видео - това към парчето  \", съобщава БТА. Преди тази церемония Суифт имаше общо 23 Американски музикални награди, печелени в различни години. С новите шест тя подобри рекорда на Майкъл Джексън, който имаше общо 24 награди. Суифт благодари на феновете си, които са я подкрепяли през всичките тези години. Тя произнесе емоционална благодарствена реч пред просълзените си родители. Певицата  грабна две награди - за нов изпълнител на годината и за най-добър изпълнител на алтернативна музика. Звездата  , която неотдавна получи най-много номинации за Грами, си тръгна от церемонията с празни ръце. \n\tС три награди бе отличен   за любима песен в категорията соул/ар енд би за парчето \"Soul\", за любим албум в същата категория за албума \"Free Spirit\" и за най-добър поп/рок изпълнител. За най-добро поп/рок дуо или група бяха отличени , а за най-добра поп/рок песен  . Би Ти Ес получиха и наградите за турне на годината и за най-любим изпълнител в социалните мрежи. \n\tВ категорията за най-добър дует бе избрана Рапърът , който бе с най-много номинации (общо седем), спечели приза за най-добър рап/хип-хоп албум за \"Hollywood's Bleeding\" рабна наградата за любим рап/хип-хоп изпълнител, а за най-добра рап/хип-хоп песен бе отличен дуетът на   \"Old Town Road\". В категориите за най-добър соул/ар енд би изпълнител и изпълнителка победиха съответно В кънтри категориите за най-добра певица наградата грабна   а за най-добър изпълнител  Кари Ъндърууд получи отличието и в категорията за най-добър кънтри албум за \"Cry Pretty\". За най-добър кънтри дует или група бяха отличени Дан енд Шей, които победиха и в категорията за най-добро кънтри парче за \"Speechless\". За най-добър латино изпълнител бе отличен , а за най-добър електроданс изпълнител - .   спечели наградата за най-вдъхновяващ съвременен изпълнител, а за музика към филм спечели саундтракът към \"Бохемска рапсодия\".", "date": "2019.11.25", "title": "Тейлър Суифт подобри рекорд на Майкъл Джексън (СНИМКИ)"}
{"url": "https://clubz.bg/90945-borisov_poseti_memoriala_arlingtyn_dari_kortik_sys_sv_georgi", "text": "С 21 топовни салюта бяха посрещнати Бойко Борисов и водената от него делегация в Мемориала на незнайния воин в Националния гробищен парк „Арлингтън“, щата Вирджиния, съобщават от МС. Включително и от SUV-овете Шевролет, с които ги возят. По-късно м", "date": "2019.11.25", "title": "Борисов посети мемориала \"Арлингтън\", дари кортик със св. Георги"}
{"url": "https://clubz.bg/90928-shte_si_kupi_li_blumbyrg_beliq_dom", "text": "На 24 ноември Майкъл Блумбърг официално обяви, че се кандидатира за президент, предаде \"Политико\". Подкрепата за него е скромна, но демократът компенсира с впечатляваща банкова сметка. Бившият кмет на Ню Йорк се позиционира като центристка алтернатива на Джо Байдън. Той стартира кандидатурата си чрез онлайн видео, в което описва личната си история и атакува президента Тръмп.   Републиканецът Блумбърг: За разлика от Тръмп, Клинтън е с ума си Блумбърг се превърна в един от най-богатите хора в света чрез успеха на едноименната му компания за финансови новини. След това той прекара три мандата като кмет на Ню Йорк и през 2014 г. бе награден с почетно звание от кралица Елизабет II. Във видеото се споменава, че Блумбърг произлиза от семейство от средната класа. Трябвало е да  , а после от   е изградил глобалната си империя.", "date": "2019.11.25", "title": "Ще си купи ли Блумбърг Белия дом?"}
{"url": "https://clubz.bg/90941-amerika_znae_che_bylgariq_e_rusofilska_strana", "text": "Това заяви пред БНР социологът Андрей Райчев по повод посрещението на Бойко Борисов САЩ. И допълни, че у нас се правя антируски демонстрации, но не се води антируска политика. Даниел Смилов: Тръмп води транзакционна дипломация Райчев коментира, че не очаква Тръмп да  на Борисов заради руското влияние в страната ни. Според Райчев САЩ гледат на България в по-широк контекст. И ако се стигне до вариант  , тогава България става самата граница на НАТО и за първи път отношенията между България и САЩ не са подробност, а стават съществени: Според него Албания, Македония, България и Румъния са в списъка на САЩ за изваждане от руското влияние и превръщането им в близък съюзник, но и в антируски щит. Райчев смята, че Борисов няма нужда от големи демонстрации.", "date": "2019.11.25", "title": "\"Америка знае, че България е русофилска страна\""}
{"url": "https://clubz.bg/90940-20_godishen_shofor_blysna_dve_deca_na_zebra", "text": "Млад шофьор блъсна две 12-годишни момичета на пешеходна пътека в Търговище, съобщиха от полицията, цитирани от \"Фокус\". Инцидентът се е случил в понеделник следобед близо до бензиностанция в града. Децата са откарани в болница, където до момента е установено, че едното е с фрактура на рамо, а другото – с контузна рана на коляно. 20-годишният шофьор е проверен за алкохол, пробата му е отрицателна.", "date": "2019.11.25", "title": "20-годишен шофьор блъсна две деца на \"зебра\""}
{"url": "https://clubz.bg/90929-pardyu_trymp_i_borisov_mnogo_si_prilichat_no_borisov_e_po_hityr", "text": "Атлантическият съвет - против Борисов и \"за\" натовски бази в Черно море Тръмп май би предпочел българския пример за укротяване на медиите * Когато се налага, една среща в Белия дом може да се организира всъщност много бързо. Такива срещи обикновено зависят от политическия календар на участниците. Ако и двамата искат бърза среща, тя може да се осъществи. Персоналът в Белия дом и в министерствата познава темите и бързо може да подготви такава среща, когато е необходимо. Сигурен съм, че президентът Тръмп се среща с Борисов, за да изкаже благодарност на българското правителство за решението му да закупи от САЩ изтребителите Ф-16. Макар че е член на НАТО още от 2002 г., България твърде бавно привежда военното си оборудване в съзвучие със стандартите на НАТО. И това е най-сериозната стъпка в тази посока досега. Президентът Тръмп иска лично да обере лаврите от продажбата на Ф-16, включително и защото в момента се бори срещу импийчмънта. Сигурен съм, че точно в този момент той иска да покаже, че върши нещо за американската индустрия и за икономиката. Лично аз се надявам, че освен това в разговора си с Борисов американският президент ще повдигне такива въпроси като  в България. Но не ми се вярва, че те ще бъдат от първостепенна важност в разговора. Също така очаквам, че Тръмп ще използва медийните възможности, които дава срещата с Борисов, за да вземе отношение най-вече по американски политически теми - а не по български. Ангажиментът на САЩ на Балканите естествено отслабна след атаките срещу страната през 2001 година и след края на конфликтите в Босна и в Косово. Независимо от това ангажиментът на Балканите в периода 1995-2008 беше огромен успех за външната политика както на Съединените щати, така и на европейските съюзници. Там ние инвестирахме много, за да дадем на хората в региона шанс да се развиват като успешни демокрации по европейски модел. Но за да се постигнат тези цели, е нужно още внимание. Честно казано, аз смятам, че САЩ, а в някаква степен и европейските страни си имат вече други грижи и не отделят на Балканите онова внимание, което регионът заслужава. Русия реши, че трябва да има сериозно влияние на Балканите и че в този стратегически регион ще се бори за надмощие със западните демокрации. САЩ, ЕС и НАТО не бива да губят този факт от погледа си, те трябва да дадат адекватен отговор. Като имаме предвид очевидната слабост на Тръмп към Владимир Путин, демонстрирана на срещата им в Хелзинки и след това, аз не вярвам, че Тръмп изобщо ще натиска България да се дистанцира от Путинова Русия. В България съществува сериозно руско влияние, но Москва много добре умее да не го показва толкова нагледно. Колкото до ЕС, знае се, че Тръмп не му е фен. Той стори доста, за да изпообиди съюзниците и да намали американското влияние в европейските столици. В този смисъл не вярвам, че срещата ще даде някакви положителни импулси на България да заема позитивни позиции в Европа и да се отграничава от крайния национализъм. Смятам, че това е нормална среща на двустранно равнище между двама правителствени ръководители. И двамата искат признание за сделката с Ф-16, а Борисов иска чрез срещата с президента на САЩ да си поизлъска имиджа пред националистическата публика. Не вярвам, че от тази среща ще излезе нещо повече. Много добре познавам премиера Борисов и мога да ви кажа, че те двамата с Тръмп много си приличат. И сигурно отлично ще се разберат. И двамата залагат на национализма и на един определен, груб популизъм. И двамата не обичат свободните, независими и настъпателни медии. Според мен Борисов е по-хитър и много по-успешен в своята инстинктивна политика у дома, отколкото Тръмп. Само дето ръководи по-малка държава. Тръмп май би предпочел българския пример за укротяване на медиите *", "date": "2019.11.25", "title": "Пардю: Тръмп и Борисов много си приличат, но Борисов е по-хитър"}
{"url": "https://clubz.bg/90931-ek_odobri_finansiraneto_s_94_mln_evro_za_insineratora_v_sofiq", "text": "Европейската комисия е одобрила плановете на столична община да предостави държавна помощ на \"Топлофикация - София\" за изграждане на високоефективна централа за комбинирано производство на електроенергия и топлинна енергия, използваща гориво, получено от негодни за рециклиране битови отпадъци - т.нар.    Строежът на завода за изгаряне на остатъчен отпадък, преработен в RDF гориво, би трябвало да е третият, който да завърши интегрирания проект за завода за боклук, който се намира край село Яна. От съобщението на Еврокомисията става ясно, че одобрената подкрепа ще се състои в две отделни мерки:   в размер на приблизително 90,8 милиона евро (около 177,6 милиона лева), финансирана от структурните фондове на ЕС, управлявани от България, както и на „Топлофикация“ ЕАД с преференциална лихва, възлизащ на приблизително 3 милиона евро. Внесоха искане за референдум за изгарянето на отпадъци в София Самата идея обаче събра критиките на няколко различни партийни и екоорганизации. Първият проблем идва оттам, че Столична община трябва да изтегли допълнителни 67 млн. евро кредити от Европейската инвестиционна банка, за да финансира проекта. Общата сума на проекта надхвърля 150 млн. евро. При приемането на предложението за кредита дебатът в залата предизвика претиворечиви реакции. Основното опасение обаче е, че инсталацията ще спомогне за и без това голямото замърсяване на въздуха в столицата. Така например от  сдружение \"За Земята\" още тогава алармираха за опасностите от този метод на преработка на отпадъците. Те обвиняват СОС, че \"за пореден път\" гласува важни за столицата решения, \"сляпо вярвайки на столичната администрация\", която не предоставя изследвания и анализи относно икономическата, социалната и екологичната необходимост и рентабилност от изгарянето на отпадъците. Освен това проектът беше сериозно критикуван, поради факта, че не е минал през широко общетвено обсъждане. Имаше оплаквания, че документацията по него е недостъпна, в т.ч докладът по оценка за въздействието върху околната среда. Обвиненията обаче бяха отречени от тогашния зам.-председател на СОС Николай Стойнев, който заяви пред Клуб Z, че идеята е стартирана още през 2011 г. и през целия този период се е дискутирало и има поредица от решения на Столичния общински съвет, когато се е коментирала технологията. Зам.-председателят на СОС: Горенето на RDF дори ще помогне за чистия въздух По думите му тогава, заводът ще намали фините прахови частици с близо 10% и даде примери с други градове, в които действа такава технология - Виена и Копенхаген. Изграждането на инсталация за производство на енергия от  RDF отпадък е третият етап от проекта за третиране на боклука на София. През март 2013 г. е сключен договор за проектиране с изпълнител  Дания, и подизпълнител  . Заради последвала промяна в законодателството обаче изготвеният идеен проект е трябвало да бъде преработен, след като през 2015 г. столичната дирекция „Пожарна безопасност и защита на населението“ отказва разрешение на проекта. През 2015 г. столичната екоинспекция в София издава решение по ОВОС на инвестиционното предложение, но с допълнителни изисквания във фазата на проектиране.  През 2016 г. Столичната община обявява поръчка за 120 хил. лева за актуализация на идейния проект - за упражняване на авторски надзор, а идейният проект трябва да се преработи от избрания изпълнител през 2013 г. Така през 2017-а СО вече обяви намерение да тегли заем за реализацията на проекта. Зам.-председателят на СОС: Горенето на RDF дори ще помогне за чистия въздух", "date": "2019.11.25", "title": "ЕК одобри финансирането с 94 млн. евро за инсинератора в София"}
{"url": "https://clubz.bg/90932-tvorba_na_jena_za_pyrvi_pyt_vyv_vienskata_opera_jeni_i_v_klyuchovite_roli", "text": "Една от най-консервативните институции в класиката – Виенската опера, е пред премиера на първия си спектакъл, създаден от жена. Олга Нойвирт ще постави през декември адаптация на романа „Орландо“ на Вирджиния Улф, която ще дебютира на тази сцена 78 г. след смъртта си. Книгата е определяна като първия англоезичен транс роман заради неясната граница между половете. Книгата ни връща във времето на Елизабет I, започва с представянето на 30-годишния англичанин Орландо и завършва в 1928-а с главен герой 36-годишна жена. В оперната версия действието ще продължи до наши дни и ще представи детето на Орландо. Ролята е поверена на Джъстин Вивиан Бонд, трансджендър кабаретен артист, поканен от Америка. Операта до днес се счита за най-мизогинистичното изкуство, но и то започва да се променя, макар и бавно – световните оперни сцени все по-често канят жени композитори и режисьори, експериментира се с нови формати, отбелязва Гардиън“. В по-старите оперни театри промяната се случва по-бавно, макар и там да има опити за промяна на традиционния вкус – през 2016 г., след повече от столетие, „Метрополитън“ в Ню Йорк постави на сцената си първата опера, писана от жена. В Лондон Кралската опера даде обещание да отвори сцената си за повече режисьорки и да включи в екипа си още жени, за да даде нова перспектива на класическите творби. Всички ключови роли в операта „Орландо“ са в поверени на жени – либретото е писано от Нойвирт и драматуржката Катрин Филу, британската режисьорка Поли Греъм ще пренесе текста на сцена, а костюмите са на Рей Кавакубо, основателка на модния бранд „Comme des Garçons“.", "date": "2019.11.25", "title": "Творба на жена за първи път във Виенската опера, жени и в ключовите роли "}
{"url": "https://clubz.bg/90937-daniel_smilov_trymp_vodi_tranzakcionna_diplomaciq", "text": "Администрацията на президента Доналд Тръмп има имидж на транзакционна дипломация. Това каза пред \"Фокус\" политологът Даниел Смилов по повод посещението на Бойко Борисов в САЩ. \"Америка знае, че България е русофилска страна\" Той изтъкна, че репутацията на България по въпроси като корупция, бизнес среда и т.н. не е много добра. Според него би било голям успех, ако има положително развитие по въпроса за отпадане на визите за българкси граждани.", "date": "2019.11.25", "title": "Даниел Смилов: Тръмп води транзакционна дипломация"}
{"url": "https://clubz.bg/90935-slujiteli_na_facebook_priznaha_che_imat_programa_za_licevo_razpoznavane", "text": "Социалната мрежа Facebook действително е разработила програма за лицево разпознаване, признаха от компанията пред CNET. В петък Business Insider съобщи на базата на анонимни източници, че служители имали приложение, което им позволявало просто да насочат камерата на смартфона си към някого и да видят името и профилната снимка на човека. А друга версия на апликацията при наличие на достатъчно данни   - това означава дори хора, които нямат профил, но са в снимка, качена от някой потребител. Facebook дава на политиците да лъжат и в Европа Хората на Зукърбърг отричат приложението да може да идентифицира който и да е потребител, като отбелязваj: Софтуерът бил разработен като тест за нова технология. Скандалът расте: данни на 87 млн. фейсбук потребители - при Cambridge Analytica Приложението било създадено около 2015-2016 г., т.е. преди скандалът с Cambridge Analytica, и вече не е в употреба. \"Кембридж Аналитика\" обяви банкрут и спря работа През 2017 г. социалната мрежа  , защото опцията за лицево разпознаване, вградена в нея, бе включена по подразбиране. Сега става ясно, че Зукърбърг разполага с подобен софтуер, което, в комбинация с пропуските им в сигурността и течовете на данни на милиони потребители, е изключително притеснително. Скандалът расте: данни на 87 млн. фейсбук потребители - при Cambridge Analytica \"Кембридж Аналитика\" обяви банкрут и спря работа", "date": "2019.11.25", "title": "Служители на Facebook признаха, че имат програма за лицево разпознаване"}
{"url": "https://clubz.bg/90927-syvetyt_na_es_odobri_%E2%82%AC_1536_mlrd_plashtaniq_v_byudjet_2020", "text": "Съветът на Европейския съюз одобри днес постигната сделка в последния момент между Еврокомисията, Европарламента и правителствата от ЕС за бюджета на Съюза за 2020 година. Ако споразумението бъде потвърдено и от Парламента в сряда, то бюджетът на блока ще бъде окончателно приет.  Припомняме, че проектът на Еврокомисията откроява няколко основни приоритета  -   Бюджетът за следващата година ще подготви също така прехода към следващия бюджетен цикъл, тъй като ще бъде седмият и последният в рамките на текущия дългосрочен бюджетен цикъл на ЕС за периода 2014-2020 г. Бюджетът за следващата година възлиза на 168,7 милиарда евро бюджетни кредити за поети задължения (средствата, за които могат да бъдат сключени договори през дадена година) и 153,6 милиарда бюджетни кредити за плащания (средствата, които ще бъдат изплатени). Бюджет 2020 на ЕС – предимство за климата и орязване на парите за Турция За борба с . евро или цели 21% от общата сума. Друга голяма част или над за поети задължения, които би трябвало да спомогнат за повишаване на конкурентността на икономиката. От тях цели почти и и между тях, увеличаване на растежа, създаване на работни места и стимулиране на сближаването посредством европейските структурни и инвестиционни фондове (ЕСИ фондове). Европейската сателитна навигационна система , за да увеличи своя дял на световния пазар и да достигне 1,2 милиарда ползватели до края на 2020 г. Бюджетът на ЕС – по-малко пари за земеделие, повече за климата и изследвания Европейските   евро. Ще продължат да бъдат подпомагани сигурността и управлението на миграцията.  фонд „Вътрешна сигурност“ и агенциите, които работят в тези сфери (Европол, Фронтекс, Европейската служба за подкрепа в областта на убежището и Агенцията на ЕС за оперативното управление на широкомащабни информационни системи в пространството на свобода, сигурност и правосъдие). Интересното е, че предприсдъединителните фондове за Турция отново са орязани в сравнение с предложения от Еврокомисията проектобюджет. Така стана и през 2017 и 2018 г. Сега Анкара губи 85 милиона евро и причината отново е отдалечаването й от европейските ценности. За сметка на това се заделят повече пари за Западните Балкани. Бюджетът на ЕС – по-малко пари за земеделие, повече за климата и изследвания", "date": "2019.11.25", "title": "Съветът на ЕС одобри: € 153,6 млрд. плащания в бюджет '2020"}
{"url": "https://clubz.bg/90926-atlanticheskiqt_syvet_protiv_borisov_i_za_natovski_bazi_v_cherno_more", "text": "Под заглавие  , Атлантическият съвет на България (АСБ) излезе с позиция, в която критикува изказването на премиера Бойко Борисов по повод изграждане на натовска военна база в Черно море. Пардю: Тръмп и Борисов много си приличат, но Борисов е по-хитър За какво ще говорят на Борисов в Овалния кабинет? Според Атлантическия съвет обаче изказването на премиера Бойко Борисов е  В Атлантическия съвет членуват бившите министри на отбраната като  евродепутатът на ГЕРБ-СДС   бившият енергиен министър   и др.  Атлантиците пишат още, че... Борисов пристигна във Вашингтон за среща с Тръмп (ВИДЕО) Премиерът Бойко Борисов пристигна във Вашинтон снощи, а тази вечер около 21 ч българско време се очаква срещата му с президента Доналд Тръмп в Белия дом. Ето и цялата позиция на Атлантическия съвет в България:  \"Считаме изказването на премиера Бойко Борисов от 24 ноември 2019 г. по повод идеята за изграждане на военноморска база на НАТО в България, направено точно преди предстоящата му среща с президента на САЩ Доналд Тръмп във Вашингтон, за неприемливо и стратегически недалновидно. Думите му, че няма да допусне черноморска база на НАТО на територията на България, не подхождат на министър-председател на държава, която е съюзник в НАТО. Такава позиция може да има само неутрална държава, която се опитва да балансира между НАТО и Русия, но не и България, чиито съюзнически ангажименти изискват тя да бъде сигурен, достоен и надежден член на Алианса. С тези думи визитата на премиера в САЩ напрактика започна с фалстарт. Това изявление изпраща много лош сигнал към домакините и към всички наши съюзници в Алианса. Нещо повече - това изявление изпраща окуражаващо послание към Кремъл, който е причината за нестабилността в Черно море, като му дава увереност, че може да продължи с агресивната си хибридна война против НАТО и срещу България в частност. При това положение няма как желанието на премиера Борисов Черно море да бъде място за \"платноходки, туризъм и мир\" да бъде реализирана. Агресор не се умилостивява с прекланяне на глава. Дали Черно море ще бъде за \"мир, любов, туристи, лодки и платноходки\", зависи от това дали ще има достатъчно сигурност в него и около бреговете му. Факторът, който досега системно внася нестабилност в региона е Руската федерация с незаконното анексиране от нейна страна на Крим, с провокациите в Азовско море, с действията за дестабилизиране на Украйна и с интензивното изграждане на нови свои военни способности в Черно море. Стратегическият баланс на силите в Черно море вече решително е наклонен в полза на Москва. И положението ще се влошава, ако страните от НАТО не изградят достатъчно способности в региона за противодействие на агресивните действия на Руската федерация. Ако не се противодейства на руската агресивна политика сега и не се работи за преодоляване на стратегическия дисбаланс на силите в региона, това би било фактически отказ от защита на собствения ни суверенитет. Стратегическият дисбаланс в полза на Русия е категорично против нашия национален интерес. Повече сигурност България няма да получи като се старае да омилостиви Москва. Единственият начин за това е да градим стабилна държава със силна армия и да работим за повече присъствие на НАТО в региона. Затова правилният за нас отговор е повече НАТО в Черноморския регион. Това, което конкретно трябва да се направи сега, е България да изпълни навреме и в пълен обем всички свои ангажименти по линия на изграждането на адаптираното Предно присъствие на НАТО на Югоизток. Нещо повече - ние имаме нужда и от военноморска база, и от военновъздушна база, и от сухопътна бригада на НАТО в България. Изграждането на многонационални формирования на НАТО в България е гаранция за нашата национална сигурност. Това ни прави силни и независими. И сигурни. А не руските енергийни проекти в България, които само увеличават и без това тоталната енергийна зависимост от Русия. Стратегическа грешка би било да отхвърлим възможността за повече НАТО в България и в Черно море, като същевременно реализираме руските енергийни проекти у нас. Това значи да отхвърлим сигурността и да увеличим зависимостта на страната ни. Изявлението на Бойко Борисов идва и в контекста на вече допуснатата стратегическа грешка българското правителство да позволи над територията на България на път за Сърбия да прелети руския зенитно-ракетен дивизион С-400. С това действие страната ни се превърна във въздушен коридор за Руската федерация, която се стреми да наложи влиянието си на Балканите като използва Сърбия като инструмент. Освен това, в момента Москва използва своето лоби в Белград, за да въвлече страната ни в измислен шпионски скандал. Провокациите на сръбски официални представители спрямо нас продължават. Допускаме, че в отговор на изгонването наскоро на руския военен разузнавач от София заради шпионаж Москва няма да отговори реципрочно на своя територия, а ще нанесе косвен удар срещу нас чрез сръбските си приятели. Да не забравяме и награждаването лично от Владимир Путин в Кремъл на обвиняемия за шпионаж Николай Малинов и провокативните думи на говорителя на Кремъл по тази тема, което бе унижение на страната ни. Москва продължава да нанася удари по нас. Оценяваме това изказване на премиера Бойко Борисов като изключително разочароващо и направено в най-неподходящия момент точно преди стратегически важната му среща с президента на САЩ Доналд Тръмп. Препоръчваме на министър-председателя да прочете отново Позицията на Атлантическия съвет на България от 18.11.2019 г по повод срещата му с амерканския президент / https://www.facebook.com/BGATLANTIC/posts/508384429751460?__tn__=K-R/ и изразяваме надежда, че ако се вслуша в нашите добронамерени препоръки, то резултатът от посещението му в САЩ ще бъде с голямо стабилизиращо въздействие не само за България, но и за мира и сигурността в Черно море и Югоизточна Европа.\"   За какво ще говорят на Борисов в Овалния кабинет? Борисов пристигна във Вашингтон за среща с Тръмп (ВИДЕО)", "date": "2019.11.25", "title": "Атлантическият съвет - против Борисов и \"за\" натовски бази в Черно море"}
{"url": "https://clubz.bg/90920-dokoga_shte_karame_jivotnite_da_pushat_i_da_kazvat_stihotvoreniq_za_da_izlezem_nie_gotini", "text": "България търси талант. На сцената момче гълта питон или нещо от сорта, но при всички положения май го ближе. Всички се напикават, пляскат, пълна истерия. Следващ кадър - момчето гали игуана и споделя, че хората вече го разпознавали по улицата, и как иска да спечели, за да си направят със семейството собствен цирк. Нова поява на сцената, този път майката на момчето е вързана за някаква дъска, а отзад, в клетка, стои нещастен крокодил. Музика, светлини, пушеци, крясъци, момчето освобождава майка си с мятане на ножове, крокодилът, горкият, само се блещи и озърта, аплодисменти, крясъци, майката е освободена, всички са щастливи. Някой дърпа крокодила за опашката в израз на финален и страшен героизъм. Дискусия, похвали, разсъждения. Ма вие нормални ли сте?! Ай стига вече с тия дресирани животни - докога ще ги разнасяме тия питони, игуани, зайци и крокодили, докога тия животни ще ги вадим по сцени, ще ги ближем, тупаме, дресираме и караме да скачат на табуретка, да пушат цигари и да казват стихотворения, за да излезем ние много готини? Т'ва какъв талант е? Идете в нещастния зоопарк в София, да видите колко са щастливи животните там. Да видите колко е весела мечката, колко е радостен лъвът, каква жизнерадостност блика от бетонните им домове, в които си живуркат, за да ходи половината софийска околия всяка неделя, и да им се блещи от оградите, и да им мята бисквити и ябълки по главите. И след това вижте и как се прави на други места по цирковете - вече показват холограми на слонове, коне и тигри, а не нещастните им живи подобия. Па, ако толкова искате да гледате нещо живо в клетка, идете на ММА или на стриптийз - там всички крокодили влизат доброволно и за пари, и ако някой скача през огнени обръчи или го ближат пред публика, поне е наясно какво го чака и може да се откаже когато си пожелае.    ", "date": "2019.11.25", "title": "Докога ще караме животните да пушат и да казват стихотворения, за да излезем ние готини"}
{"url": "https://clubz.bg/90923-spisykyt_s_evrokomisarite_okonchatelno_odobren", "text": "Съветът на ЕС одобри днес   от 27 души, които предлага за членове на Еврокомисията до 31 октомври 2024 г. В него са имената на 26 комисари, предложени от всяка страна членка, и това на Жозеп Борел, номиниран за върховен представител по въпросите на външните работи и политиката на сигурност. Мария Габриел - сред най-влиятелните жени в киберсигурността в Европа Българският представител е Мария Габриел. В списъка не са посочени ресорите на еврокомисарите. Одобряването му обаче премахва и последното препятствие пред избирането на новата Еврокомисия. Тя трябва да бъде гласувана на 27 ноември в Страсбург. В нея засега няма да има британски представител. Обединеното кралство, което скоро трябва да напусне ЕС, не е номинирало свой комисар.", "date": "2019.11.25", "title": "Списъкът с еврокомисарите окончателно одобрен"}
{"url": "https://clubz.bg/90908-borisov_pristigna_vyv_vashington_za_sreshta_s_trymp_video", "text": "Министър-председателят Бойко Борисов пристигна снощи във Вашингтон, където днес предстои да се срещне с президента на Съединените американски щати Доналд Тръмп в Белия дом. Настоящата визита на премиера Борисов е показателна за постигнатите отлични резултати в двустранните отношения между България и САЩ, съобщиха от правителствената пресслужба. Срещата на Борисов и Тръмп е ключова стъпка за задълбочаването на стратегическото партньорство между двете държави. България и САЩ са съюзници и стратегически партньори и страната ни има интерес да надгражда сътрудничеството в редица сфери като сигурност и отбрана, енергетика, борба срещу тероризма, образование и наука, връзки между народите. България и САЩ имат отлични отношения в областта на сигурността и отбраната, както по двустранна линия, така и в рамките на НАТО. Посещението във Вашингтон е повод премиерът Борисов да потвърди сериозния подход на българското правителство към ангажимента от Срещата на най-високо равнище на НАТО в Уелс през 2014 г. по отношение на разходите за отбрана. В този контекст страната ни разглежда договорите за доставка на самолетите F-16 Block 70 не само като важна част от модернизацията в сферата на отбраната, но и като осигуряване на индустриално сътрудничество, което ще допринесе за икономическото развитие на България и за конкурентоспособността на страната ни в тази сфера дългосрочно. Съвместните военни учения в България, които се провеждат целогодишно, са също от съществено значение за подобряване на оперативната съвместимост на българските въоръжени сили с тази на другите държави членки на НАТО, допълват от правителството. В рамките на посещението във Вашингтон на вниманието на премиера Борисов ще бъдат и въпроси от енергийната сфера. Сътрудничеството със САЩ в областта на енергетиката има потенциал да допринесе за укрепване на енергийната сигурност на страната ни и диверсификация на енергийните източници и маршрути, включително посредством внос на втечнен природен газ. До момента министър-председателят Борисов последователно е изтъквал пред представителите на висшата американска администрация ползите от реализирането на проекти като газоразпределителния център „Балкан“, „Балкански поток“, интерконектора Гърция-България, както и възможностите за развитие на пазара на втечнен природен газ.     България има интерес също така да задълбочи търговско-икономическите си отношения със САЩ, които редовно се нареждат сред 20-те водещи външнотърговски партньори на страната ни, като през 2018 г. търговията със стоки със САЩ достига стойност от над 975 млн. щ. д. Основна цел в усилията ни за засилване на двустранното икономическо сътрудничество е привличането на нови преки американски инвестиции, като акцент са високотехнологичните сектори.", "date": "2019.11.25", "title": "Борисов пристигна във Вашингтон за среща с Тръмп (ВИДЕО)"}
{"url": "https://clubz.bg/90922-louis_vuitton_kupuva_tiffany_za_16_mlrd%C2%A0", "text": "Френският конгломерат за луксозни стоки  (Луи Вютон) потвърди в понеделник, че ще придобие американската компания за бижута  .(\"Тифани\") за 16,2 милиарда долара или пo 135 долара за акция в брой. Сделката ще се превърне в най-голямата в сектора на луксозните стоки и се очаква да бъде финализирана в средата на 2020 година, предава БНР. Вече е ясно, че съветът на директорите е посъветвал акционерите да одобрят с сделката, което отваря пътя пред нейното практическо изпълнение. Първочалната цена, която \"Луи Вютон\" предлагаше на \"Тифани\" за една акция, беше по 120 долара, което впоследствие беше увеличено до текущата оферта от 135 долара за акция, след като Tiffany заяви, че първоначалното предложение значително подценява стойността на компанията. Louis Vuitton иска да купи Tiffany Louis Vuitton изостави модната марка на Боно от U2 Очакванията са, че сделката ще засили най-малкия бизнес на \"Луи Вютон\" - именно поделението за бижута и часовници, който бизнес е много по-силно развит в компании като Bulgari и Tag Heuer, и ще помогне на френския конгломерат да се разшири в един от най-бързо развиващите се сектори на индустрията за луксозни стоки. От последните отчети на групата става ясно, че модните марки и аксесоари, включително   генерират по-голямата част от печалбата на LVMH, управлявана от най-богатия човек във Франция - Бернар Арно, въпреки че през последните години се наблюдава растеж и при бижутерски бизнес. Изпълнителният директор на \"Тифани\" Алесандро Болиоло заяви, че транзакцията \"ще осигури допълнителна подкрепа, ресурси и инерция\". Акциите на LVMH Moet Hennessy - Louis Vuitton стартират търговията на борсата в Париж в понеделник с повишение от 1,78%. Louis Vuitton изостави модната марка на Боно от U2", "date": "2019.11.25", "title": "Louis Vuitton купува Tiffany за $16 млрд. "}
{"url": "https://clubz.bg/90933-silite_na_haftar_razbili_dron_na_sasht", "text": "Представител на въоръжената групировка, бореща се за контрол над либийската столица Триполи, каза, че безпилотен американски военен самолет е бил свален погрешка миналата седмица, предаде Асошиейтед прес, цитирана от БТА. Самообявилата се  обяви по-рано, че е свалила италиански дрон преди няколко дни. Американски ракети открити у силите на Хафтар в Либия САЩ засега не са посочили причина за загубата на дрона и днес отказаха коментар. Армията на Хафтар е в съюз със съперничещото либийско правителство, базирано в източната част на страната. От април досега то се опитва да превземе Триполи. Представителите на ЛНА казаха, че са взели американския дрон такъв произведен в Турция, каквито използват силите на правителството в Триполи. В събота групировката обяви, че налага   над Триполи.", "date": "2019.11.25", "title": "Силите на Хафтар разбили дрон на САЩ"}
{"url": "https://clubz.bg/90911-majki_na_deca_s_uvrejdaniq_izlizat_na_protest_sreshtu_izbora_na_valeri_simeonov", "text": "Заради избирането на лидера на НФСБ Валери Симеонов за зам.-председател на парламента майки на деца с увреждания ще протестират в късния следобед. Автошествието демонстрация ще тръгне Майките настояват Симеонов да подаде оставка от ръководството на Парламента. Майки на деца с увреждания искат оставките на Валери Симеонов и 117 депутати Красимир Каракачанов, лидер на коалиционния партньор в парламентарната група \"Обединени патриоти\", както и председателят на Народното събрание Цвета Караянчева застанаха зад избора на Симеонов. Самият той каза: Валери Симеонов: Поведението ми е достойно Шествието, което започва от площад „Народното Събрание\", ще премине през \" Орлов мост\", а автомобилите ще обикалят и кръговото движение при 4-ти километър. В същото време феминистки организации организират шествие под надслов „Докато има насилие, борбата продължава\" , то е по повод Международния ден на ООН за борба с насилието над жени. Шествието започва от площад „Независимост\" и ще се отправи към Орлов мост. Заявката и за двете шествия е 18:30 ч.   Валери Симеонов: Поведението ми е достойно", "date": "2019.11.25", "title": "Майки на деца с увреждания излизат на протест срещу избора на Валери Симеонов"}
{"url": "https://clubz.bg/90924-huawei_vodi_dela_ako_tvyrdish_che_e_svyrzana_s_kitajskata_dyrjava", "text": "Китайската компания Huawei започва по-агресивна битка срещу критиците си в Европа,   по съдебен път, съобщи Блумбърг. Техногигантът е подал жалба за клевета във Франция срещу изследовател, журналист и мрежови експерт. И тримата са коментирали в ефира на различни телевизии, че компанията е свързана с китайското правителство. Huawei се хвали с ръст в продажбите въпреки американските санкции Делата са повдигнати през март, признават от Huawei. От компанията допълват, че търсят интересите си в съда само срещу хора, които твърдят, че е контролирана от китайското правителство и че то използва нейните ресурси за шпионаж.  Франция наскоро прие ново законодателство за изграждането на своята 5G мрежа. Според него всяка компания, включително Huawei, може да кандидатства за проекта, но правителството може да одобрява или отхвърля кандидатури на база притеснения за националната сигурност. Германия допуска Huawei до търга за 5G САЩ вече близо 2 години настоява съюзниците им в Европа да се откажат от Huawei, когато става дума за 5G инфраструктурата. Компанията обаче е лидер в областта и множество държави, вече ползват неин хардуер. От САЩ заплашиха, че ще ограничат информацията на своите разузнавателни служби до Германия и Канада, ако допуснат Huawei. \"Вашингтон пост\": Huawei помагала на Пхенян за безжична интернет мрежа Китайската компания вече води дело срещу американското правителство, което обаче не спира негови представители да настояват, че Китай ще шпионира Запада чрез техния хардуер. Досега обаче не бяха започвали дела срещу частни лица. Забележително е, че и нито едно дело не е повдигнато срещу медии - според китайската компания, те не искат да атакуват свободата на словото. Германия допуска Huawei до търга за 5G \"Вашингтон пост\": Huawei помагала на Пхенян за безжична интернет мрежа", "date": "2019.11.25", "title": "Huawei води дела, ако твърдиш, че е свързана с китайската държава"}
{"url": "https://clubz.bg/90930-uber_otnovo_zagubi_licenza_si_v_london", "text": "Транспортните власти в английската столица Лондон решиха да не продължават лиценза на компанията за споделено пътуване Uber да работи в града. Така фирмата няма да има право да функционира след полунощ местно време в понеделник. В официално изявление от институцията заявиха, че Uber все още не са \"годни и подходящи\", съобщава днес CNN.  Представители на компанията пък бяха категорични, че ще обжалват решението. Uber може да продължи да предоставя услуги в Лондон, докато тече делото по жалбата.  КЗК пак погва \"руския Uber\": \"Максим\" още нарушава правилата за конкуренция Uber ще превозва с вертолет клиенти до летище \"Кенеди\" Лондон е един от петте световни града, които представляват близо една четвърт от резервациите на Uber през 2018 г., заедно с   Наскоро публикувани данни показаха, че 3,5 милиона лондончани използват приложението редовно. Според Uber компанията разполага с над 45 000 шофьори в столицата на Англия.  Uber ще превозва с вертолет клиенти до летище \"Кенеди\"", "date": "2019.11.25", "title": "Uber отново загуби лиценза си в Лондон"}
{"url": "https://clubz.bg/90910-stabilno_e_systoqnieto_na_momicheto_namushkano_vyv_vlaka_za_varna", "text": "Това заяви в ефира на Нова тв д-р Георги Арабаджиев от УМБАЛ „Проф. д-р Стоян Киркович”, Стара Загора. В неделя 20-годишно момиче пострада, след като беше намушкана в нощния влак за Варна. Една от версиите е, че до нападението се е стигнало след спор.  Момичето е с три прободни рани – в областта на гърдите, главата и бедрото. „Извършителят е задържан за 24 часа. Той е освидетелстван и е настанен в държавна психиатрична болница. Там ще му бъде изготвена експертиза. По тези причини не е привлечен до момента към наказателна отговорност”, поясни Дичо Атанасов, окръжен прокурор на Стара Загора.", "date": "2019.11.25", "title": "Стабилно е състоянието на момичето, намушкано във влака за Варна"}
{"url": "https://clubz.bg/90909-zashto_shef_na_kpkonpi_da_moje_a_glaven_prokuror_da_ne_moje", "text": "Каква е разликата между отношението на главния прокурор и на шефа на КПКОНПИ към политиците? Защо политиците твърдят, че не трябва да се месят в избора на обвинител № 1, тъй като той после ще трябва да ги разследва тях, но избират пряко шеф на Антикорупционната комисия, който също би трябвало да ги разследва? Тези въпроси бяха повдигнати пред Йордан Цонев (ДПС) в интервю за Нова тв. Вместо да им отговори обаче, Цонев предпочете да изсипе поредните обвинения към  , както я нарече той. И да изрече няколко разминаващи се с фактите твърдения. Цонев изтъкна, че парламентът може да избира шеф на КПКОНПИ, защото  Това бе негов коментар на идеята шефът на КПКОНПИ да се назначава от президента. След което смени темата с обвинения към десницата, която не е протестирала при избора на предишния главен прокурор, въпреки че той е бил избран много по-недемократично и по-непрозрачно. И сам си отговори: Той използва понятието \"разградската десница\", визирайки опорната точка за \"Агнешките главички\", повтаряна в медиите на Пеевски. Единственото име, което спомена Цонев в \"целия този т.нар. демократичен спектър\" обаче, бе на бизнесмена Иво Прокопиев. Но пропусна да спомене, че 11 души от 25 членове на ВСС са избрани от парламента и всички те единодушно гласуваха за Иван Гешев. Според Цонев обаче  Също като премиерът Бойко Борисов и лидерът на БСП Корнелия Нинова Цонев каза, че сега избираме главен прокурор след поправките в законодателството, поискани от Христо Иванов, когато той бе правосъден министър. Борисов и Нинова в хор: Христо Иванов е виновен за Гешев Фактите обаче са други - промените в Конституцията не бяха приети така, както искаше Иванов, и именно затова той стана единственият български министър през последните 30 години, подал си оставката заради несъгласие с правителството, в което участва. Не, нищо не сме променяли заедно, г-н Борисов Противно на твърденията на Цонев темата за главния прокурор вълнува обществото много отдавна. И това е нормално, защото става дума за единствения пост в държавата, за който няма записан текст в Конституцията и законите относно това кой контролира неговите действия и бездействия. Темата за промени в основния закон, свързани с главния прокурор, бе много актуална още през 2002 г. Тогава от десницата, представлявана от ОДС, предлагаха главният прокурор да мине към изпълнителната власт, за да подлежи на контрол от парламента. Конституционният съд обаче, сезиран от тогавашния главен прокурор Никола Филчев, постанови на 10 април 2003 г., че подобни промени могат да се правят само от Велико народно събрание, с което създаде серизна пречка пред по-сериозни реформи в съдебната власт. Не, нищо не сме променяли заедно, г-н Борисов", "date": "2019.11.25", "title": "Защо шеф на КПКОНПИ да може, а главен прокурор да не може?"}
{"url": "https://clubz.bg/90912-ispaniq_triumfira_na_kupa_dejvis", "text": "Испания за шести път в историята спечели \"Купа Дейвис\" - отборното неофициално световно първенство по тенис. На финала в Мадрид иберийците биха с 2:0 Канада и водени от Рафаел Надал, вдигнаха трофея в новия формат на турнира. В първия двубой Роберто Баутиста Агут преодоля тийнейджъра Феликс-Оже Алиасим със 7:6(3), 6:3. Три дни по-рано Баутиста Агут загуби своя баща, но въпреки това избра да играе. Късно снощи Рафа Надал се справи с Денис Шаповалов - 6:3, 7:6(7). Световният №1 записа 32-ра поредна победа в турнира и осма за седмицата (на сингъл и двойки). Сред публиката в залата беше испанският крал Фелипе, популярни личности от елита в Мадрид, футболни звезди като Серхио Рамос и Жерар Пике и т.н. Защитникът на \"Барселона\" е част от бизнес групата, която придоби \"Купа Дейвис\". С това сезонът в тениса официално приключи.", "date": "2019.11.25", "title": "Испания триумфира на \"Купа Дейвис\""}
{"url": "https://clubz.bg/90915-proevropeecyt_klaus_johanis_preizbran_za_prezident_na_rumyniq", "text": " бе преизбран за президент на Румъния на изборите на 24 ноември, съобщи Ройтерс. В Румъния избират президент - на балотаж При преброени 88 процента от гласовете той печели 63,2 процента от вота, докато лидерката на социалдемократите Виорика Дънчила, която наскоро бе свалена от премиерския пост, си осигури 36,8 на сто. Едва 49,87 процента от избирателите гласуваха, което е спад с малко под 3 процента в сравнение с 2014 г. Правителството на Дъчнила бе свалено на 10 октомври, след като загуби вот на доверие. То е обвинявано в корупция и критикувано от ЕС заради съдебните реформи, които според Брюксел подкопават върховенството на закона и независимостта на съдиите. ЕК предупреждава Румъния, че може да стане като Полша ЕК предупреждава Румъния, че може да стане като Полша", "date": "2019.11.25", "title": "Проевропеецът Клаус Йоханис преизбран за президент на Румъния"}
{"url": "https://clubz.bg/90913-demokratite_v_honkong_razbiha_prokitajskite_sili", "text": "Продемократичните сили в Хонконг отбелязаха безапелационна победа срещу прокитайския естаблишмънт на избори за районните съвети на острова на 24 ноември, съобщи Ройтерс. Те си осигуриха почти 90 процента от вота - 396 от всичките 452 места. Хонконг: Законът за екстрадицията изтеглен от парламента Главната администраторка на територията Кари Лам обяви, че правителството е очаквало резултатите и пожела  Когато към полунощ местно време провалът на пропекинския елит започна да става все по-явен, в някои от избирателните секции протестиращите започнаха да празнуват и да скандират един от популярните слогани през последните 6 месеца: Шест дни протести в Хонконг - 357 млн. долара щети за икономиката Някои от победителите отбелязаха, че натискът върху Лам ще се увеличи. Преди 4 години продемократичните сили спечелиха около 100 места в районните съвети. В неделя почти три милиона души гласуваха - рекордните 71 процента от избирателите, което е близо два пъти повече в сравнение с 2015 г. Тя съобщи, че партията е отказала да приеме оставката ѝ в понеделник сутринта. Шест дни протести в Хонконг - 357 млн. долара щети за икономиката", "date": "2019.11.25", "title": "Демократите в Хонконг разбиха прокитайските сили"}
{"url": "https://clubz.bg/90916-dps_podkrepq_gerb_parite_ot_letishte_sofiq_da_otidat_za_bdj", "text": "Движението за права и свободи е внесло предложение за на Република България, с което се цели изплащане на дълговете на холдинга на БДЖ конкретно с парите от първоначалното плащане по концесията на летище София.  Това става ясно от внесените от различните парламентарни групи предложения за промени в проекта на Министерството на финансите. Срокът за редакции в проектобюджета изтече на 20 ноември. Промяната, засягаща държавните железници, е подписана от шестима депутати от ДПС, начело с председателя Мустафа Карадайъ. Интересното е, че   За целта и в бюджета за 2019 г. , и в проекта на Министерския съвет за 2020 г., приет на първо четене, има текст, който позволява сумата от концесията на летището да не постъпи в т.нар. Сребърен фонд. Текстът е наложителен, защото според Закона за Държавния фонд за гарантиране устойчивост на държавната пенсионна система парите от всички концесии отиват директно в Сребърен фонд. Миналата година и президентът Румен Радев, и омбудсманът сезираха Конституционния съд дали това не противоречи на основния закон, но той реши в полза на предложението на правителството. Концесията на Летище \"София\" ще изплаща дълговете на БДЖ Основната разлика между първоначалното предложение на властта и промяната, предложена от ДПС, е, че проектобюджетът казва само, че концесионното плащане няма да отиде в Сребърния фонд, докато от Движението са разписали къде точно ще отидат парите по пера. В случая - конкретно за държавните железници. Предлага се 196 млн. лв. да бъдат изхарчени за погасяване на временна финансова помощ на \"Холдинг БДЖ\" ЕАД. Други 84 млн. лв. пък ще трябва да погасят задълженията на холдинга към Националната компания \"Железопътна инфраструктура\". 204 млн. лв. са разпределени за \"погасяване на временна финансова помощ\" именно на националната компания \"Железопътна инфраструктура\". От сметките излиза, че ДПС иска за държавните железници да се разпределят общо 488 млн. лв. от концесионното плащане за летище София. Пълната сума, която държавата трябва да получи от концесионера като първоначално плащане е 550 млн. лв. Къде би отишла разликата от над 60 млн. лв. не е съвсем ясно към момента, ясно е само, че няма да е в Сребърния фонд, ако текстовете бъдат приети окончателно, както са предложени. БДЖ се модернизира до 2024 г., за да излезе на конкурентния пазар Сключен договор за концесия на летище \"София\" все още няма. Само преди малко повече от седмица Комисията за защита на конкуренцията потвърди избора на изпълнител - френско-германският консорциум \"Соф Кънект\", в който участват операторът на летище Мюнхен и базираният в Париж фонд \"Меридиам\", който инвестира в инфраструктурни проекти в Европа, Северна Америка и Африка. Строителен партньор е компанията \"Щрабаг\". Решението обаче беше обжалвано от абсолютно всички други участници, заради редица неточности и в процеса на избор и при самия печеливш. Въпреки това след потвърждението на сделката от КЗК изглежда, че държавата върви към подписване на договора. То може да бъде допълнително забавено, ако другите участници в обществената поръчка, решат да обжалват и решението на КЗК пред съда. . Освен това Движението иска повече пари за обшинските пътища.  БДЖ се модернизира до 2024 г., за да излезе на конкурентния пазар", "date": "2019.11.25", "title": "ДПС подкрепя ГЕРБ: парите от Летище София да отидат за БДЖ"}
{"url": "https://clubz.bg/90914-21_godishna_shofira_s_288_promila", "text": "21-годишно момиче от Свиленград е задържано за шофиране в нетрезво състояние, съобщава \"Марица\", цитирайки източници от полицията.  Случката е от събота, когато в 6,20 часа здраво почерпената дама подкарала леката си кола хонда. Още на старта обаче ударила служебен автомобил на хотел в града. От 1 януари съставят на досиета на шофьорите за \"Бонус-малус\" Пристигналият автопатрул констатирал, че младата жена е употребила сериозно количества алкохол, дрегерът отчел 2,88 промила.  Задържана е до 24 часа по стартиралото бързо производство. Шофьорка отмъсти на такси - блъсна го 5 пъти на заден (ВИДЕО)   Шофьорка отмъсти на такси - блъсна го 5 пъти на заден (ВИДЕО)", "date": "2019.11.25", "title": "21-годишна шофира с 2,88 промила"}
{"url": "https://clubz.bg/90925-zukyrbyrg_ulesnqva_omrazata_i_nasilieto_smqta_sasha_baryn_koen", "text": "Саша Барън Коен посочи единствения американски евреин, който според него прави най-много за улесняване на   в Америка: основателя на \"Фейсбук\" и изпълнителен директор на мрежата Марк Зукърбърг, съобщава сайтът The Daily Beast. Комедийният актьор заяви това тази седмица, приемайки международната награда за лидерство на срещата на Лигата за борба с клеветата ADL под надслов „Никога е сега“ относно антисемитизма и омразата. Коен започна с шега по адрес на администрацията на Тръмп. Актьорът, който в ролята на казахстанския антисемит Борат популяризира фразата „Хвърлете евреина в кладенеца”, разказа, че според някои критици комедията му рискува да засили старите стереотипи. Но се защити, обяснявайки: Но докато той описва с примери от „Da Ali G Show“ и по-новия му сериал „Showtime Who Is America?“, неговият хумор работи само когато мнозинството зрители  . Коен даде пример: След това Барън Коен посочи възхода на демагогията, конспиративните теории и престъпленията от омраза по цял свят и посочи, според него, най-логичното обяснение на тази опасна тенденция. Остатъка от речта си актьорът използва за систематична деконструкция на скорошното обръщение на Зукърбърг в Джорджтаунския университет, с което защити вялите опити на \"Фейсбук\" да се бори с многобройните си проблеми и представянето на бездействието си като  . Наричайки този аргумент „нелеп“, Барън Коен каза: Комикът нарече позицията на Зукърбърг спрямо отрицателите на Холокоста „лудост“ и критикува очевидната готовност на \"Фейсбук\" да разпространява неверни и подвеждащи политически реклами без проверка.", "date": "2019.11.25", "title": "Зукърбърг улеснява омразата и насилието, смята Саша Барън Коен"}
{"url": "https://clubz.bg/90918-nasilieto_nad_jeni_se_sluchva_navsqkyde_nqma_sigurno_mqsto", "text": "„Насилието над жените и момичетата е насилие над човечеството като цяло и не следва да има място в Европа или другаде по света. Но всички ние знаем, че въпреки нашия ангажимент все още сме далеч от преодоляването на това предизвикателство. Насилието над жените се случва навсякъде, няма сигурно място - дори у дома. Точно обратното. Жените стават жертви на насилие както у дома, така и на работното си място, в училищата и университетите, на улицата, в процесите на разселване и миграция и във все по-голяма степен онлайн чрез кибернасилие и изказвания, подбуждащи към омраза. Мащабът на проблема остава шокиращ: една трета от жените в Европа са били обект на физическо и/или сексуално насилие. Почти всички жертви на трафик с цел сексуална експлоатация в рамките на ЕС са жени и момичета. В развиващите се страни всяко трето момиче е омъжвано, преди да навърши 18-годишна възраст. Най-малко 200 милиона жени и момичета са били подложени на генитално осакатяване, което все още се практикува в около 30 държави. Като Европейски съюз и международна общност е наша отговорността да поддържаме ангажимента си за предотвратяване, открито отхвърляне и осъждане на всички актове на насилие над жените и момичетата. Наше задължение е също така да подкрепяме и защитаваме жертвите, като създадем безопасна среда, в която те да сигнализират за престъпленията, извършени срещу тях. Европейският съюз се ангажира да продължи да работи неуморно с партньорите си за укрепване на правните рамки и институциите, да подкрепя развитието и образованието, да подобрява услугите за преживелите насилие, да се бори за справянето с първопричините за насилието и да насърчава предоставянето на повече възможности на жените. Прекратяването на насилието над жените и момичетата обаче изисква твърд ангажимент не само на институционално равнище. За това се изисква широко участие на международните организации и НПО, както и на гражданското общество като цяло. И най-вече на мъжете. Следователно нашата цел е ясна: премахване на насилието над жените и момичетата. Европейският съюз ще остане начело на тази международна мобилизация в защита на правата на всяка жена и всяко момиче да живеят свободно и в безопасност. Правим това за нашето бъдеще и за нашето настояще, тъй като жените са стълбът на едно справедливо, отворено, развито и демократично общество и нищо не трябва да ги лишава от свободата да изпълняват ролята си свободно и безопасно.“", "date": "2019.11.25", "title": "Насилието над жени се случва навсякъде, няма сигурно място"}
{"url": "https://clubz.bg/90921-na_78_byrni_razkyrshi_snaga_pod_zvucite_na_dancing_queen_video", "text": "Трябва някой да извърши критически анализ на АББА и в частност на  .  Тереза Мей танцува към изхода на \"Даунинг стрийт\" 10 (ВИДЕО) Преди няколко години консерваторката Тереза Мей призна, че обожава да танцува на песента на шведския квартет, а през юли бе публикувано видео как странно се кълчи под звуците на парчето.     През уикенда пък левият популист в САЩ Бърни Сандърс не ѝ остана длъжен и демонстрира, че скорошните проблеми със сърцето и достолепните му 78 години не пречат да покаже какво умее на дансинга под съпровод на \"Танцуващата кралица\". Бърни Сандърс напусна болницата  след инфаркт     Явно закача някаква чувствителна струна в сърцата на широк спектър от гласоподаватели. Сандърс увери избирателите, че \"Танцуващата кралица\" е била изпълнявана на сватбата му и за да остави без всякакво съмнение любовта си към парчето, той публикува видео от танца в \"Туитър\" и написа цитат от песента.     Бърни развя снагата на митинг в Манчестър, Ню Хампшир. В щата ще се проведе вторият вот на първичните избори между кандидат-президентите (11 февруари 2019 г.) и затова номинираните прекарват все повече време там.       Бърни Сандърс напусна болницата  след инфаркт", "date": "2019.11.25", "title": "На 78 Бърни разкърши снага под звуците на Dancing Queen (ВИДЕО)"}
{"url": "https://clubz.bg/90917-neobhodimost_a_ne_prestyplenie", "text": "Такива са преобладаващите нагласи спрямо бизнеса в България според представително   на социологическа агенция „Тренд“, проведено в началото на юли 2019 г. по поръчка на Германо-българската индустриално-търговска камара (ГБИТК) и партньорски организации. Резултатите от изследването подтикват ГБИТК да организира дискусионен форум на тема „Да извадим успеха от анонимност“ в рамките на кампанията „Да успеем в България!“. Форумът, който се проведе на 18 ноември в София и събра на едно място представители на бизнеса, медиите, неправителствения сектор и законодателни и регулаторни органи, се фокусира върху един от корените на проблема: придържането към политика за неспоменаване на фирми и марки в медиите, особено в телевизията и радиото. Тази политика до голяма степен обяснява анонимността на българския бизнес и допринася за утвърждаването на негативни нагласи не само спрямо него, а спрямо цялата среда у нас. Колкото по-скоро медиите загърбят тази политика в полза на фактологично и конкретно отразяване на събития, тенденеции и участници в българския бизнес, толкова по-добре за всички ни. Отдолу обрисувам настоящата картина и обобщавам ползите от споменаването на фирмени и продуктови наименования в медиите. Темата за присъствието на компании и марки в медиите е на дневен ред от много години, но засега дискусиите по нея не дават кой знае какъв резултат. Журналисти и мениджъри в сектора обикновено хвърлят вината за ограниченото и/или анонимизирано присъствие на бизнеса в медиите върху   (ЗРТ), и по-специално върху забраната за „скрити търговски съобщения“. През годините тази част от текста на ЗРТ спомогна за създаването на страх у работещите в медии дотолкова, че много от тях предпочитат да избягват споменаването на фирмени и продуктови наименования, за да се предпазят от санкции. Ето защо редовно гледаме или слушаме интервюта с хора от частния сектор, представяни като „изпълнителен директор на мобилен оператор“, „главен редактор на издателство“ и с други абстрактни описания, а не като част от конкретна организация с име, история и определена репутация. В резултат се стига до абсурдни казуси като предупреждаването на гостите в дадено телевизионно предаване да не носят дрехи с фирмени лога и/или надписи или дори промяната на текста на песен с цел избягване на споменаването на компании (пример – „Имам човек“ на Ицо Хазарта). Допълнително объркване внася свободното споменаване на компании и марки в телевизии с икономически/бизнес профил като Bloomberg и Bulgaria ON AIR и печатни издания като „Капитал“. А за да стане още по-сложно всичко, от лятото на 2014 г. насам името на едно акционерно дружество (Корпоративна търговска банка) се споменава във всички медии, без това да води до санкции за тях. От своя страна Съветът за електронни медии (СЕМ) привидно насърчава медиите да отразяват бизнес новини свободно. Представителят на регулатора по време на форума „Да извадим бизнеса от анонимност“ дори  , че през последните няколко години органът не е глобявал електронни медии за споменаването на компания или търговска марка с информационна цел. Въпреки уверенията на СЕМ журналисти, редактори и продуценти продължават да търсят спокойствие чрез автоцензура. Макар че действително съществува, тя обаче не може да служи за оправдание на медиите, тъй като те отдавна имат навика да прекрачват границите на допустимото, когато това им изнася. Такива примери са тормозът, който упражняват спрямо близки на жертви на един или друг инцидент чрез безумни въпроси въпреки всичко записано в журналистическите кодекси, и вратичките, които намират, за да съобщават резултатите в изборния ден (и дори са готови да плащат глоби за тези свои действия). В някои случаи може да се говори за специфична (и порочна) форма на самоцензуриране: автоцензура не заради страх от санкции във връзка със скрити търговски съобщения, а автоцензура, чиято цел е да кара фирми да си плащат за споменаването им в новините, особено в положителен контекст. Гнусният вариант на този спорен подход е директният рекет, при който жълто-кафяви издания заплашват фирми, че ако не получат пари за „реклама“, ще пуснат очернящи материали срещу тях. Иначе казано, ограничаването на присъствието на бизнеса в медиите отчасти също е бизнес. От този „бизнес“ най-много губят самите медии, тъй като произтичащото напрежение подкопава обществената им роля като наш помощник при вземането на информирани решения. Като не говорят за фирми и предприемачи с конкретика, медиите подхранват споменатите негативни нагласи спрямо бизнеса в България и утвърждават представата за бизнеса като източник на злини и опасности, а за участниците в него – като безскрупулни същества, които газят всичко и всички по пътя си и използват всяка възможност да парадират с богатство, контакти и влияние. На този фон не би трябвало да се изненадваме, че едва 39% от респондентите в изследването на „Тренд“ смятат, че в България може да се прави успешен бизнес (34% са на обратното мнение), и че 42% не виждат добри възможности за професионална реализация в производствени предприятия в България (спрямо 32%, според които такива възможности съществуват). Посочването на компании и търговски марки при отразяването на новини и представянето на гостите в телевизионни и радиопредавания е първата и вероятно най-важна стъпка към разрешаването на описаните проблеми. Първо, откритото присъствие на бизнеса в медиите ще внесе по-голяма яснота, която пък ще доведе до по-висока обществена информираност. Ние можем да правим адекватни избори и да вземаме оптимални решения само когато знаем кой е източникът на данните или мненията, на базата на които избираме или решаваме. На всички ни е пределно ясно, че обикновено има огромна разлика между оценките на представителите на един и същ бранш за дадено събитие или явление, тъй като тези хора тръгват от различни позиции (българска или чуждестранна компания, собственик, бизнес модел, финансови резултати), разполагат с различни ресурси (мащаб на дейността, дял от пазара, производствена мощ, икономическо влияние, служители) и преследват различни цели (бързо или постепенно разрастване на бизнеса, доминиране на пазара, предлагане на масови или специализирани продукти). Второ, свободното посочване на наименованията на компании и продукти в медиите ще осигури една по-балансирана и по-достоверна картина на родната действителност. Никой не оспорва, че много български фирми нарушават поголовно закони и общоприети норми за поведение, поставят печалбата пред качеството на предлагания продукт или услуга и третират служителите си като роби, които нямат право на мнение и могат да приживяват само на вода и хляб. Никой не оспорва, че немалко бизнесмени са изградили бизнеси за милиони не основно чрез знанията, уменията и трудолюбието си, а благодарение на силен старт в бурните (и не особено честни) първи години на прехода към демокрация. Никой не оспорва, че немалко родни фирми продължават да съществуват най-вече благодарение на обществени поръчки, а не на конкурентоспособност. Наличието на всички тези компании и бизнесмени е безпорно, но това не означава, че в България няма находчиви и съвестни мъже и жени, които градят почтен бизнес и по този начин осигуряват прехрана както на себе си и близките си, така и на десетките или стотиците работещи за тях хора, а в някои случаи подпомагат и различни каузи и инициативи в полза на цялото общество. И трето, споменаването на компании и търговски марки в медиите може да промени не само бизнес средата у нас, но и начина ни на мислене, ценностите ни, отношенията ни и дори политиката, защото добрите примери са поне толкова заразни, колкото лошите (ако не и повече). Добрите примери имат силата да вдъхновяват появата на други добри примери и са ефективно средство за обединение на членовете на едно общество. Както казва Васил Терзиев от „Телерик Академия“ и Campus X, когото интервюирах за книгата си  : Може би най-силният аргумент в подкрепа на преминаването към режим на свободно споменаване на фирми и търговски марки в медиите е, че то е неизбежно в условията, в които живеем. Да си въобразяваш, че можеш да ограничиш достъпа на потребителите на телевизионно или радиосъдържание до определен тип информация (в този случай с бизнес насоченост) във време, в което тя достига до тях по всяко време на денонощието през мобилни устройства и социални мрежи, е наивно. Анонимното присъствие на бизнеса в медиите пък отчасти е по-лошо от пълното му отсъствие, тъй като новините за отварянето на „безименен“ завод в дадено населено място или за намирането на развалено месо в магазин на „верига хипермаркети“ в някой столичен квартал не са особено полезни, а във втория случай дори могат да вредят на хората, като ги карат да се притесняват, без обаче да могат да предприемат адекватни мерки, за да се предпазят. В крайна сметка темата за присъствието на бизнеса в медиите се свежда до въпроса какво общество бихме искали да имаме – информирано и мислещо или неинформирано и немислещо. Отговорът на този въпрос ще ни укаже пътя, по който трябва да поемем. ---- „Генерация Z“ – с подкрепата на „Америка за България“", "date": "2019.11.25", "title": "Необходимост, а не престъпление"}
