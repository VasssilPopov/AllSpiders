{"url": "https://clubz.bg/93597-levski_s_pyrva_pobeda_za_godinata_cska_sofiq_pak_ne_vkara", "text": "Изправеният пред угрозата да остане без финансовия си благодетел тим на \"Левски\" започна с победа годината. В първата си контрола \"сините\" победиха с 3:2 арменския \"Пюник\" в Алания. Нове: Държавата нарушава законите, унищожава частен бизнес и \"Левски\" В 9-ата минута новото попълнение Стайн Спиерингс откри резултата. Угочукво бързо изравни. Последва нова размяна за броени минути - Здравко Димитров този път изравни на \"сините\" в 77-ата, след като Шевчук вкара при добавка след дузпа в 73-тата. Пълният обрат осигури Фелипе Нашименто в 86-ата от пряк свободен удар. На вратата на \"Левски\" започна Николай Михайлов, а в средата на терена и друг новопривлечен - Симеон Славчев. След почивката поигра и защитникът Деян Лозев, дошъл от \"Арда\". В Марбея ЦСКА-София направи 0:0 с шампиона на Южна Корея \"Чонбук Хюндай\". \"Червените\" в трети пореден мач не могат да отбележат гол. Али Соу напусна лагера на ЦСКА-София - според клуба, поради лични причини. От утре той отново щял да се присъедини към отбора. \"Лудогорец\" разгроми \"Кайрат\" с 6:0 в Белек. Головете реализираха Клаудиу Кешеру, Жоржиньо, Якуб Шверчок (2), Мавис Чибота и Димо Бакалов, като попаденията на двамата са от дузпи.", "date": "2020.01.29", "title": "\"Левски\" с първа победа за годината, ЦСКА-София пак не вкара"}
{"url": "https://clubz.bg/93586-radan_kynev_prokuraturata_ne_moje_da_izpolzva_srs_kato_kafqva_mediq", "text": "Това коментира в профила си във фейсбук евродепутатът Радан Кънев, който е и адвокат. Поводът: разпространените вчера от прокуратурата данни, събрани със СРС - записите, с участието на държавния глава Румен Радев. Те бяха публикувани от държавното обвинение и като аудиофайл, и като текстови. Това пък се случи, след като главният прокурор Иван Гешев изпрати искане до Конституционния съд за тълкуване на текстовете в основния закон, които касаят имунитета на президента.  Сезираха Спецпрокуратурата за ОПГ с участник Гешев И допълва, че \"това е огромен риск за стабилността на държавата и сигурността на всеки гражданин\".      ", "date": "2020.01.29", "title": "Радан Кънев: Прокуратурата не може да използва СРС като кафява медия"}
{"url": "https://clubz.bg/93590-vtori_opit_slavi_trifonov_uchredqva_ima_takyv_narod", "text": "След като съдът отказа регистрацията на партия \"Няма такава държава\" Слави Трифонов свиква на 16 февруари ново учредително събрание. Както вече Трифонов съобщи формацията му ще има ново име - \"Има такъв народ\". Мястото на събитието ще е същото - залата на конгресния център \"Рейнбоу плаза\" в София. Слави Трифонов: \"Има такъв народ\" заменя \"Няма такава държава\" Днес беше разпространена и учредителна декларация, която по нищо не се различава от първата, когато беше обявено началото на \"Няма такава държава\". Същата формация, но с ново име, отново се обявява за мажоритарна избирателна система, да се намалят наполовина броя на депутатите - до 120, задължително гласуване, каквото има и в сегашния Изборен кодекс, въвеждане на дистанционно и електронно гласуване, пряк избор от гражданите на главния прокурор, омбудсмана и шефовете на областните и районните полицейски управления. Върховният съд: Няма \"Няма такава държава\" Ето и пълния текст на учредителна декларация на политическа партия \"Има такъв народ\": Върховният съд: Няма \"Няма такава държава\"", "date": "2020.01.29", "title": "Втори опит. Слави Трифонов учредява \"Има такъв народ\""}
{"url": "https://clubz.bg/93564-naredba_n_18_shto_e_to%C2%A0", "text": "Думите са на Владислав Горанов - финансов министър на Република България и са изречени вчера, около 10:30 ч. сутринта. По същото това време, на същото събитие - по темата говори и лично премиерът Бойко Борисов. Всъщност той не просто говори. Направо се скара на бизнеса - защо продължавате да протестирате срещу разпоредбата? То - всичко е за добро. Отмяна няма да има. Десетина часа по-късно или малко преди централните емисии на големите телевизии БНТ съобщава: \"Влизането в сила на Наредба Н-18 се отлага с нови шест месеца.\" Забележителна повратливост на правителството и то само след една среща с разтревожени ресторантьори. Страхът от протестите отново се оказа движеща сила. Протести все пак имаше - макар и по-малобройни, отколкото се очакваше. Стигна се дори до сблъсъци с полицията. Наредбата за касовите апарати бе отложена. Само за едрия бизнес Бизнесът приветства решението. Ако НАП реши, че все пак е разумно да не допълва през тези 6 месеца наредбата с още няколкостотин страници, може и да успее да изпълни изискванията. Защо обаче един обикновен регулаторен текст се превърна в най-голямо изпитание на българските предприемачи и защо кабинетът остави впечатлението, че се опитва да рекетира, а не да контролира? Март 2018 г. Депутатите в Народното събрание гласуват промени в Закона за ДДС. С тях задължават всички фирми, които приемат плащания в брой или с банкови карти да използват за целта само предварително одобрен от Националната агенция по приходите софтуер. Софтуер, с който традиционно бизнесът отчита продажбите си. Софтуер, който вече трябва да е свързан и с касов апарат.  Логиката на промените е повече от ясна - изсветляване на сивата част от икономиката. Според управляващите огромна част от бизнеса не издава касови бележки и крие обороти. Според сметките от преди 2 години обаче - промяната трябваше да засегне не повече от 25 000 обекта в страната. Днес говорим за над 300 000 фирми. Междувременно проблемите с дописването на наредбата започнаха да се множат, а властта стигна до извода, че НАП трябва да има достъп не просто до данните за продажбите, но и до цялата бизнес информация - доставчици, контрагенти, доставни и продажни цени, отстъпки, промоции и други видове чувствителна информация.  Преди всичко е важно да се отбележи - никой не е оспорвал, поне публично, желанието и правото на държавата да намери начин да накаже нарушителите. Общественият договор предполага всички да плащат данъците си и да не се крият от регулаторите. Държавните администрации обаче имат навика да действат малко грубо, непохватно и понякога - радикално. Българската администрация като че има академични познания в областта на затрудняването на бизнес процесите и този случай само потвърждава тази теза.  Какво е СУПТО - Софтуер за управление на продажбите в търговските обекти? Просто казано на езика на дребните търговци - складова програма, с която освен продажбите, се следят наличности и т.н. Тези софтуери се ползват отдавна в България и заслугата им е, че премахнаха бакалските тефтери и смятането наум, улесниха и оптимизираха сделките, дават ясна и точна представа на бизнеса какво, как и на какви цени се продава. Сега НАП не оспорва използването на тези програми, просто казва, че трябва да има достъп до тях. Казва още обаче, че фирмите не могат да ползват който и да било софтуер - той трябва да бъде лицензиран от НАП. На страницата на приходната агенция има един хубав списък с програми. Ако вашата, за която плащате на разработчика на годишна база няколстотин лева, не е в него - сори, купете си нова. С промените НАП ще може да следи абсолютно всяка продажба и да знае какво точно е било продадено: дали е болт или е гайка. Обрат: наредба 18 за бизнеса се отлага с 6 месеца. Пак Само че НАП не е много сигурна каква точно е дефиницията на СУПТО. Така например и към момента не е ясно - ако даден търговец издава фактура на MS Word или използва Exxel, дали проверяващият го служител на НАП няма да сметне, че това е нелицензиран СУПТО. Следват глоба и затваряне на обекта. Как обаче може да бъде накаран господин Гейтс например да долети до България, да си хване \"копърка\" от летището и да посети офиса на НАП на \"Дондуков\", за да си лицензира софтуера - не е много ясно. В процеса по изясняването на наредбата, а трябва да признаем, че след първоначалния шок, Агенцията все пак се допита до бизнеса - се получи документ, която е изпълнена със съкращения от по десет буквички, наредба, която в своята цялост и в опита си да обхване всички специфики на всеки бизнес, в крайна сметка достигна забележителните няколкостотин страници. Ако трябва да отговорим накратко на въпроса - защо бизнесът протестира - то отговорът би бил следният: НАП иска нещо, което не е много сигурно какво е, без да отчита отделните специфики на всеки бизнес, без да се интересува от финансовата тежест, която предполагат промените. Резултатът - безумен хаос, който дава огромна власт в ръцете на проверяващите, които ще трябва (и могат) да тълкуват стотиците страници на наредбата - както преценят. Ще затварят обекти, ще налагат глоби за нещо, което смятат, че е нарушение, а то  може и да не е. Наредбата трябваше да влезе в сила на 31 януари, преди да бъде отложена отново, разбира се, но само 3-4 дни преди това фирмите все още не знаеха какво се иска от тях. Прави впечатление още нещо - според бизнеса разноските, които всяка фирма е направила за смяна на софтуера и на касов апарат, ще се отразят в крайните цени за потребителите на всяка услуга.  Остават и малките детайли - дори дребните компании имат по няколко хиляди артикула. Всички те трябва наново да се въведат в новата софтуерна програма - допълнителна работа, която наетите вече служители не могат да изпълняват, защото трябва да зарежат дневните си задължения. Ако нещо по процеса не сработи - трябва да се наемат допълнителни ИТ специалисти.  Само един пример: Още - фирмата му купила компютър с програма и касов апарат от лицензирана от НАП компания. Оказало се, че служителите ѝ не са синхронизирали часовника на касовия апарат и компютъра. Отново - търговецът лъже НАП. Въпроси могат да бъдат задавани до безкрай. Пред Клуб Z Стоян Димитров - друг собстветник на мълък бизнес, обясни как всъщност голямото желание за борба със сивата икономика, може да бъде заобиколено въпреки стотиците страници наредба. Например - ако един магазин декларира през СУПТО, че има две бройки от даден артикул, но притежава склад, който не влиза в разпоредбата, а там има 400 бройки от продута - как НАП ще разбере, че той не е продал на клиента именно от склада си. И още, казва Димитров, наредбата е стимул за корупция. Ако всеки служител на НАП знае доставните цени на стоките, то всеки момент конкуренцията може да използва информацията, както сметне за добре. Просто ще плати на данъчния - нарушение на закона, но никой в държавата не вярва, че служителите на Агенцията са неподкупни. И вероятно има защо. Освен дребните търговци, в протестите се включиха и големи работодателски организации като Българската стопанска камара. Те призоваха властите да не оставят \"извън закона хиляди коректни търговци\" и да прецизират наредбата. Оттам напомниха, че особен е проблемът при ресторантьорите, хотелиерите и собствениците на заведения. Според два члена в Наредбата те могат да бъдат затворени за срок от 30 дни, ако не са издали касов бон. От Българската асоциация на заведенията дават пример с това, че ако недобросъвестен сервитьор реши да си прибере парите от клиента в джоба и съответно не издаде касова бележка, то на запечатване за срок до един месец подлежи цялото заведение, от което търговецът губи. БСК за касовите апарати: Не поставяйте хиляди търговци извън закона Именно след среща с ресторантьорите  Владислав Горанов обяви, че наредбата се отлага.  Освен за малките търговци, които не могат да разберат какво точно се иска от тях, проблем има и за най-големите фирми. В повечето случаи говорим за компании с няколкостотин търговски обекта, някои и извън България. За тях са разработени специални софтуери, които са интегрирани във всички магазини. Програмите са писани от чуждестранни ИТ екипи. В тях са вложени много пари. Логично - тези програми не са лицензирани. НАП дава възможност за лицензирането им, но промените, които трябва да се направят, за да отговарят на изискванията, стават бавно, трудно и след много съгласувателни действия. Финансово - тук говорим вече за милиони левове нова инвестиция. НАП като че се поизплаши от отпора и през последната година започна да работи по-активно с бизнеса. В крайна сметка към момента от Агенцията обясняват, че ще опитат да регулират едно от големите притеснения - достъпа до чувствителната бизнес информация. Това ще стане като наредбата се допълни с текст, според който данъчните ще влизат в СУПТО на фирмите със специален профил и то само по време на ревизия. Вчера Горанов обеща и преосмисляне на режима за затваряне на обекти за неиздаване на касов бон.  Проблемът обаче остава и той е много прост - никой не вярва нито на НАП, нито на финансовото министерство. Двете ведомства оставиха впечатлението, че сами не са наясно какво искат да кажат с наредбата и изплашиха бизнеса, който очаква репресии от страна на проверяващите.  Сега и двете страни имат нови шест месеца. Бизнесът е проактивен и не се крие. Всичко е в ръцете на автора на Наредба Н-18. Обрат: наредба 18 за бизнеса се отлага с 6 месеца. Пак БСК за касовите апарати: Не поставяйте хиляди търговци извън закона", "date": "2020.01.29", "title": "Наредба Н-18. Що е то? "}
{"url": "https://clubz.bg/93595-i_evroparlamentyt_odobri_brekzit_video", "text": "Европарламентът очаквано одобри днес   за сключването на Споразумението за оттегляне на Великобритания от ЕС. Неин автор е белгийският либерал Ги Верхофстад. \"За\" гласуваха 621 от присъстващи в залата в Брюксел 689 депутати. \"Против\" бяха 49, а \"въздържал се\" - 13.     След гласуването повечето евродепутати се хванаха за ръцете и изпяха знаменитата щотландска песен от XVIII век Auld Lang Syne, създадена по едноименната поема на Робърт Бърнс. Тя се пее при изпращането на старата година. На български творбата е преведена като „Старата любов“ и се изпълнява от „Тоника“. Така до Брекзит остана само една стъпка. Споразумението за оттегляне трябва да бъде прието от Съвета с квалифицирано мнозинство от останалите 27 държави членки, т.е.от  20 от тези страни, представляващи 65% от населението на Съюза. И на 31 януари Великобритания ще прекрати членството си в ЕС. Брекзит иде на 31 януари. Какво следва? Гласуването бе предшествано от дебат, който не мина без прехвърчане на искри. Евродепутатите от британската „Партия Брекзит“ развяха националните знамена на страната си, поради което бяха предупредени с изгонване от зам.-председателката на ЕП Мейрийд Макгинес. Нито един български представител не се изказа на дебата. Демонстрацията последва изказване на безспорно най-колоритния британски евродепутат – евроскептик номер 1 Найджъл Фараж. Както сутринта на специалната си пресконференция, така и сега, той заля с порой от обиди и нападки ЕС. И изтъкна, че британците са се присъединили към общ пазар, но не и към съюз. След което похвали премиера кансерватор на Обединеното кралство, когото нарече просто Борис, защото проявил забележителна храброст. Той допълни, че след тази дата няма да има тормоз и дори Ги Верхофстад. Фараж за Клуб Z: След Брекзит идат Полша, Дания и Италия На коренно противоположно мнение за бъдещето на Великобритания бе евродепутатът лейбърист Ричард Корбет. Думата взе и консерваторът Джефри Ван Орден – бивш докладчик на България. Той е привърженик на Брекзит, но смята, че за страни като нашата е добре да останат в ЕС. Според него на предстоящите преговори между Брюксел и Лондон трябва да се гледа не като на конфронтация, а като на една добра възможност. А Споразумението трябва да се сключи преди края на годината. „Надявам се след Брекзит България да поведе ЕС в друга посока“ За довиждане Ван Орден благодари на всички, с които е работил през 20-те години, през които е бил евродепутат. „Зелената“ британска евродепутатка Моли Скот-Кейто се разплака в залата, след като обясни колко вреден е Брекзит за страната й. Станишев изпрати с Джон Ленън британските лейбъристи Председателката на Еврокомисията Урсула фон дер Лайен се сбогува с британските евродепутати, като цитира поета Джорд Елиът. Но тя изрично изтъкна, че думите й може би не са насочени към всички британски представители в пленарната дала. Андрей Слабаков е единственият български евродепутат, гласувал против споразумението, показа проверка на   от поименния вот. При това той е от групата на Европейските консерватори и либерали (ЕКР). Част от нея до днес бяха и британските \"тори\", които всъщност инициираха референдума за Брекзит. Другият български консерватор - Ангел Джамбазки, е подкрепил споразумението. Елена Йончева от БСП и Прогресивния аилйанс на социалистите и демократите (СиД не е участвала в гласуването. Всички останали 14 български евродепутати са били \"за\". Фараж за Клуб Z: След Брекзит идат Полша, Дания и Италия „Надявам се след Брекзит България да поведе ЕС в друга посока“ Станишев изпрати с Джон Ленън британските лейбъристи", "date": "2020.01.29", "title": "И Европарламентът одобри Брекзит (ВИДЕО)"}
{"url": "https://clubz.bg/93596-yunajted_se_razbra_sys_sporting_za_bruno_fernandes", "text": "\"Манчестър Юнайтед\" официално обяви, че е постигнал споразумение със \"Спортинг\" (Лисабон) за капитана на \"лъвовете\" Бруно Фернандес. Според Би Би Си трансферната цена е 55 милиона евро. \"Спортинг\" може да получи още около 25 млн., стига \"Юнайтед\" и играчът да запишат определени постижения. Финализирането на сделката зависи от медицинския преглед на футболиста и от договаряне на личните му условия. Твърди се, че до голяма степен те вече са изчистени с мениджърите на халфа. \"Червените дяволи\" имаха интерес към Фернандес миналото лято, но тогава \"Спортинг\" не искаше да направи компромис от поисканите 80 млн. за 25-годишната си звезда.     Заради проблемите си в средата на терена манчестърци отново се обърнаха към Фернандес от началото на годината и допреди дни се смяташе, че отново няма да успеят да го привлекат. Пробив в тежките пазарлъци е постигнат във вторник, според Би Би Си и други медии на Острова. Смята се, че плеймейкърът, желан също така от \"Тотнъм\" и \"Барселона\", вече лети за Англия. \"Манчестър Юнайтед\" ще плати на \"Спортинг\" 5 млн., ако се класира за Шампионската лига. Още 5 млн. според броя мачове на футболиста и допълнителни 15 млн. евро, в случай, че Фернандес спечели определени индивидуални отличия. Бруно се присъедини към \"Спортинг\" от \"Сампдория\" през 2017 г. за 7,2 млн. евро. Записал е 137 мача и 64 гола за клуба. Има 19 мача за националния отбор на Португалия, беше част от селекцията, спечелила Лигата на нациите миналия юни. Фенове атакуваха дома на шеф на \"Манчестър Юнайтед\" Почти уреденият трансфер на Фернандес дойде часове, след като хулигани атакуваха дома да изпълнителния вицепрезидент на клуба Ед Удуърд, който управлява трансферната политика на \"Юнайтед\".", "date": "2020.01.29", "title": "\"Юнайтед\" се разбра със \"Спортинг\" за Бруно Фернандес"}
{"url": "https://clubz.bg/93577-seziraha_specprokuraturata_za_opg_s_uchastnik_geshev", "text": "Единна народна партия (ЕНП) внесе днес сигнал в Специализираната прокуратура за организирана престъпна група, в която участва и... главният прокурор Иван Гешев. Поводът - незаконно разпространение на данни от специални разузнавателни средства - записите, с участието на държавния глава Румен Радев, които обвинението вчера публикува и като аудиофайл, и като текстови. Както е известно, става въпрос за \"закачане\" на мобилния телефон на командващия ВВС ген. майор Цанко Стойков, който наследи Румен Радев, след като вторият стана държавен глава. Покрай подлушването на Стойков, от обвинението се натъкнали на разговори с посочен като \"неустановен с категоричност мъж, който вероятно е президентът на Република България\". Двамата обсъждат стар казус - проверката на КПКОНПИ от миналата година за конфликт на интереси на Радев по отношение на настоящата му съпруга - но много назад във времето - когато двамата работят във ВВС. КПКОНПИ излезе тогава с решение, че няма открит конфликт на интереси. Прокуратурата: записи уличават \"г-жа Д. Р. \" или просто Деси (АУДИО) И припомнят, че според чл.132 (1) на Конституцията при осъществяване на съдебната власт съдиите, прокурорите и следователите не носят наказателна и гражданска отговорност при техните служебни действия и за постановените от тях актове, Гешев пита Конституционния съд как да се \"импийчне\" Радев (МОТИВИ) След което се посочват и конкретните текстове от Наказателния кодекс, с които се указва какво е наказанието за използване на данните от СРС не по предназначение: Радев за Гешев: Главният прокурор трябва да обясни мотивите си. Не съм вършил нищо нередно \"Очакваме органите на Специализираната прокуратура да подходят отговорно към подадения сигнал. В противен случай, като политическа организация, ще потърсим правата си на свободни граждани по друг начин\", заявяват в заключение от  . Подобен текст има и в Закона за специалните разузнавателни средства:  До момента от държавното обвинение не са обяснили какво престъпление предотвратяват с публикуването на записите, или как с това защитават националната сигурност. Самите СРС пък бяха оповестени ден, след като Иван Гешев изпрати искане до Конституционния съд за тълкуване на текстовете в основния закон, които касаят имунитета на президента.  Днес и от левицата обявиха, че с разпространяването на СРС се нарушават закони. Такова изказване направи и адвокат Даниела Доковска пред \" \": Гешев пък отрече прокуратурата да е пускала СРС-та. Било нещо друго: Миналата година пък лекарят от Горна Оряховица Михаил Милатович осъди окончателно прокуратурата заради разпространените от парламентарната трибуна от тогавашния министър Цветан Цветанов данни от подслушвани разговори. Случаят стана известен като бебето във фризера, като с четенето на СРС тогава лекарите от горнооряховската болница бяха набедени за убийци.  Гешев пита Конституционния съд как да се \"импийчне\" Радев (МОТИВИ) Радев за Гешев: Главният прокурор трябва да обясни мотивите си. Не съм вършил нищо нередно", "date": "2020.01.29", "title": "Сезираха Спецпрокуратурата за ОПГ с участник Гешев"}
{"url": "https://clubz.bg/93589-nedovolstvoto_ot_demokraciqta_po_sveta_e_naj_visoko_za_vsichki_vremena", "text": "Недоволството от демокрацията е достигнало най-високата си точка за всички времена. Това показва публикувано днес   на Института за публична политика Бенет в Университета в Кеймбридж. Докато изводът е валиден най-вече за развитите демокрации, страните в Централна и Източна Европа, включително България, правят изключение, смята екипът на изследването. То се основава на данни от 25 източници, 3500 национални проучвания, 4 милиона анкетирани между 1973 и 2020 г. Възоснова на тези данни изследването представя картината на удовлетворението от демокрацията в Западна Европа през последните 50 години и в последните 25 години за останалата част на света. От 90-те години на миналия век насам делът на недоволните от демокрациите си се е увеличил глобално от 47,9% на 57,5%. Не всички тези хора са противници на либералната демокрация, подчертават авторите. Много от тях не са доволни само от начина, по който функционират техните политически системи и институции. Тенденцията водят държавите с голямо население като САЩ, Бразилия, Нигерия, Мексико. САЩ, Бразилия, Мексико, Обединеното кралство, Южна Африка, Колумбия, Южна Африка и Австралия отбелязват през 2019 г. най-високите нива на демократично недоволство в историята си. Гражданите на развитите демокрации също са преживели голямо нарастване на демократичното недоволство. Докато през 90-те години около две трети от гражданите на Европа, Северна Америка, Североизточна Азия и Австралия се чувстват доволни от демокрацията в своите страни, днес мнозинството се чувства недоволно. Той отбелязва, че картината не е изцяло негативна. Ред малки демокрации, където доходите са високи, отбелязват по-голямо гражданско доверие в техните институции. В \n\tШвейцария, Дания, Норвегия, Холандия и Люксембург например демократичното удовлетворение достига исторически максимуми. Тези страни са „острови на удовлетворението“. В тях живее едва 2% от демократичното гражданство в света. Там по-малко от една четвърт от обществеността изразява недоволство от политическата си система. Като цяло удовлетвореността от демокрацията в Европа се е колебаело циклично през миналия половин век. Сега според доклада сме на третия поред връх на относителното недоволство. Първият и бил по време на кризите на управлениета през 70-те години, вторият - след рецесията през 90-те години и последната фаза започва през 2009 г. с кризата в еврозоната. То посочва, тези страни \"са започнали от много ниска база, когато само малцинство от анкетираните - между една пета и една трета - са изразявали „удовлетворение“ в годините на икономически преход през 90-те години. До 2010 г. само Полша показва значително възстановяване на политическото удовлетворение, докато другите от тази група държави едва надхвърлят нивата си от 90-те години. Едва от началото на глобалната финансовата криза удовлетворението от демокрацията в посткомунистическа Европа започва да расте и това става обща тенденция. Авторите отбелязват, че става дума за период, който е много след приключване на процеса на присъединяване към ЕС и през който икономическият растеж се е забавил  \n\tв целия регион, както в останалата част от континента. Това е и период, който в повечето страни, ... по-специално Унгария, Полша, Словакия и Чешката република, първото поколение либерални посткомунистически елити е изместено в изборите на високи длъжности от популистки политици и партии с платформи, основаващи се на национализъм, социална държава и анти-имиграция.", "date": "2020.01.29", "title": "Недоволството от демокрацията по света е най-високо за всички времена"}
{"url": "https://clubz.bg/93583-ideq_ot_naroda_vyrhoven_rykovoditel_da_povede_rusiq", "text": "Руският държавен глава да се нарича \"върховен ръководител\" (верховный правитель). Такава идея е постъпила в работната група, която пише черновата на конституционните промени, предложени от президента Владимир Путин, съобщава ТАСС. Самият той \"не мисли нищо\" за тази идея, казва пред агенцията му говорителят му Дмитрий Песков. Агенцията припомня, че за \"върховен ръководител\" навремето е настоявал ултранационалистът Владимир Жириновски, защото според него Русия трябвало да се освободи от чуждите заемки в политическия си речник - като например президент. При Путин обаче формулировката може да придобие друго съдържание. Предложенията му за конституционни промени, които той неотдавна очерта в основни линии, предполагат увеличаването на правомощията на парламента и на правителството за сметка на президентските и създаването на нов орган, с неясни засега власт и функции - Държавен съвет. Медии и наблюдатели предположиха, че Путин, чийто последен мандат изтича през 2024 г., иска или да стане негов председател, или министър-председател. По този начин той може да остане фактическият силен човек в Русия, независимо от това кой би заел досегашните върхови постове в страната след края на неговия мандат.", "date": "2020.01.29", "title": "Идея от народа: \"Върховен ръководител\" да поведе Русия"}
{"url": "https://clubz.bg/93593-i_valdes_radev_uvolnen_ot_nova_tv", "text": "Режисьорът и карикатурист Валдес Радев вече не работи за Нова ТВ. Това потвърди самият той пред Клуб Z  Раздялата била по взамно съгласие, но инициативата не дошла от него. Радев е бил на трудов договор, но е прекратил взаимоотноешнията си веднага, без предизвестие. И припомни, че той не е първия човек, който напуска Нова ТВ, след като неин собственик стана бизнесменът Кирил Домусчиев. Радев допълни, че работи в телевизията от 20 години, като е бил режисьор на новини, на предаването \"Часът на Милен Цветков\", както и изпълнителен продуцент на няколко външни продукции. Напоследък обаче Радев придоби популярност най-вече със своите шаржове по актуални и злободневни теми. През последната година от телевизията си тръгнаха Генка Шикерова, Миролюба Бенатова, Марин Николов и Анна Цолова. Напусна и продуцентът Дарина Сарелска. Отстранена беше и Силва Зурлева. Махната беше и Виктория Бехар, която бе мениджър \"Стратегическо развитие\". Оставки подадоха и няколко от продуцентите и водещите - Цветомир Семов, Диана Димова, Марина Цекова и Елена Гюрова. Уволнен от спортния сайт \"Гонг\" бе Николай Александров, което доведе до напускането на целия екип създал предаването и сайта. Прекратен бе и договорът на изпълнителния директор на \"Нет инфо\" Христо Христов.", "date": "2020.01.29", "title": "И Валдес Радев уволнен от Нова ТВ"}
{"url": "https://clubz.bg/93591-kradci_blokirat_magistrala_s_ogyn_za_da_oberat_pikap_s_inkaso", "text": "Истински холивудски екшън се разигра на магистрала в Северна Италия, където крадци се опитаха да оберат инкасо автомобил, но намеренията им се провалиха, предадоха световните агенции, цитирани от БТА. \n\tВластите предполагат, че крадците са били около десет. Те се опитали да извършат грабежа в участък на магистралата между Милано и Лоди около полунощ местно време. Обирджиите паркирали около десет коли, за които се предполага, че са били крадени, в двете платна на магистралата и ги подпалили. Така те устроили огнена засада на микробуса. Бандитите поставили на шосето шипове и смятали също да използват камион, с който да се врежат в инкасо автомобила. Но водачът на буса храбро преминал с висока скорост през бариерата от горящи автомобили и успял да потърси помощ в близка бензиностанция. Крадците избягали от местопрестъплението и се издирват, а участъкът от пътя, на който е станал опитът за грабеж, беше затворен в продължение на няколко часа, заради което се образуваха задръствания. \n\tПо повод неуспешния грабеж италиански медии припомниха, че през ноември 2014 г. при сходна атака на няколко километра от същото място бандити отново подпалиха автомобили насред пътя, за да спрат инкасо автомобил, превозващ 5 милиона евро. И тогава грабежът също беше неуспешен, тъй като шофьорът на колата запазил самообладание и успял да избяга.", "date": "2020.01.29", "title": "Крадци блокират магистрала с огън, за да оберат пикап с инкасо"}
{"url": "https://clubz.bg/93585-geshev_7_obvineniq_sreshtu_bojkov_ima_zapoved_za_aresta_mu_video", "text": "Бизнесменът Васил Божков вече има повдигнати 7 обвинения. Той е обявен  Обвиненията му са задочни и освен за лидер на организирана престъпна група, включват изнудване и принуда и дори \"опит за подкуп на длъжностно лице\" и подбудителство към престъпление по служба, стана ясно от думите на Иван Гешев днес на излизане от ВСС. Гешев днес представи нови изчисления: че за година   и ефектно пресметна, че това са \"по 100 лв. към всяка пенсия\". Той направи аналогия с други олигарси, които били в чужбина - Цветан Василев, Митьо Очите, семействата Арабаджиеви и Баневи, и задържани други богаташи, които разполагали с много пари - като Миню Стайков. Той направи аналогия между Васил Божков и изчезването на Арабаджиеви, като припомни, че навремето и техният адвокат твърдеше, че ще се върнат всеки момент, но имало задръстване на границата.  От думите му стана ясно още, че 16 души са задържаните в София с мерки за по 24 часа по Закона за МВР. 8 от тях са т комисията по хазарта. Както Клуб Z писа, това става след сутрешна офанзива на правоохранителните органи в Комисията, в офиси на Национална лотария и Нове холдинг.  С мярка задържане 24 часа по Закона за МВР е и председателят на Комисията по хазарта. И отново заяви, както по-рано през деня, че е в чужбина и ако някой иска да го призове - ще се върне в страната до часове. И изрази съмнение \"колко време ще го връщат в България\". По думите му обикновено по два месеца държали издирваните по чужди арести. И даде заявка, че няма никакво намерение да остава в чужбина и ще се върне \"когато ми се обадят и ми кажат, че ме търсят\". На финала бизнесменът попита защо не се обискират и офисите на доскорошните му бизнеспартньори братя Найденови, които подадоха сигнала срещу него, от който формално тръгна всичко.  ", "date": "2020.01.29", "title": "Гешев: 7 обвинения срещу Божков, има заповед за ареста му (ВИДЕО)"}
{"url": "https://clubz.bg/93588-trymp_ako_slushah_boltyn_shtqhme_da_sme_v_shestata_svetovna_vojna", "text": "Американският президент Доналд Тръмп обвини в \"Туитър\" бившия си съветник по националната сигурност Джон Болтън, че направил много погрешни преценки и бил уволнен, защото,      Президентът посочва, че веднага след напускането на поста си Болтън започва да пише  Болтън е готов да даде показания в процеса по импийчмънт срещу държавния глава в Сената на САЩ, като го обвини в неблагодарност и че го молил да му даде работа, предаде Франс прес, цитирана от БТА. Тръмп написа в Туитър, че преди години Болтън не е бил одобрен за посланик на САЩ в ООН, не е могъл да бъде одобрен за каквато и да е работа след това, \"молил\" го да му даде работа, за която не се нуждае от одобрението на Сената. Известен с войнствените си позиции, Болтън беше уволнен от администрацията на Тръмп през септември 2019 г. заради несъгласието си с президента по множество деликатни въпроси на външната политика - от Афганистан до Северна Корея. Наследството на Болтън - хаос и липса на резултати След като напусна Белия дом, Болтън даде гласност на несъгласията си с Тръмп и след започването на процедурата по импийчмънт обяви, че е готов да даде показания в Сената, на което Белият дом категорично се противопостави. Предстои излизането от печат на книга на Болтън, в която той твърди, че Тръмп му доверил, че не иска да деблокира военна помощ за Украйна, ако Киев не разследва политическия му опонент, бившия вицепрезидент Джо Байдън и сина му Хънтър. Тези обвинения вече бяха официално отхвърлени от стопанина на Белия дом, който обвини бившия съветник, че иска \"да си продаде книгата\". Именно това   на Киев, осъдено от намиращите се в опозиция демократи, е в центъра на процедурата по отстраняване от длъжност на 45-ия президент на САЩ.", "date": "2020.01.29", "title": "Тръмп: Ако слушах Болтън, щяхме да сме в Шестата световна война"}
{"url": "https://clubz.bg/93594-socialisti_v_bsp_ima_zavisimi_hora_ili_strah_vijte_im_glasuvaniqta", "text": "Въпроси на тема \"какво се случва с БСП\", сред които  и   поставиха днес членове на Националния съвет на импровизиран брифинг в кафенето на \"Позитано\" 20. Сред тях са популярни лица на левицата отпреди Корнелия Нинова да я оглави и да се въведат ограниченията за мандати на изборни длъжности - юристът Янаки Стоилов, бившият транспортен министър Петър Мутафчиев, бившият регионален министър и бивш кмет на Благоевград Костадин Паскалев, Донка Михайлова. Минаващите за \"опозиционери\" в партията са изпратили писмо до членовете на пленума и ръководството на БСП, в което настояват за дискусия по поставените теми, финален етап на която да е предстоящият 50-и конгрес на БСП. През април ще се избира за първи път и лидер с пряк вот от членовете на партията - промяна в устава, предложена от Нинова и приета. Социалистите уточниха, че поставят разговора първо пред партията (изпращайки писмо преди следващо заседание на пленума, макар да го направиха публично - б.р.) Това се случва в края на кампанията по номинации на кандидати за лидер, които да се явят на прекия вот. Номинации засега имат освен Корнелия Нинова, и Кирил Добрев, и Красимир Янков, и Паскалев - според публикации от местните сбирки на левицата. Срокът изтича с края на месеца. Първи исканията в писмото представи Янаки Стоилов. По думите му   и дискусия е нужна по 3 теми - за самата БСП, за приоритетните в политиката на партията, които да представи на обществото, за устава на БСП. Под въпрос беше поставено това дали щом се се върви към \"демокрация\" в рамките на левицата, не трябва освен лидерът, и местните водачи на партията, и кандидатите за депутати, кметове, евродепутати да се избират пряко от всички членове. За което е нужда дискусия по устава на формацията.  , заяви той. Именно в тази част от изложението на исканията стана дума за \"зависими хора\" по върховете в левицата.  На въпрос кои са тези хора и от какво точно са зависими, както и кои са конкретните поводи за предупреждението, социалистите не въздържаха от отговор с имена. Костадин Паскалев обаче заяви:  По думите му е видимо, че става дума или за зависимости, или за страх, или за липса на политика от ръководството на БСП. А всички \"се правят на ощипани\". По повод зависимостите Паскалев реагира още с въпроса \"Не ви ли прави впечатление, че неща, които се случват, са по внушение от друга държава\". Покрай текущите събития в държавата се върна и към 2001 г., когато Бойко Борисов става главен секретар на МВР, питайки тогава Васил Божков не се ли е занимавал с хазарт, или от колко години Владислав Горанов е министър на финансите, че сега избухва темата с арести и нарушения около Васил Божков.  Петър Мутафчиев, който говори за устава за избор на ново ръководство, коментира и, че сега за председател на партията може да се кандидатура всеки, който има 8 години партиен стаж и 4 години като член на Националния съвет, а в същото време в него има текст, в който се казва, че всеки член на партията може да бъде предлаган и избиран. Сред политическите тези, които се поставят за дискусия в БСП от говорителите днес са провеждането на референдум за влизане на България в еврозоната, връщане на прогресивния данък, като ставките подлежат на конкретни сметки, въвеждане на единна система за заплащане в бюджетната сфера - защото в момента в различните институции работещите получават много различни заплати.  Трите най-важни приоритета трябва да са демография, екология и енергетика, декларираха още авторите на писмото до Националния съвет на БСП. Настоява се още за отделяне на определен процент от БВП всяка година не само за отбрана (според ангажимента към НАТО разходите трябва да са 2% от БВП годишно - б.р), а и за наука, за образование, за здравеопазване. Следващата мярка, която трябва да защитава БСП, е изравняване на пенсиите с официалния праг на бедност в държавата, стана ясно от думите на Паскалев, Стоилов и Мутафчиев.  В частта \"демография\" като мерки бяха изброени семейно подоходно облагане и стимули за дете, както и жилищна политика за младите хора. Костадин Паскалев два пъти говори и за \"отказ от военни ангажименти\" към други страни, макар да не обясни какво точно има предвид. Каза само, че \"премиерът така и не отговори какви ангажименти са приети при посещението му в Белия дом\". Под писмото до пленума на БСП са се подписали социалистите: ", "date": "2020.01.29", "title": "Социалисти: В БСП има зависими хора или страх. Вижте им гласуванията"}
{"url": "https://clubz.bg/93573-bojkov_ne_sym_v_bylgariq_no_ako_me_potyrsqt_do_nqkolko_chasa_shte_se_vyrna", "text": "Не съм в България, но ако ако някой ме потърси, до няколко часа мога да бъда в България. Спецпрокуратурата влезе в офисите на Васил Божков. Той е в чужбина Така бизнесменът Васил Божков коментира информациите, че е напуснал страната на фона на обиските на сгради, свързани с бизнеса му, в т.ч. офиса му на столичната улица \"Московска\", което пък наведе на мисълта за предстоящ арест. Коментара си той направи по телефона, пред бТВ: Божков не посочи в коя държава се намира, само загатна, че не е страна членка на ЕС. Но пък и има страни, които не са в ЕС, но са на половин час полет от България, заяви той. После допълни, че не знае за какво е акцията на специализираната прокуратура и МВР в свързаните с него обекти: Национализираха лотарията на първо четене. Само левицата даде отпор Въпросната акция пък случайно или не съвпадна с гласуването на първо четене на измененията в Закона за хазарта, с които се предвижда национализация на лотариите - или установяване на монопол на държавния тотализатор над т.нар. талончета за търкане и отнемане на лицензите на частните оператори. Божков е мажоритарен собственик на най-голямата частна лотария - \"Национална лотария\". Днес посочи, че не може да коментира това съвпадение, имал си достатъчно много работа, а и \"първо четене още нищо не значи\". Но ако бизнесът му бил застрашен - ще реагира пред международни съдилища.  На въпрос ще загуби ли лотарийния си бизнес, посочи: \"Не мога да кажа, всичко зависи от парламента.\" Национализираха лотарията на първо четене. Само левицата даде отпор", "date": "2020.01.29", "title": "Божков: Не съм в България, но ако ме потърсят - до няколко часа ще се върна"}
{"url": "https://clubz.bg/93574-franciq_iska_vygleroden_danyk_po_granicite_na_es", "text": "Франция иска ЕС да приеме възможно най-бързо механизъм за облагане с въглероден данък на границите му, за да се санкционира вносът на продукти с високо съдържание на въглеродни съединения. Това каза днес министърът на икономиката и финансите Брюно Льо Мер, цитиран от Франс прес, предава БТА. Във видео съобщение, излъчено при откриването на конференция за екологичния преход в министерството, той посочи, че всичко, което правим за намаляване на въглеродния отпечатък няма смисъл, освен ако не въведем механизъм за облага на вноса на стоки с въглеродно съдържание. Според френския министър механизмът за въглеродно включване трябва да бъде приет възможно най-бързо, за да се възстанови балансът и да има справедливост при това намаляване на въглеродните емисии. Борисов обвини европейски парньори в лицемерие за \"Зелената сделка\" В Мадрид: лидери обещават \"зелена революция\" Въвеждането на въглероден данък на границите е част от Зеления пакт на новата ЕК. Целта на този данък е да защити усилията на европейските компании за намаляване на емисиите на фона на все по-ограничителните норми за опазване на околната среда. Бизнесът в Европа е изправен пред конкуренти, най-вече азиатски, които могат да продават по-евтини продукти и не подлежат на същите ограничения, отбелязва АФП. Именно възможността да се внасят продукти с въглероден отпечатък накараха българския премиер Бойко Борисов да обвини европейските си партньори в \"лицемерие\". Според него някои държави твърдят, че не произвеждат замърсяващо продукто, но ги внасят от Индия и Китай и така реално не помагат за намаляване на замърсяването на в глобален мащаб. В Мадрид: лидери обещават \"зелена революция\"", "date": "2020.01.29", "title": "Франция иска въглероден данък по границите на ЕС"}
{"url": "https://clubz.bg/93575-sled_rols_rojs_a_na_arabadjievi_vzimat_kympingite_i_qhtata_na_banevi", "text": "След Ролс Ройс-а на Ветко и Маринела Арабаджиеви, антикорупционната комисия слага ръка на още едно луксозно моторно превозно средство - този път на другото подсъдимо семейство - Баневи. Николай и Евгения Баневи са обвинени от в участие в организирана престъпна група за финансови престъпления. КПКОНПИ внася иск в Бургаския окръжен съд  за отнемане на имущество срещу двамата и свързани с тях юридически лица на обща стойност 140 523 982 лв. Комисията претендира отнемане на имоти по цялото Черноморие, както и собственост на 6 търговски дружества за 99 382 686.90 лв., моторна яхта  “Four Winns – Vista 258 V-D06“ с дължина 7,92 м. за 97 500 лв., налични движими вещи, както и акции, дялове и суми от продажба на имущество.  Взимат и Ролс-Ройс-а на Арабаджиеви Сред наличните движими вещи са множество златни накити със скъпоценни камъни, ценни монети, диаманти и др. Сред имотите са няколко помпени станции, както и къмпингите \"Черноморец\", \"Каваците\", \"Златната рибка\" и др. С друго решение от днес КПКОНПИ ще внесе в Софийския градски съд (СГС) иск за отнемане на имущество на обща стойност 699 767 лв. срещу бившия заместник-министър на здравеопазването в първия кабинет \"Борисов\"  Михаил Зортев. Той е обвинен от прокуратурата за това, че като длъжностно лице, упълномощено да подписва разрешения за осъществяване на лечебна дейност, е нарушил служебните си задължения като е издал разрешение за извършване на идентични медицински дейности, с цел да набави за другиго облага по схемата \"болница в болницата\" на територията  на  МБАЛ \"Христо Ботев\" АД във Враца. От Зортев се претендира апартамент в престижен столичен квартал от 125,95 кв. м. на стойност 420 500 лв., акции и суми от продажба на имущество. На заседанието на КПКОНПИ днес са били взети решения за внасяне и на осем иска срещу още 10 физически лица в СГС и в окръжните съдилища в Бургас, Варна, Велико Търново, Плевен, Пловдив и София за отнемане на имущество на обща стойност 145 647 580 лв. Проверките срещу десетте лица са започнати след получени уведомления от прокуратурата за привличането им в качеството на обвиняеми за извършени престъпления – имотна измама, финансови престъпления, отнемане на чужди вещи с употреба на сила и държане на огнестрелно оръжие без разрешение.", "date": "2020.01.29", "title": "След ролс ройс-а на Арабаджиеви, взимат къмпингите и яхтата на Баневи"}
{"url": "https://clubz.bg/93578-ek_preporychva_da_blokirame_opasnite_proizvoditeli_na_5g_harduer", "text": "Подробен инструмент за определяне на опасните производители на 5G хардуер представи Европейската комисия днес. Става дума за пакет мерки, които описват как да се направи обективен анализ и оценка на рисковете от въвеждането на мрежи пето поколение, който освен това окуражава страните-членки да блокират производители на хардуер, които могат да се окажат опасни.  Как световните сили въвеждат 5G? Като например Huawei - китайският техногигант, за който САЩ предупреждава от години, че може да бъде опасен за националната сигурност. Компанията е свързана с китайските власти, и според местните закони е длъжна да работи с тях по въпроси, свързани с разузнаването. Същевременно те са най-големият производител на електроника и оборудване за 5G и до момента осигуряват такова за десетки държави по света, а и участват в търгове и в ЕС. Инструментът, който ЕК представя, трябва да се приеме от страните-членки на ЕС до юни тази година, но всъщност няма обвързваща сила. Той обаче включва ключови препоръки, като например това да не се разчита на един производител на хардуер при изграждането на петото поколение мрежи, а напротив - да се търси диверсификация. Германия допуска Huawei до търга за 5G В момента повечето държави в Съюза обаче вероятно ще ползват основно техника на Huawei - макар и не ключова. Според множество от специалистите, европейските държави имат експертния потенциал, за да могат да засекат всякакви \"задни вратички\" в техниката на китайския производител.  Това е разбираемо, като се има предвид по-ограничените възможности на другите две опции за подобна техника на Стария континент - шведите от Ericsson и финландците от Nokia. Huawei: Не сме получили $74,6 млрд. от държавата Пакетът с мерки обаче позволява на държавите, които имат съмнения, да отхвърлят Huawei като партньор без проблеми и заплахи от страна на международното право. Това едва ли обаче ще е достатъчно за САЩ, които отдавна подлагат ЕС на натиск да забрани изцяло и абсолютно ползването на китайска техника. И освен това гарантира, че страните-членки имат ясно разписани стандарти за оценка на риска и мерки срещу тях, които да следват, което е особено важно за държави, в които администрацията и властите са с ограничен технически и експертен потенциал по отношение въвеждането на нови технологии - като България. Германия допуска Huawei до търга за 5G Huawei: Не сме получили $74,6 млрд. от държавата", "date": "2020.01.29", "title": "ЕК препоръчва да блокираме опасните производители на 5G хардуер"}
{"url": "https://clubz.bg/93580-noviqt_korona_virus_e_po_malko_smyrtonosen_ot_sars", "text": "Новият коронавирус, който вече зарази близо 5000 души в Китай и взе там 132 жертви, е по-малко смъртоносен от острия респираторен синдром (САРС) от началото на десетилетието, съобщи днес Световната здравна организация. Тя съобщи и че ще изпрати екип от експерти в Китай и че ще създаде платформа за международен обмен на информация за новия вирус. Той посочи, че екипът няма да помага на китайските специалисти, които са достатъчно квалифицирани да се справят с болестта, а ще се учи на място с оглед на мерките против заразата в останалия свят. През 2003 г. САРС е убил 774 души и смъртността при заразяване с него е била 9,6%, обяви по-рано СЗО. Новият коронавирус, означаван още като 2019-nCov досега причинява смърт при 3% от заразените. Това става обикновено в случаи с възрастни хора или пациенти с отслабнала имунна система, които развиват специфичен вид пневмония, след като са прихванали вируса. По-голямата трудност в сравнение с предишните зарази от рода е да се ограничи разпространението му.  Случай с 10-годишно момче, което е диагностицирано с коронавирус в китайския град Ухан, въпреки че не е показало симптоми, предизвиква безпокойство, че хората могат да разпространяват вируса въпреки скрининга на първа линия, който сега се прилага за овладяване на епидемията, съобщава днес Блумбърг. Момчето заедно със семейството си е било на гости на роднини в Ухан, център на провинция Хуабей, където е огнището на заразата, за Лунната нова година. Докато родителите и бабите и дядовците му са се разболели и са се лекували, след като се върнали по родните си места, 10-годишният изглеждал здрав и бил диагностициран с вируса, едва след като родителите му настояли за това.   Лекарите казали, че той разпространява вируса без сам да показва симптоми. Правителствата са тези, които трябва да решат дали да евакуират гражданите си от китайския град Ухан, епицентър на епидемията от новия коронавирус. Това заяви днес говорител на Световната здравна организация, цитиран от Ройтерс. Френското външно министерство днес обяви, че Франция е готова да предостави на гражданите на други европейски страни места във френските самолети, които ще прати в Ухан за евакуация на намиращите се там френски граждани, предаде ТАСС. Според последни данни новият коронавирус е заразил над 6000 души в Китай и в други страни, предаде Асошиейтед прес. В Китай заразените са 5974, в Хонконг - 8, а в Макао - 5. Случаи на зараза вече бяха установени в Тайланд (14), Сингапур (10), Тайван (8), Малайзия (7), Япония (7), Австралия (7), САЩ (5), Южна Корея (4), Франция (4), Германия (4), Канада (3), Виетнам (2), ОАЕ (4), Непал (1), Камбоджа (1) и Шри Ланка (1). Досега от усложнения от заразата са починали 132 души, като почти всички са от провинция Хубей, където е град Ухан, в който първо се появи новият коронавирус.", "date": "2020.01.29", "title": "Новият корона вирус е по-малко смъртоносен от САРС"}
{"url": "https://clubz.bg/93584-pulev_i_djoshua_sa_blizo_do_dogovor_no_iskat_oshte_vreme", "text": "Мениджърите на Антъни Джошуа и Кубрат Пулев са близо до сключване на договор за световната титла по бокс в тежка категория, но искат още две седмици от Международната боксова федерация (IBF), за да го финализират. Това заявява Еди Хърн, който представлява шампиона, пред американската спортна телевизия ESPN. Това е втора отсрочка, подадена към IBF от Хърн. Първият срок за подписване на контракт с официалния претендент Кубрат Пулев изтече на 13 януари. Последва удължаване до 31-и. Сега Хърн и \"Топ Ранк\", която стои зад Кобрата, апелират за още един компромис - до 14 февруари. В случай, че не се стигне до договор с Пулев или друг боксьор, Джошуа рискува да загуби титлата на IBF. Малко по-късно ESPN информира, без да се позовава на източник, че отсрочката е дадена. Вчера Хърн обяви пред \"Скай спортс\", че мачът най-вероятно ще бъде на Острова, тъй като такова е желанието на Джошуа след мачовете в Ню Йорк и Рияд през миналата година. Опции са стадионите на \"Тотнъм\", \"Арсенал\", \"Туикенам\", който е за ръгби, националният на Уелс в Кардиф и т.н. Сблъсъкът ще е през май или юни, пояснява Хърн. Пред ESPN обаче Хърн изказва друга теза - че няколко страни по света са заявили интерес да приемат срещата, но преговорите с тях вървели бавно и изисквали време.  Антъни Джошуа срещу Кубрат Пулев през май в Истанбул По-рано този месец изтече информация, че мачът ще е в Истанбул, после като възможност се появи и Катар.  ", "date": "2020.01.29", "title": "Пулев и Джошуа са близо до договор, но искат още време"}
{"url": "https://clubz.bg/93581-dominik_tijm_bi_rafa_nadal_moje_da_go_svali_ot_vyrha", "text": "Няма да има повторение на миналогодишния финал на Откритото първенство на Австралия по тенис. Рафаел Надал, победен по това време на 2019-а от Новак Джокович с 0:3 в спора за титлата, отстъпи пред Доминик Тийм в страхотен четвъртфинал на централния корт - 6:7(3), 6:7(4), 6:4, 6:7(6). Загубата му може да го свали от първото място в ранглистата на ATP. От понеделник като №1 може да се завърне Джокович, стига да защити титлата си в първия за годината турнир от Големия шлем. Утре Новак играе полуфинал с Роджър Федерер. Федерер мина през контузия, отрази 7 мачбола и е на полуфинал А в другия полуфинал съперници са Тийм и Александър Зверев, който за първи път в кариерата си достига на тази фаза в \"Гранд слам\". Австриецът и Надал изиграха много интересен за гледане сблъсък, в който Матадора загуби и трите тайбрека. При 4:5 в четвъртия сет и сервис на опонента му той върна пробив, но след това в тайбрека нервите на надъхания Тийм отново се оказаха по-здрави. Доминик взе реванш от Рафа на най-високото ниво за загубите от него на два поредни финала на \"Ролан Гарос\". Битката продължи повече от четири часа. По-рано днес Зверев най-после качи стъпалото, което му липсваше, с победа над Стан Вавринка - 1:6, 6:3, 6:4, 6:2. Така в единия полуфинал ще спорят двама от тримата представители на \"стария гард\", а в другия - от новата вълна, която опитва да превземе върха.", "date": "2020.01.29", "title": "Доминик Тийм би Рафа Надал, може да го свали от върха"}
{"url": "https://clubz.bg/93579-stanishev_izprati_s_djon_lenyn_britanskite_lejbyristi", "text": "С тези стихове от песента Imagine („Представи си“) на Джон Ленън лидерът на Партията на европейските социалисти (ПЕС) Сергей Станишев се сбогува с британските евродепутати лейбъристи. Той написа посланието си в туитър.     Това стана броени часове, преди Европарламентът да гласува споразумението за Брекзит. Обединеното кралство трябва да напусне ЕС на 31 януари. Депутатите от Прогресивния алианс на социалистите и демократите (СиД) станаха на крака и няколко минути аплодираха колегите си от Острова. Фараж за Клуб Z: След Брекзит идат Полша, Дания и Италия Брекзит иде на 31 януари. Какво следва? Голяма част от представителите на СиД си сложиха специално изработени  шалчета „Антибрекзит“. На тях е изписано „Обединени в разнообразието“ и са изобразени знамената на Великобритания и ЕС. Той припомни, че Лейбъристката партия е една от основателките на ПЕС и ще остане в нейните редици.  Бившият български премиер е заклет противник на Брекзит. Брекзит иде на 31 януари. Какво следва?", "date": "2020.01.29", "title": "Станишев изпрати с Джон Ленън британските лейбъристи"}
{"url": "https://clubz.bg/93561-sporazumenieto_na_veka_dava_na_izrael_palestinski_zemi_sreshtu_pustinq", "text": "Израел ще получи суверенитет над Йорданската долина житницата на бъдеща Палестинска държава и ключови еврейски селища, определяни за нелегални от международното право. По този начин британският в.   анализира   (по думите на Тръмп) \"споразумение на века\". Тръмп: Нека има държава Палестина със столица в Източен Ерусалим Като компенсация за загубената територия в Западния бряг палестинците ще получат огромна пустинна област, свързана с ивицата Газа до границата с Египет, споделя \"Гардиън\". Това, което остава в плана, ръководен от зетя на президента Джаред Кушнър, е серия от кантони, свързани с мостове и тунели, но напълно обградени от суверенната територия на Израел, с изключение на малката ивица Газа, допълва изданието. Единствената непосредствена последица от мирния план на Тръмп - което може да остане и единственият резултат от него - е, че президентът на САЩ даде на Израел \"зелена светлина\" да разшири територията си, като на практика анексира обширни, отдавна желани ивици земя на Западния бряг на река Йордан, обобщава американският в.  , цитиран от БТА. На хартия, планът най-накрая дава на палестинците държава, както и частично замразяване на заселническата дейност в продължение на четири години. Израелският премиер Нетаняху обаче няма да чака. Споразумението на Тръмп за Близкия изток - подарък за Израел Той заяви, че в неделя ще обяви суверенитет над стратегически значимата долина на река Йордан и над всички еврейски селища на Западния бряг, подчертава американското издание. С това той (Нетаняху) ще постави под контрол до 30 на сто от Западния бряг и ще постигне цел, желана от израелските лидери от Шестдневната война през 1967 г., а именно създаването на постоянна източна граница, призната от САЩ, която да минава по долината на река Йордан, съобщава \"Ню Йорк Таймс\". Това ще гарантира, че Израел никога няма да напусне места като Хеброн, Силом и Бейт Ел, които евреите смятат за своя територия още от времето на Стария завет. Дадената от САЩ зелена светлина притесни тези, които предупреждават, че всяка анексия може да доведе до подновяване на насилието, подчертава \"Ню Йорк таймс\". С публикуването на своя мирен план Доналд Тръмп промени кардинално параметрите на израелско-палестинския конфликт, гласи заглавие на френския в.  . След две десетилетия неуспешни преговори, целящи сближаване на израелските и палестинските позиции, президентът на САЩ отхвърли международния консенсус. Първоначално палестинските лидери искаха да повярват в Доналд Тръмп. Когато назначи известни привърженици на израелското уреждане на ключови постове в администрацията си, обкръжението на Махмуд Абас отказа да прави прибързани заключения. Дори след като Тръмп обяви преместването на американското посолство от Тел Авив в Йерусалим, в Рамала се чуваха гласове, призоваващи да се гледа в перспектива и да се вярва, че президентът ще се върне към предишните параметри. Изглежда Тръмп обаче е преценил, че няма полза от неефективен международен консенсус и е решил, че е време за ново раздаване на картите, отбелязва френското издание. Сред арабските страни само ОАЕ обяви подкрепата си за новия мирен план - повечето от тях нито го одобряват, нито порицават, а запазват смутено мълчание, отбелязва \"Фигаро\" в друга статия. Възможно ли е да се откажат те от резервите си, обявени през последните месеци?, пита изданието  на Тръмп следва в безпрецедентна степен израелските искания. Американската визия предвижда палестинците да направят значителни отстъпки, включително да се откажат от Ерусалим, подчертава друг френски в.  . Въпреки обявената от Тръмп  , асиметрията е забележима. Израел получава незабавни ползи от обявения план. Израелският премиер Бенямин Нетаняху обяви веднага намерението си да анексира палестинските територии, върху които Вашингтон признава израелския суверенитет, отбелязва френското издание, като посочва, че палестинците ще получат някакви ползи от обявения план, едва след като изпълнят дълъг списък от предварителни условия, включително разоръжаването на милициите на Хамас в Газа. Споразумение прекратява огъня в ивицата Газа Планът вече беше отхвърлен от палестинската страна, която не присъстваше на обявяването му, отбелязва \"Монд\". Президентът на САЩ Доналд Тръмп направи решаваща крачка към изпълнението на своето ключово предизборно обещание - да влезе в историята като миротворец, уредил един от най-безнадеждните конфликти в света: този между Израел и Палестина, пише руският в.  . Застанал рамо до рамо с израелския премиер Бенямин Нетаняху, Тръмп разкри подробности от тази \"сделка на века\", изгодна според него и за израелците, и за палестинците. Нетаняху пристига днес в Москва и ще разкаже за американския план на руския президент Владимир Путин, явно разчитайки на подкрепа или поне на разбиране от негова страна. Досега впрочем Русия гледаше на инициативата с голям дял скептицизъм. А палестинските лидери се разбраха вчера съвместно да се изправят срещу \"сделката на века\", добавя изданието. Белият дом планира тази сделка да замени мирния процес, лансиран от близкоизточния посреднически \"квартет\", включвал освен САЩ Русия, ЕС и ООН, пише в.  . Израел удари с ракети Хамас в Газа Американският лидер сметна, че ще може самостоятелно, без ничия помощ да се разбере със страните в 70-годишния конфликт, като им раздаде щедри обещания. И точно преди президентските избори в САЩ наесен да запише в актива си външнополитически успех, който опозицията да не може да оспори и който да бъде признат от света, се казва в материала. Но често пъти досега подобни оценки не водеха до мир, защото не бяха съобразени нито с мнението на палестинците, нито с нагласите на \"арабската улица\", добавя московският официоз. В.   цитира анализатори на израелския ежедневник  , според които огласяването на политическата част от сделката в момента е изгодно само за Тръмп и Нетаняху, тъй като обстановката на Западния бряг е общо взето спокойна. По думите им с тази стъпка стопанинът на Белия дом ще си гарантира наесен подкрепата на избирателите от еврейски произход, а Нетаняху ще засили позициите си в кампанията за парламентарните избори в Израел. Американският посланик в Израел Дейвид Фридман заяви, че в краткосрочна перспектива мнението на палестинците за \"сделката на века\" няма значение, отбелязва електронното издание  . Според в.   планът на Тръмп \"очаквано отразява предимно израелските интереси и пренебрегва исканията на палестинската страна. Най-малкото предишните изявления и действия на американския президент ясно сочеха подчертано произраелската му позиция\", изтъква изданието. Определяна като \"гигантска крачка към мира\" и \"историческа възможност\", сделката на практика ще излезе мъртвородена, прогнозира \"Известия\". Палестинците се опасяват, че натискът от страна на САЩ ще разруши надеждите им за независима държава, посочва в.  . Споразумението на Тръмп за Близкия изток - подарък за Израел Споразумение прекратява огъня в ивицата Газа Израел удари с ракети Хамас в Газа", "date": "2020.01.29", "title": "\"Споразумението на века\" дава на Израел палестински земи срещу пустиня"}
{"url": "https://clubz.bg/93592-nove_dyrjavata_narushava_zakonite_unishtojava_chasten_biznes_i_levski", "text": "Компанията на Васил Божков \"Нове холдинг\" излезе с официална позиция по повод влизането на прокуратурата в офиси на бизнесмена и издадената заповед за арест в България и Европа. Гешев: 7 обвинения срещу Божков, има заповед за ареста му (ВИДЕО) По-рано днес стана ясно, Божков \"най-вероятно\" не се намира в България, както той се изрази пред бТВ. Божков: Не съм в България, но ако ме потърсят - до няколко часа ще се върна Ето цялата декларация на \"Нове\" - без съкращения и без редакторска намеса: Новото в позицията е намесването на \"Левски\", чийто мажоритарен собственик е Божков, макар че акциите се притежават от заместника му в \"Нове\" Георги Попов. В последните десетина дни Божков и Попов два пъти се срещнаха с фенове на \"сините\" на \"Герена\". Борисов към феновете на \"Левски\": Акциите трябва да са при вас Тогава бизнесменът ясно заяви, че ако лотарийният му бизнес бъде отнет, той спира да издържа клуба. Призова левскарите да се срещнат с премиера Бойко Борисов и те го направиха. \"Кой съм аз, че да говоря с премиера?\" (СНИМКИ) Прокуратурата повдигна седем обвинения срещу Божков. Днес в парламента на първо четене бяха приети прословутите промени в Закона за хазарта, внесени от Валери Симеонов. Божков: Не съм в България, но ако ме потърсят - до няколко часа ще се върна Борисов към феновете на \"Левски\": Акциите трябва да са при вас \"Кой съм аз, че да говоря с премиера?\" (СНИМКИ)", "date": "2020.01.29", "title": "Нове: Държавата нарушава законите, унищожава частен бизнес и \"Левски\""}
{"url": "https://clubz.bg/93563-shefyt_na_rajonniq_syd_sreshtu_pravno_bezumie_s_prestoqvashti_trupove", "text": "Член от Закона за гражданската регистрация поставя невъобразими пречки пред близки на починали в болница, които изпадат в \"казус\", ако по някаква причина не обявят смъртта им до 48 часа. Това се казва в съобщение на Софийския районен съд, чийто председател Александър Ангелов е отправил до ВСС предложение законът да се промени. Александър Ангелов поема Софийския районен съд Предложението идва след обсъждане със съдии, разглеждащи брачни дела и касае разпоредбата на чл. 54, според който - най-просто казано - във всеки отделен случай, при който по някаква причина   по гражданското състояние в срок до 48 часа от настъпването на смъртта, трябва  Става въпрос за т нар. безспорни ситуации, когато лицето е починало в лечебно заведение. Въпреки липсата на интрига или претенции обаче опечалените , трябва да участват в съдебно дело. Излишно е да напомняме, че през това време трупът \"чака\". Ето какво още казва предесдателят на СРС: Съдебният шеф допълва:  Затова и Ангелов предлага до ВСС редакция на този текст. А именно - в ал. 1 да отпадне 48-часовият срок  Ето и съобщението от СРС воригинал: \"Висшият съдебен съвет е сезиран с предложение от председателя на Софийски районен съд, изготвено след обсъждане със съдии от СРС, разглеждащи брачни дела, с което се предлага иницииране на изменения на чл. 54 от Закона за гражданската регистрация с цел премахване необходимостта от задължително провеждане на съдебно производство при безспорни ситуации, касаещи съставяне на актове за гражданско състояние със следните мотиви: Съгласно актуалната редакция на чл. 54, ал. 1 от Закона за гражданската регистрация, актът за смърт се съставя въз основа на съобщение за смърт не по-късно от 48 часа след настъпване на смъртта, като в ал. 2 е регламентирано, че  , когато се наложи съдебномедицинско освидетелстване на трупа при условията, предвидени в Наказателно-процесуалния кодекс, като органите на съдебната власт, назначили съдебномедицинската експертиза, издават документ, удостоверяващ причината за забавянето. Начинът, по който е формулирана горната регламентация от Закона за гражданската регистрация, създава необходимостта във всеки отделен случай, при който по някаква причина издадено съобщение за смърт не е депозирано при съответното длъжностно лице по гражданското състояние в срок до 48 часа от настъпването на смъртта, да се провежда съдебно производство. Съобразно разпоредбата на чл.452, ал.1 ГПК, когато законът предвижда, че известен факт с правно значение трябва да бъде удостоверен с документ, съставен по надлежен ред и такъв документ не е бил съставен и не може да бъде съставен или съставеният е унищожен или изгубен, без да има възможност да бъде възстановен, лицето, което черпи права от този факт, може да иска с молба до районния съд да установи факта и когато това е необходимо, да разпореди да се състави съответния документ. Актът за смърт е един от актовете за гражданско състояние на лицата и се съставя въз основа на съобщение за смърт, не по-късно от 48 часа след настъпването на смъртта. Следователно, в случай че не бъде съставен от длъжностно лице по гражданско състояние в този срок, смъртта се установява само по съдебен ред. Това съдебно производство се разглежда в открито съдебно заседание с призоваване на прокурор, заинтересовани страни – молителя и наследниците на починалия, както и общината. Извършването на всички процесуални действия по размяна на книжа и призоваване на страните отнема значително време и коства доста усилия, както на съда, така и на участниците в производството. В резултат на проведеното съдебно производство съдът се произнася с решение, с което потвърждава написаното в съобщението за смърт, т.е. резултатът е включване на данните от това съобщение в диспозитива на съдебното решение. Съдът е длъжен да следва процедурата, която законът е разписал, за да постанови законосъобразно решение, което освен това подлежи на обжалване. Дори да не се обжалва, решението не може да влезе в сила преди да е изтекъл срокът за обжалването му, който в случая е двуседмичен от датата на съобщаването му на страните. Намирам за напълно излишен този формален подход, когато лицето е починало в лечебно заведение. В случая изначално липсва какъвто и да е спор относно фактите и данните, въз основа на които се съставя актът за смърт и във всички случаи смъртта е констатирана от лекар, който е съставил съобщение за смърт. В масовия случай пропускът е, че близките на починалия не са занесли в законоустановения 48 часов срок съобщението за смърт в общината за съставяне на акт за смърт. В подкрепа на този извод е фактът, че най-голям е броят на новобразуваните дела с такъв предмет, когато има повече от два поредни почивни дни. Близките на починалия поради негативните емоции, които преживяват, а и често поради незнание за този срок и без да подозират, че има работещи в почивните дни длъжностни лица към общината, изчакват първия работен ден, когато установяват, че са пропуснали срока и следва да подадат искова молба в съда и да чакат с месеци постановяване на съдебно решение. Причината за воденето на производства в други случаи е когато в самото лечебно заведение е имало деловоден проблем, който е забавил съставянето, завеждането или предаването на съобщението за смърт. Считам, че не това е смисълът на това производство, което изисква предприемане на действия за установяване факта на смъртта. Гореописаните случаи не са аналогични с тези, в които със съдебното производство се цели установяване датата и часа на смъртта на лице, което не е известно кога е починало. Ето защо следва да има разграничение. Още повече, че в такива случаи се налага починалият да остане в рамките на болницата до съставянето на акта за смърт, което е свързано и с огромни разходи и неудобства за близките му наред с останалите негативни емоции, свързани със загубата на близък човек, които те търпят като цяло. Предвид това не може да се приеме за необходимо провеждането на производства по чл. 54, ал. 2 ЗГР в случаите, когато лицето е починало в лечебно заведение, когато няма основания да се приеме, че в този случай актът за смърт не би могъл да бъде съставен от компетентните органи и в по-късен момент, без да е необходимо за това съдебно решение. Освен че по този начин би се спестило време на съдиите, което време би могло да бъде вложено при разглеждането и решаването на съдебни производства, при които действително е необходимо полагането на значителни усилия, за да се осигурят бързина и качество на правораздаването, то в същото време ще доведе и до отпадане необходимостта от въвличане на гражданите във воденето на производства, които не са обосновани и необходими за защита на обществен или личен интерес. Председателят на Софийски районен съд предлага следната редакция: Да се създаде нова разпоредба, а именно чл.54, ал.3 ЗГР, която да бъде със следния текст: Чл.54. (3) Актът се съставя и след изтичането на срока по ал. 1, без да е необходимо решение на съда за това, когато лицето е починало в лечебно заведение.\"    ", "date": "2020.01.29", "title": "Шефът на Районния съд срещу правно безумие с престояващи трупове "}
{"url": "https://clubz.bg/93568-rumen_radev_atakata_sreshtu_men_pridobiva_urodlivi_razmeri", "text": "Това заяви президенът Румен Радев пред журналисти в Габрово, ден след като държавното обвинение разпространи записи от СРС с предполагаемото участие на държавния глава. А още ден по-рано поиска от Конституционния съд тълкуване на текстовете от основния закон, засягащи имунитета на президента. Във вторник Радев заяви, че няма представа какви са мотивите на главния прокурор Иван Гешев и го призова да ги съобщи. Радев за Гешев: Главният прокурор трябва да обясни мотивите си. Не съм вършил нищо нередно В отговор няколко часа по-късно \"получи\" разпространението на въпросните записи, придружени от прокурорско постановление. От тях се разбра следното: прокуратурата води разследване срещу началника на Военновъздушните сили ген. Цанко Стойков, заради това разследване последният е бил подслушван от ДАНС, а в един от разговорите е \"протекъл\" и мъж, за когото обвинението смята, че е държавният глава. В този разпространен разговор прокурорите твърдят, че става дума за вероятно укриване на документи от КПКОНПИ при проверката за конфликт на интереси за назначаването на Десислава Радева за пиар на Военновъздушните сили, когато начело бе Радев (по това време той и съпругата му нямат брак - б.р.)  Прокуратурата: записи уличават \"г-жа Д. Р. \" или просто Деси (АУДИО) Днес от държавното обвинение пък заявиха, че Иван Гешев прекратява контактите си с президента до произнасяне от Конституционния съд. Премиерът Бойко Борисов пък забрани на министрите си да коментират темата - \"не е наша работа\".  Борисов към министрите: Не се месете в конфликта между други. Забранявам Гешев: Край на контактите с Президенството, за да няма влияние Прокуратурата: записи уличават \"г-жа Д. Р. \" или просто Деси (АУДИО) Борисов към министрите: Не се месете в конфликта между други. Забранявам Гешев: Край на контактите с Президенството, за да няма влияние", "date": "2020.01.29", "title": "Румен Радев: Атаката срещу мен придобива уродливи размери"}
{"url": "https://clubz.bg/93569-palestina_planyt_na_trymp_e_konspiraciq", "text": "Палестинският президент Махмуд Абас отхвърли плана за мир за Близкия изток, предложен по-рано днес от Доналд Тръмп, като го определи за конспирация и настоя, че \"правата на палестинския народ не са за продан\", предаде Ройтерс, цитирана от БТА. Изявлението му бе излъчвано по телевизията. Споразумението на Тръмп за Близкия изток - подарък за Израел Абас каза това след среща в Рамала с представители на различните палестински групировки, в това число и ислямисткото движение Хамас, което вече отхвърли американския план. Организацията за освобождение на Палестина пък подчерта, че американският план първо трябва да признае международните закони, за да се постигне мир, предаде ДПА. Според палестинската новинарска агенция Уафа стотици палестинци вече протестират срещу плана в градове на Западния бряг. Демонстрантите казват, че американският план цели да сложи край на палестинската кауза. Тръмп: Нека има държава Палестина със столица в Източен Ерусалим ТАСС съобщава, че Абас е провел и телефонен разговор с лидера на Хамас Исмаил Хания, като двамата са обсъдили съвместни стъпки за противодействие на план на Тръмп. След разговора Абас каза, че и неговото движение Фатах и Хамас отхвърлят \"сделката на века\" на Тръмп. Хания каза, че Хамас и Фатах сега са в \"един окоп\" и ще защитават националното единство. Абас изрази готовност да води преговори с Израел под патронажа на \"квартета\" международни посредници\" /Русия, САЩ, ООН и ЕС/, предаде ТАСС. Шефът на дипломацията на ЕС Жозеп Борел заяви, че инициативата на американския президент Доналд Тръмп за Близкия изток дава възможност да бъдат подновени спешно необходимите усилия за постигане на договорено и осъществимо решение на израелско-палестинския конфликт, предаде Асошиейтед прес. ЕС ще проучи и оцени направените предложения, се казва в изявление на Борел. В него се подчертава, че ЕС е привърженик на постигнато чрез преговори и  Генералният секретар на ООН Антониу Гутериш заяви, че ООН продължава да е готова да помага на Израел и палестинците да договорят мир на базата на резолюциите на ООН, международното право и двустранни споразумения, съобщиха осведомителните агенции. Това се казва в изявление на говорителя на генералния секретар Стефан Дюжарик след представянето на плана на американския президент Доналд Тръмп за уреждане на конфликта в Близкия изток. ООН е за осъществяването на визията за две държави, \"живеещи една до друга в мир и сигурност\" и въз основа на границите от преди 1967 г., каза представителят на Гутериш. Резолюциите на ООН определят всички израелски селища на Западния бряг като незаконни и призовават за намиране на решение на конфликта въз основа на границите от преди арабско-израелската война от 1967 г. и договорена размяна на земи, припомня Асошиейтед прес. Турското външно министерство остро осъди предложения от президента на САЩ план за уреждане на израелско-палестинския конфликт, предаде ТАСС. Йордания заяви днес, че е против всякакви едностранни израелски мерки, в това число и \"анексиране на палестински земи\", предадоха световните агенции, като цитираха йорданския външен министър Айман ас Сафади. Ас Сафади предупреди, че  Министърът подчерта, че Йордания иска реален, справедлив, траен и всеобхватен мир, който ще бъде приет от народа. Той повтори ангажимента на страната си за решение с две държави на конфликта, при което ще бъде създадена палестинска държава в границите от 1967 г., така че да се гарантира сигурност на всички страни. Същевременно десетки протестиращи се събраха пред посолството на САЩ в йорданската столица Аман, за да изразят несъгласието си с плана на Доналд Тръмп. Те скандираха \"Ние няма да признаем Израел\" и \"Не на нормализацията\". Йордания подписа мирен договор с Израел през 1994 г. и така стана втората арабска страна, която го направи след Египет, припомня ДПА. Предложеният от американския президент мирен план за уреждане на израелско-палестинския конфликт е \"кошмар за мира и региона\", написа в Туитър иранският министър на външните работи Джавад Зариф, предаде ТАСС. Той изрази надежда, че американската инициатива ще прозвучи като сигнал за тревога за всички мюсюлмани и ще ги накара да се обединят. Говорителят на иранското външно министерство Абас Мусави заяви, че е готов да се противопостави на плана на Тръмп, който нарече \"заговор\", заплашващ цялата мюсюлманска общност. От гледна точка на Иран проблемът с Палестина е най-важният за ислямския свят, каза той. Срещу плана на Тръмп се обяви и подкрепяната от Иран ливанска групировка Хизбула, предаде Ройтерс. Групировката каза, че предложението на американския президент нарушава правата на палестинците, отнема им правото да се завърнат в своите земи и обвини някои арабски държави, че са съучастници в тази \"позорна сделка\", която вреди на региона. Великобритания призовава Израел и палестинските лидери безпристрастно да обмислят американския план за мир в Близкия изток, предаде Ройтерс, цитирайки британския външен министър Доминик Рааб. Американският президент Доналд Тръмп предложи създаването на палестинска държава със столица в Източен Ерусалим. Планът предвижда САЩ да признаят израелските селища на Западния бряг, а в замяна Израел ще се съгласи да замрази за четири години строежа на нови селища, докато се преговаря за създаването на палестинска държава. Египетското министерство на външните работи също прикани Израел и палестинците внимателно са обмислят плана на Тръмп, предаде ДПА. Египет оценява продължителните усилия на американската администрация да постигне \"всеобхватно и справедливо уреждане на палестинския въпрос\", се посочва в съобщение на министерството. В него се призовават страните да   и под егидата на САЩ да подновят преговорите. Египет бе първата страна, която през 1979 г. подписа мирен договор с Израел, отбелязва ДПА. Посланикът на Обединените арабски емирства във Вашингтон заяви, че страната му вярва, че с подкрепата на международната общност палестинците и израелците могат да постигнат траен мир и истинско съвместно съществуване, съобщи Ройтерс. Франция настоя за решение с две държави, отговарящо на международното право, след обявения вчера от президента на САЩ Доналд Тръмп мирен план за Близкия изток, предаде Франс прес. Париж изразява убеждението си, че решението с две държави, в съответствие с международното право и международно приетите параметри, е необходимо за установяване на справедлив и траен мир в Близкия изток\", се казва в изявление на френското външно министерство. Генералният секретар на Арабската лига Ахмед Абул Гаит заяви, че на първо четене планът на Тръмп лишава палестинците от много техни законни права, предаде Ройтерс. \n\tВсе пак Арабската лига внимателно проучва американския план. Отворени сме за всякакви сериозни усилия за постигане на мир, добави той. Тръмп: Нека има държава Палестина със столица в Източен Ерусалим", "date": "2020.01.29", "title": "Палестина: Планът на Тръмп е конспирация"}
{"url": "https://clubz.bg/93572-razmirici_i_blokadi_na_protesta_na_biznesa_toj_se_razgranichi_ot_vyzrajdane", "text": "Ресторантьори, хотелиери и множество представители на малкия и среден бизнес излязоха днес на протест пред Народното събрание, въпреки че искането им за отлагане на спорната наредба за касовите апарати вчера бе чуто от правителството. Стигна се обаче до размирици, след като лица пробиха полицейски кордон и блокираха движението по бул. \"Цар Освободител\" . Имало е сблъсъци с органите на реда. Сред протеста на ресторантьорите обаче има и представители на варненската партия \"Възраждане\" на Костадин Костадинов и протестиращите браншовици се разграничиха от тях. Преди два дни Костадинов и хората му бяха в основата на опитите да се влезе със сила в Министерството на регионалното развитие и благоустройството. Протестът на варненската партия бе заради пернишкото безводие. Бе разбита вратата на министерството, двама полицаи пострадаха след удари. Униформените пък отвърнаха с лютив спрей, което бе обявено от \"Възраждане\" за полицейски произвол Причината за протестите на малкия и среден бизнес е спорната Наредба Н-18, с която се въвеждат нови правила за софтуерите за продажба и касовите апарати в заведенията. Според нея те трябва да бъдат свързани с НАП. Ресторантьорите смятат, че така се създават предпоставки за репресии от страна на данъчните. Вчера финансовият министър Владислав Горанов обяви, че влизането в сила на наредбата се отлага с шест месеца за прецизиране. Тогава беше съобщено и че планираните за днес протести се отлагат.  Очевидно обаче някои от недоволните собственици на бизнеси са решила да излязат на демонстрацията. Протестът потегли в посока Министерски съвет. А малко преди 15 часа блокираха и \"Орлов мост\".", "date": "2020.01.29", "title": "Размирици и блокади на протеста на бизнеса, той се разграничи от \"Възраждане\""}
{"url": "https://clubz.bg/93571-kitajski_ekspert_noviqt_koronavirus_shte_dostigne_vryhnata_si_tochka_do_dni", "text": "Разпространението на новия коронавирус, появил се в централната китайска провинция Хубей в края на 2019 г., може да достигне връхната си точка  , според експерта по респираторни заболявания Чжун Наншан, цитиран от ДПА и БТА. СЗО: Китай ще овладее заразата В интервю за китайската агенция Синхуа, Чжун, който откри коронавируса Тежък остър респираторен синдром, ТОРС (Severe acute respiratory syndrom, SARS) през 2003 г., каза, че според него новият вирус  Броят на смъртните случаи в Китай от новия коронавирус днес вече е най-малко 131, според държавната комисия по националното здравеопазване. Около 6000 души са заразени в цял Китай. Освен в континентален Китай, общо 13 случая са регистрирани в два китайски специални административни района - осем в Хонконг и пет в Макао. Заразата се разпространи и в повече от 10 други държави. Новият коронавирус застигна Европа По данни на Асошиейтед прес 14 случая са били регистрирани в Тайланд, 8 в Тайван, по 7 в Малайзия и Сингапур, 6 в Япония, 5 в Австралия, 5 в САЩ, по 4 в Южна Корея, Франция и Германия, 3 в Канада, 2 във Виетнам, най-малко един от семейство в Обединените арабски емирства и по един в Непал, Камбоджа и Шри Ланка. Почти всички смъртни случаи са регистрирани в централната китайска провинция Хубей, с главен град Ухан, отбелязва Асошиейтед прес. Между вчера и днес броят на потвърдените случаи на зараза с вируса скочи с 60 процента. Днес беше съобщено, че вирусът е достигнал и отдалечения автономен район на Тибет. Броят на новите случаи с коронавируса днес надхвърли този от епидемията с ТОРС през 2003 г., в която загинаха около 800 души по целия свят, макар че смъртността при него остава значително по-ниска. Прогнозата на Чжун се разминава с тази на други експерти. Математически модел на Гейбриъл Лъюн, декан на медицинския факултет в престижния университет в Хонконг, предрича, че епидемията ще достигне пика си през април или май тази година. Китай: Коронавирусът заразява и преди носителят да има симптоми Заразеният човек е дошъл със семейството си от китайския град Ухан, откъдето тръгна разпространението на вируса в края на миналия месец. Той е в стабилно състояние и под медицинско наблюдение. \n\tРедица страни евакуираха гражданите си от Ухан или се готвят да го направят. Япония евакуира със самолет 206 свои граждани от централния китайски град. Петима от тях бяха настанени в болница със симптоми на болестта, съобщи ДПА, като се позова на правителството. Четирима души имат кашлица и треска, но не са в \"толкова сериозно\" състояние. Петият е бил настанен в друга болница в столицата Токио, като не бяха дадени повече подробности. Американски самолет е излетял за Ухан, за да евакуира до 240 граждани на САЩ, съобщи Държавният департамент, цитиран от Асошиейтед прес. Австралия иска да евакуира своите граждани от китайската провинция Хубей и за целта е преустроила лагер за настаняване на кандидати за убежище на остров в Индийския океан в карантинен център. Властите смятат, че в района на епицентъра на епидемията има 600 австралийци, предаде Франс прес. САЩ и Япония евакуират свои граждани от Ухан Малайзия и Филипините също се готвят да евакуират десетки свои граждани от Ухан. Папуа Нова Гвинея обяви, че повече няма да допуска на своя територия хора, идващи от Азия - радикална мярка с цел да не допусне появата на вируса на в страната, съобщи Франс прес. Руският премиер Михаил Мишустин нареди на държавната агенция за защита на потребителите да подготви национален план за предотвратяване на разпространението на вируса, предаде Ройтерс. В Русия няма потвърдени случаи на заразата. Между страната и няколко китайски града обаче има полети всеки ден. Според прогнози освен това 2 милиона китайски туристи са посетили Русия миналата година. Руските власти започнаха да проверяват всички руски туристи, завръщащи се от Китай, дали не са заразени. Новият коронавирус застигна Европа Китай: Коронавирусът заразява и преди носителят да има симптоми САЩ и Япония евакуират свои граждани от Ухан", "date": "2020.01.29", "title": "Китайски експерт: Новият коронавирус ще достигне връхната си точка до дни"}
{"url": "https://clubz.bg/93552-dyrjavnata_izmqna_debne_otvsqkyde", "text": "Така Десислава Радева коментира на личния си профил във фейсбук СРС-тата, публикувани от прокуратурата.   Във въпросните СРС се повдигат съмнения за укриване на документи, свързани с КПКОНПИ, спрямо \"г-жа Д.Р.\". При това в аудиото се чува \"Деси\". Прокуратурата: записи уличават \"г-жа Д. Р. \" или просто Деси (АУДИО) Радева е публикувала песента Hold the line на групата TOTO. Заглавието на този хит обаче се превежда не затваряй телефона или задръж линията.", "date": "2020.01.29", "title": "\"Държавната измяна дебне отвсякъде...\""}
{"url": "https://clubz.bg/93551-specprokuraturata_vleze_v_ofisite_na_vasil_bojkov_toj_e_v_chujbina", "text": "Президентът на \"Нове Холдинг\" Васил Божков вероятно е в чужбина. Новината потвърдиха източници на Клуб Z, макар че официално изявление по повода все още няма. Това идва като резултат от масирана офанзива на правоохранителните органи тази сутрин в негови или свързани офиси, както и в резиденция \"Иглика\" в парк Витоша, която соченият за най-богат българин обитава. Според близки до прокуратурата издания, той е в неизвестност от неделя и България ще се обърне към Интерпол за съдействие. Между другото, схемата е сходна с \"изчезването\" и просле издиравнето на сем. Арабаджиеви и Баневи и на Иван Тодоров от \"Тад груп\", който също бе ударен, докато е зад граница. По-рано тази сутрин бе съобщено от медии, че Специализираната прокуратурта и полицейски екипи претърсват офиса на Националната лотария на улица „Фритьоф Нансен“ в столицата. Васил Божков: Политиците винаги са ми пречели. Печеля, защото съм най-добър По информация на БГНЕС рано тази сутрин са започнали претърсвания и в офиса на бизнесмена Васил Божков на улица „Московска“ №43 срещу храм-паметника „Свети Александър Невски“. \"Национална лотария\" е сезирала ЕК за отнемане на лиценза ѝ Симеонов иска национализация на хазарта: лотарията - само от ТОТО-то От държавното обвинение и МВР отказат засега информация. Известно е обаче, че от декември прокуратурата му образува разследване за престъплението принуда. В ролята на сигналоподатели срещу него влязоха бившите му съдружници - братя Найденови, с които са заедно в сайтовете за спортни залози. Според държавното обвинение той ги е заплашвал и ги е склонявал да вършат нещо против волята си, за да набави за себе си облага. А участието на Спецпрокуратурата може да говори поне две неща: че ще се работи по посока \"организирана престъпна група\" (ОПГ) или като минимум престъпен сговор от двама души, както и че делото ще отиде в далеч по \"удобния\" Специализиран съд, а не в СГС. Преди дни близките до прокуратурата медии намесиха единодушно и друг сюжет - че наемен килър е бил изпратен от някого да убие нъпросните братя Найденови - известни като Цеките. Отделно от това миналата седмица Агенцията за държавна финансова инспекция (АДФИ) направи проверка в Комисията по хазарта и установи нарушения по Закона за хазарта по отношение на таксите, събирани от организаторите на игри. И обявиха, че   Проверката дойде след като лидерът на НФСБ Валери Симеонов внесе законопроект, с който предлага да се отнеме лицензът за организиране на лотарийни игри (т.нар. талончета за търкане) на всички частни фирми, а монопол над този вид хазарт да бъде установен от държавния спортен тотализатор. Малко след това \"Национална лотария\" сезира Европейската комисия заради внесените от Симеонов изменения в Закона за хазарта. А Васил Божков обясни, че компанията му е платила всички задължения към държавата: Претърсва се и бивша резиденция на \"Витоша\", за която се предполага, че е ползвана от Божков. По-късно Божков коментира пред БГНЕС: \"Национална лотария\" е сезирала ЕК за отнемане на лиценза ѝ Симеонов иска национализация на хазарта: лотарията - само от ТОТО-то", "date": "2020.01.29", "title": "Спецпрокуратурата влезе в офисите на Васил Божков. Той е в чужбина"}
{"url": "https://clubz.bg/93554-77_po_rihter_trese_karibite", "text": "Силно земетресение с магнитуд 7,7 стана снощи в Карибско море южно от Куба и северозападно от Ямайка, съобщи Геоложкият институт на САЩ, цитиран от Асошиейтед прес. \n\tЕпицентърът на труса бил на 139 км северозападно от град Монтего бей в Ямайка и на 140 км западно-югозападно от Никеро, Куба. Огнището е било на дълбочина 10 км. \n\tИздадено е предупреждение за цунами за Белиз, Ямайка, Куба, Каймановите острови, Мексико и Хондурас, съобщи Ройтерс. \n\tНе се съобщава за разрушения и пострадали в Куба, но трусът е бил усетен в Хавана и други градове, предаде Франс прес. \n\tНа Каймановите острови има напукани пътища и прекъсната канализация. Трусът е бил усетен и в американския град Маями, където хората са излезли на улиците и са били евакуирани някои сгради. По-късно Международнияит център за предупреждение за цунами съобщи, че опасността от цунами е отминала, съобщи.  \n\t  БТА", "date": "2020.01.29", "title": "7,7 по Рихтер тресе Карибите"}
{"url": "https://clubz.bg/93525-5000_lv_globa_za_nelegalno_airbnb_jilishte", "text": "След като след много спорове управляващите решиха, че отдаването под наем на жилища чрез платформи като Airbnb вече ще минават през регистрационен режим и ще плащат патентен данък, сега предлагат и глоби до 5000 лева и имуществени санкции до 10 000 лева за предоставяне на апартамент, който не е регистриран. Идеята идва от депутати от ГЕРБ и е разписана в предложенията между двете четения на Закона за туризма, предложен от Министерския съвет. Целият пакет от мерки срещу Airbnb е вече приет Конкретно се предлага, \"който предоставя туристически услуги в некатегоризиран или нерегистриран туристически обект да се наказва с \". При повторно нарушение наказанията ще са съответно глоба от 5000 до 8000 лв. и имуществената санкция от 10 000 до 15 000 лв. Апартаментите и стаите за гости излизат от категория Б и влизат в нова - В, предлагат още от ГЕРБ. Категориите от А и Б носят звезди от едно до пет. Условията за реда за регистриране на стаи и апартаменти за гости ще бъдат определени с наредба на Министерския съвет. Самата регистрация на местата за настаняване от клас В ще се ивзършва от кметовете на общините, които ще ги вписват в Националния туристически регистър. Съдът на ЕС: Airbnb е \"услуга на информационното общество\" За да се стигне до регистрация обаче собственикът на жилището ще трябва   Т.е. на поне половината \"съкооператори\". Контролът пък се вменява на Комисията за защита на потребителите. Савеклиева и компания са внесли общо четири различни типа изменения по закона, едно от най-важните от които касаят и изменения в Закона за устройство на територията и ролята на общините и на държавния строителен контрол по отношение на разполагането на обекти в курортите.  Законът за туризма: \"бой на булдози под килим\" Според предложенията на общините се вменява отговорността да премахват нерегламентирано поставени обекти като рекламни, информационни и монументално-декоративни елементи, както на територията на националните курорти, така и на морските плажове. Сега тази задача се полагаше на ДНСК, а служителите за контрол по строителството в администрацията на всяка община констатираха нередностите. Или с други думи - вече няма да има и държавен, а само общински контрол за гореизброените типове обекти. Пак общините ще имат грижата за премахването на преместваеми увеселителни обекти, преместваеми обекти за административни, търговски и други обслужващи дейности и преместваеми обекти за временно обитаване при бедствия при издадена заповед. Според вносителите било \"неудачно\" ДНСК да е натоварена с контрола върху преместваемите обекти на плажовете и в националните курорти, защото това трябвало да е функция на местните власти, които издават разрешителните за поставянето им и най-добре познавали спецификите на общинската територия. Манолова прати забраната за къмпингуване в Конституционния съд Пак от ГЕРБ предлагат и общинските съвети в националните курорти да планират разходи за подобряване на туристическите услуги, дейности, обекти и продукти.  Депутатите на управляващата партия са на път да премахнат и исканото от министърката им Николина Ангелкова \"продуктово зониране\". Според формулировката на Министерство на туризма \"продуктово зониране\" e разделение на територията на националните курорти на обособени функционални зони, които се характеризират със специфична концентрация на ресурси и дейности, удовлетворяващи определен набор от потребности и преживявания на туристите. Или да има парти зони, зони за отдих и пр.  Това бе и един от най-спорните моменти още с внасянето на закона поради простия факт, че такова зониране е невъзможно при вече изградената инфраструктура в курортите. И това признават и депутатите от ГЕРБ, които искат предложението на Ангелкова да отпадне:  Ангелкова: И досега имотите в Airbnb трябваше да се регистрират Предлага се също така срокът за написването на наредба за т.нар. диво къмпингуване да се удължи с половин година. Причината е, че тя се пише от четири министерства, не е готова, а трябваше да е до 16 януари тази година, т.е. преди повече от 10 дни. Във въпросната наредба министрите на регионалното развитие, на туризма, на околната среда и на земеделието трябваше да са описали реда, по който любителите на палатки и кемпери ще могат да се разполагат в обособени за целта места, без да бъдат подлагани на непрекъснатите гонения на местните власти, както е сега. Изрично обаче се забраняват палатките на плажа, както и върху дюни. От ГЕРБ настояват още в процеса по написаване на наредбата да участват и общините, на чиито територии ще се обособяват местата за \"дивото къмпингуване\". Съдът на ЕС: Airbnb е \"услуга на информационното общество\" Законът за туризма: \"бой на булдози под килим\" Манолова прати забраната за къмпингуване в Конституционния съд Ангелкова: И досега имотите в Airbnb трябваше да се регистрират", "date": "2020.01.29", "title": "5000 лв. глоба за \"нелегално\" Airbnb жилище"}
{"url": "https://clubz.bg/93570-160_godini_ot_rojdenieto_na_chehov", "text": "Толстой казва за него:  . Самият Чехов пък твърди:  . Търсенето на следи от Лермонтов в творчеството на Чехов и до днес е любима игра на литературоведите. Той е един от тримата най-екранизирани писатели в света заедно с Шекспир и Дикенс. На Запад го познават най-вече като драматург, за него Бърнард Шоу казва: Въпреки това всички първи представления на Чеховите пиеси завършват с провал. След това идва изключителният им успех, при това завинаги и навсякъде по света. Но той не е само автор на „Три сестри“, „Вишнева градина“ и „Вуйчо Ваньо“. Разказите на Чехов променят начина, по който се създава литература. Той се появява сякаш от нищото и създава изцяло нов стил, своя собствена литературна вселена. Никой преди него дори не се е опитвал да пише така. Дядото на Чехов бил крепостен селянин, практически роб. Успява да събере пари, за да откупи свободата на цялото си семейство. Неговият син, Павел Чехов, е дребен търговец, който фалира и бяга от кредиторите си от Таганрог в Москва. Лекарят Антон Павлович Чехов през 1899 г. получава от цар Николай Втори указ, с който е обявен за потомствен аристократ. Но доктор Чехов помни корените си – до края на живота си той не споменава и дума за царския указ, никога не се възползва от него. Когато баща му умира, му завещава пръстен, на който е гравирано следното изречение: Чехов не се разделя с пръстена до края на живота си. Антон Павлович расте в голямо религиозно семейство. Всеки ден заедно с петимата си братя и сестри малкият Антон отива в църквата в ранни зори, за да пее в църковния хор. Връзката със семейството си не прекъсва никога. Когато умира, завещава всички свои авторски права и практически цялото си наследство на сестра си Мария. За съпругата му Олга Книпер остават 5 хиляди рубли и една вила, но тя също предава своята част от наследството на сестрата. След като завършва класическата гимназия в Таганрог  , Чехов започва да учи медицина. Междувременно пет години се издържа като „литературен призрак“ – пише хумористични разкази, под които се подписват други писатели. Вероятно тогава се ражда едно от любимите му по-късни занимания – да редактира чужди разкази. Често ги събира от вестниците и списанията и ги „шлифова“. Нарича това „гимнастика за ума“. Остава верен на медицината през целия си живот. Понякога казва: Когато го обгръща ореолът на писателската слава, младият лекар не изоставя професията си. До края на живота си той лекува хора, често безплатно. Същевременно не спира да пише. Сядал на бюрото си задължително с чиста риза и папийонка. Като типичен южняк, обичал слънчогледови семки. Обичал и кучетата, отглеждал две в дома си, а за известен период от време заедно с тях се разхождала и домашната му мангуста, дошла от пътешествието му на остров Цейлон. Носел пенсне, защото имал рядка особеност – едното му око било късогледо, а другото – далекогледо. Да се обесиш ли, чай ли да пиеш, Чехов ли да четеш Славата му носи и поклонници. Високият   красив лекар трудно минавал по улицата без няколко млади дами да се опитат да привлекат вниманието му, често дори с риск за собствената си репутация. Толкова често се случвало, че обществото дало име на тези госпожици. Наричали ги „антоновки“. Писателят обаче остава верен на жена си Олга Книпер, която е негов спътник до смъртта му. Често тя го укорявала, че не пише „крупни“ произведения. Той е първият писател, който пътува самоотвержено чак до остров Сахалин, където живеят заточените затворници. Десет хиляди километра той изминава за 81 дни, почти половината от пътя – на кон, защото по това време няма железници до този район на Русия. Успява да говори с почти десет хиляди жители на Сахалин, практически прави първото преброяване на хората от това място. Една от много специалните истории, която показва колко дълбоко усещане за човека и психологическа проникновеност притежава Чехов, е разказана от неговия приятел театралния режисьор и театрален теоретик Константин Сергеевич Станиславски. Веднъж в компанията им дошъл познат на Станиславски, когото в обществото смятали за развейпрах. Той бил изключително шумен, весел, общителен. Чехов през цялото време внимателно го наблюдавал, а когато гостът си тръгнал, казал на Станиславски, че този човек е бъдещ самоубиец. Оказал се прав – известно време след това веселякът изпил чаша с отрова. Станиславски никога не забравил почти мистичната прозорливост на Чехов. Турция забрани Шекспир, Чехов, Брехт и Фо Големият руски писател умира от туберкулоза в Германия едва 44-годишен. В последните си часове иска от съпругата си чаша шампанско, пие с особена наслада и с думите   се обръща наляво, затваря очи и заспива завинаги. По немските закони било забранено починалите от туберкулоза да бъдат транспортирани, изисквала се е незабавната им кремация. Но Олга Книпер намира изход – наема хладилен вагон за превоз на замразени стриди. Така Чехов е върнат в Москва и погребан в гробището на Новодевическия манастир. В градчето Баденвайлер, където Чехов се прощава с живота, първоначално е имало паметник на писателя – първият паметник на руски писател извън Русия. Но през 1918 г. той е претопен за военни цели, а Втората световна война изобщо изличава паметта за Чехов в малкото градче. Днес обаче Баденвайлер има музей на Чехов и нов паметник благодарение на един българин. През 1954 г., точно преди 50-годишнината от смъртта на Чехов, в общината на Баденвайлер получават писмо от д-р Бакардиев от България, който иска повече информация за писателя и последните му часове. Това събужда интерес сред местните управници и те решават да възродят паметта за един от най-големите световни майстори на словото. Днес, 160 години след рождението му, творбите на Чехов не са просто класика, а апотеоз на дълбокото човеколюбие и изящен език, неподвластни на времето. Турция забрани Шекспир, Чехов, Брехт и Фо", "date": "2020.01.29", "title": "160 години от рождението на Чехов"}
{"url": "https://clubz.bg/93557-geshev_kraj_na_kontaktite_s_prezidenstvoto_za_da_nqma_vliqnie", "text": "Прокуратурата разпространи тази сутрин кратко, но странно съобщение - че прекратява всякакви контакти с Президенството. Изключение ще се прави само за \"официалната писмена кореспонденция, до произнасяне на Конституционния съд по дело №1/2020\". Целта е описана още по-интересно в съобщението: Както Клуб Z вчера писа, медии работещи в отличен синхрон с поркуратурата, още в понеделник разпространиха, че Гешев е бил търсен за разговор от президента Румен Радев, веднага след питането му до КС как може да го разследва. Вчера Гешев изненадващо се появи на делото КТБ, а екип на телевизията на Домусчив Нова тв го попита вярно ли е, че те търсен за разговор от президента. Той отговори само: По-късно Гешев коментира по-детайлно:     ПРЕССЪОБЩЕНИЕ С оглед стриктното спазване на принципа за разделение на властите, главният прокурор на Република България Иван Гешев заявява, че Прокуратурата преустановява всякакви контакти с президентството, освен официалната писмена кореспонденция, до произнасяне на Конституционния съд по дело №1/2020 г. за даване на задължително тълкуване на разпоредбата на чл. 103 от Конституцията на Република България. Мотив за това решение е и необходимостта да се избегнат всякакви съмнения и опити за влияние над институцията.", "date": "2020.01.29", "title": "Гешев: Край на контактите с Президенството, за да няма влияние"}
{"url": "https://clubz.bg/93558-advokatite_na_trymp_poiskaha_procesyt_sreshtu_nego_da_spre", "text": "Защитата на президента на САЩ Доналд Тръмп приключи с излагането на аргументите си пред Сената в рамките на процеса за импийчмънт срещу Тръмп, съобщиха информационните агенции, цитирани от БТА. Адвокатите на Тръмп още веднъж повториха, че делото е политическо и демократите просто искат да променят резултатите от президентските избори през 2016 г., спечелени от Тръмп, предаде Асошиейтед прес. Юристите на президента отново призоваха делото срещу него в Сената незабавно да бъде прекратено. \n\tЗащитата на президента още веднъж се противопостави на възможността бившият съветник на Тръмп по въпросите на националната сигурност Джон Болтън да бъде изслушан в Сената като свидетел. Адвокатите изтъкнаха, че в неиздадената му още книга има недоказани твърдения, а е недопустимо такива да бъдат използвани при един съдебен процес. Бивш съветник на Тръмп готви книга с експлозивни разкрития Според медийни публикации в книгата си, която ще излезе през март, Болтън пише, че Тръмп му е казал, че задържа помощта за Украйна, докато Киев не съобщи, че започва разследване, засягащо негов политически опонент. Тръмп отрича да е използвал въпроса с военната помощ за Украйна за лична изгода. \n\tДемократите и някои умерени републиканци настояват Болтън да свидетелства пред Сената. Стратегията на Тръмп - Болтън да бъде игнориран Днес и защитниците, и обвинителите ще започнат да отговарят на въпроси на сенаторите. За това са предвидени общо 16 часа, без да е определено обаче в рамките на колко дни. Според вестник \"Политико\" има договорка това да стана на два пъти - днес и утре, по осем часа на ден. В петък би трябвало да се гласува дали да се викат свидетели. \n\tВодачът на републиканското мнозинство в Сената Мич Макконъл е признал пред свои съпартийци, че все още републиканците нямат достатъчно гласове, за да блокират искането на демократите за изслушване на още свидетели, предаде Асошиейтед прес, цитирайки свой анонимен източник. Стратегията на Тръмп - Болтън да бъде игнориран", "date": "2020.01.29", "title": "Адвокатите на Тръмп поискаха процесът срещу него да спре"}
{"url": "https://clubz.bg/93559-16_zadyrjani_sled_akciq_v_komisiqta_po_hazarta_s_tqh_i_predsedatelqt", "text": "Рано тази сутрин Специализираната прокуратура и МВР влязоха в Комисията по хазарта (ДКХ). Претърсвания текат и на различни частни адреси.  При нова акция на полицията и прокуратурата в Комисията по хазарта днес 16 души са задържани по закона за МВР, в това число и председателят на Комисията Александър Георгиев.  Спецпрокуратурата влезе в офисите на Васил Божков. Той е в чужбина Отвежданите бяха качени в цивилни автомобили, като повечето от тях отказаха да коментират какво се случва. Само един от тях каза, че нищо не е направил. Тодор Марков, който отговаря за контрола в Комисията каза, че не се притеснява, че ще бъде задържан. Георгиев оглави комисията през април 2019 г., а преди това бе началник в НАП. Преди около седмица финансовият министър Владислав Горанов, анонсирайки идеята си за законови промени и превръщането на комисията по хазарта в агенция - с цел ясна отговорност, допусна, че Георгиев може да остане начело и след това.  Акцията в ДКХ е втора поред в рамките на месеца. Миналата седмица Агенцията за държавна финансова инспекция излезе с доклад, че Комисията по хазарта е таксувала по различен начин държавни и частни оператори. Тогава премиерът Бойко Борисов се закани, че ако това е вярно - много хора ще имат проблеми. След ден чудене: АДФИ вече вижда нарушения в Комисията по хазарта Днес спецакция се провежда и в офисите на Васил Божков. Претърсвания има на ул. \"Московска\" – на този адрес е сградата на \"Нове Холдинг\". Бизнесменът е от засегнатите страни в доклада на АДФИ, като собственик на частна лотария. Засилено полицейско присъствие има и пред офис на \"Националната лотария\" на ул. „Фритьоф Нансен“.  По непотвърдена информация се проверяват и други адреси, в това число и бивша резиденция на Тодор Живков в парк Витоша, ползвана от бизнесмена. Официални данни от МВР за акциите на тези адреси няма След ден чудене: АДФИ вече вижда нарушения в Комисията по хазарта", "date": "2020.01.29", "title": "16 задържани след акция в Комисията по хазарта, с тях и председателят"}
{"url": "https://clubz.bg/93542-gen_vladimirov_v_nso_rabotqt_telohraniteli_ne_pazvanti", "text": "Службата беше реформирана още по времето на Петър Стоянов. Тя достигна върха в своето развитие и се нуждаеше от хора, които да продължат да я развиват. Получи се така, че назначиха един началник на службата – Ангел Антонов, който беше креатура на Цветанов (бившият зам.-председател на ГЕРБ Цветан Цветанов, бел. ред.) и още няколко човека. Този началник си нямаше понятие какво е НСО. Докара си пенсионери от МВР.  В момента Антонов е консул в Санкт Петербург като награда, че е изпълнил политически поръчки. В закона включиха един параграф – да се охраняват хора, когато има срещу тях заплаха, свързана с националната сигурност. Това дава възможност на политиците да си назначават охрана.  Те са ясни. Става банално, но това са хора, на които им се назначава охрана заради заплахи и така остава десет години. А НСО харчи народни пари. Другият също го знаете кой е – три пъти е ходил в парламента. Но неговите заплахи не произтичат от държавническата и политическа дейност, която върши, а от частния му бизнес – оттам има заплахи. Научих и друго в последно време – бивши министър-председатели, бивши председатели на парламента, да бъдат охранявани по четири години в зависимост от степента на застрашеност. Но никой не я анализира тази застрашеност. По цял свят се прави такава оценка, но не и в България. Това е благодарение на натиска на политици. И при мен са опитвали подобен натиск - да поемам охрана, но аз съм отказвал. Но и да е имало такава заплаха, след два-три месеца, когато сигналът не се е потвърждавал, охраната се е снемала. Защото тя струва скъпо. А има бивши председатели, които са оглавявали парламента по 4 месеца, но са с охрана четири години. Какви заплахи за сигурността му има срещу тях? Да! Цецка Цачева също – какви заплахи има към нея? Това е показателно, че комисията (в нея участват вътрешният министър, председателят на ДАНС и ръководителят на НСО, бел. ред.), която определя степента на застрашеност, не прави реален анализ, а се угажда на политиците. Никой не се отказва от благинките, приема ги за нещо нормално. Службата явно и сега не се намесва. Надявам се обаче новият началник да го направи. Още по-фрапиращо е, че от нея се възползват и хора, които са били министър-председатели, оглавявали служебен кабинет за по три месеца. Какви заплахи има към тях? Как да стигнат 44 млн. лв. за службата, когато тя не се очиства от такива хора и бюджетът се пръска по тях. Това дава право на тези политици да наричат службата „скъпа и луксозна таксиметрова компания“ (за първи път подобно определение дава на НСО финансовият министър Владислав Горанов, бел. ред.). Ако има хора на място в НСО ще кажат, че това не може да продължава така. Трябва да се съкратят охраняемите лица и да се оптимизира съставът на службата.  По мое време в НСО работеха много добри професионалисти. Да, стават гафове като този с Боби Цанков и Валя Червенкова (през 2004 г. стана известно, че служител на НСО е возил Цанков когато е извършен атентатът срещу него, бел. ред.). Наскоро във в. \"Телеграф\" беше пусната една статия, в която се казваха само две истини – че съм бил служител на МВР, респективно на Държавна сигурност, и на УБО (Управление безопасност и охрана, охранителната и продоволствена служба на висшия комунистистически елит, бел. ред.). Това ми е била кариерата в специалните служби.  Вече казах - да се помисли и да се промени и името на службата – НЧСО, Национална частна служба за охрана. Такъв абсурд няма в света. Никъде! Аз съм бил в 40 страни по света, контактувал съм с началници на американската „Сикрет сървис“, на Федералната служба за охрана на Русия, с германци, испанци. Това, което беше направено при нас, бе да се внедри опитът на германските служби и американското законодателство. Но никой не е очаквал, че ще се създаде такъв закон - да дава възможност да се върши „свобода“ и „безобразия“ за сметка на данъкоплатците. Това е необяснимо.  Не може да се върши смесена дейност между държавна служба и частна фирма. Въпреки, че при един от тези политици има вече въведена смесена система между държавна и частна охрана. А това не е редно. Те се хвалят, че са отпуснали коли на НСО, която няма нужда от техните автомобили. Те имат достатъчно коли в своя парк. Аз към г-н Доган нямам нищо лично, но трябва да се спазват принципите, службата да не се натиска и да се прояви разбиране, да се направят нови реформи, за да я върнат на нивото, което беше.  А в този вестник („Телеграф“, бел. ред.) ме изкарали едва ли не, че съм мафиоз. С нито един мафиот нямам контакт - нито, когато бях началник на службата, нито сега, когато съм в частния бизнес. А написали, че служители на НСО са участвали в убийствата на Фатих, Боби Цанков, Манол Велев, Златко Баретата, Клюна. Господи, аз не ги познавам тези хора! Не съм се срещал с тях. Винаги съм бил точен и чист човек и затова изкарах 13 години начело на службата.          И да се върна на въпроса. Няма в света такава служба, която да съчетава частен с държавен интерес. А и не всичко на този свят струва пари. Сигурност се купува с пари, но има частни фирми и то добри. Ами да се обърнат към тях и да си плащат. Държавната служба не може да се занимава с такива дейности.  Там се изграждат, освен професионалисти, и хора, които са готови с тялото си да прикрият охраняемото лице и да го защитят. Когато се дават пари, нали се сещате за какво става дума? Дали някой наистина ще го направи? Затова се казват телохранители и охрана, а не пазванти, преторианска гвардия и не знам си там каква измишльотина на политици, които ползват НСО и я оплюват.    Има нещо тревожно в службата. И това е, че са назначени много хора, които са протежета на политици. Това е опасно. Още от 89-та година, преди да излезе законът за деполитизацията, ние в Първи отдел, където бяхме лична охрана, направихме предложение до генерал Джендов (ген. Сава Джендов, последният ръководител на УБО, бел. ред.). Той първи скъса охранителната дейност от стопанската, с която се занимаваше и УБО. Аз продължих реформите и при президента Желев. НСО винаги е получавала високи оценки от чуждестранните партньори, включително и от „Сикрет сървис“. Какви са тези доморасли политици, които да я оценяват? Да, прави се точно това заради тесно политически интереси. Когато говорят против службата, независимо от положителни й и страни и недостатъците, тези яростни атаки срещу НСО са насочени и срещу президента. Не пожалиха и неговата съпруга. В цял свят президентите се охраняват, а съпругите са първи дами.  Аз съм работил добре с всички президенти. По едно време бяха подвели Иван Костов и той ми искаше оставката. Тогава Петър Стоянов ми каза: \"как ще разреша такова нещо, вие сте доказали своята честност и професионализъм\". За президента Радев мога да кажа, че той не е марионетка и не слуша какво говори един човек, който управлява цялата държава. И поради тази причина той е неудобен. Предишният президент си беше послушко.  Не е ли ясно кой е? Сутрин казва едно, на обед друго, вечер трето. Естествено, че знае. Още, когато бях началник на службата, а той главен секретар, ни мразеше. И това е защото НСО беше няколко класи над МВР. Какво искате от службата? Оставете хората да работят спокойно. Наскоро ме попита президентът Радев как така съм се задържал 13 години начело на НСО, а сега през четири месеца се сменят нейните ръководители. Едно, че са некомпетентни и нищо не разбират. Но с тази деформация трябва да се оправя сегашният й ръководител ген. Красимир Станчев и тези, които все още обичат службата.     \n\t ", "date": "2020.01.29", "title": "Ген. Владимиров: В НСО работят телохранители, не пазванти"}
{"url": "https://clubz.bg/93555-korneliq_ninova_pravi_se_opit_da_se_splashi_prezidentyt", "text": "Два дни по-късно, след като главният прокурор Иван Гешев изпрати питане до Конституционния съд с тълкуване на имунитета на държавния глава, а после разпространи и СРС с участието на Румен Радев, лидерът на БСП Корнелия Нинова направи кратко изявление по темата. Такова се очакваше предвид факта, че именно БСП издигна Радев за президент. Но дойде чак днес - от парламентарната трибуна. А Корнелия мълчи... Нинова излезе на трибуната, за да коментира прясно гласувания неуспешен четвърти вот на недоверие на правителството. И покрай това, спомена и за казуса с президента и прокуратурата. И допълни, че това е \"опит да се сплаши президентът и той да замълчи\". След което се обърна към \"уважаемите българи\", за да заяви, че всички живее, в нестабилност, бедност, неравенства, страх, \"а сега и в институционална война\". И заподозря управляващите, че разграждали държавността с едничката цел - да управляват необезпокоявано.", "date": "2020.01.29", "title": "Корнелия Нинова: Прави се опит да се сплаши президентът"}
{"url": "https://clubz.bg/93566-faraj_za_klub_z_sled_brekzit_idat_polsha_daniq_i_italiq", "text": "Полша, Дания и Италия са трите страни, които могат да последват примера на Великобритания. Така отговори днес на въпрос на Клуб Z лидерът на „Партия Брекзит“ Найджъл Фараж. Той даде пресконференция по повод Брекзит часове, преди Европарламентът да гласува за Споразумението за оттегляне. Клуб Z припомни думите на Фараж отпреди няколко месеца, че Брекзит е само началото и че това могат да сторят и други страни. Поинтересувахме се кои държави той има предвид. Фараж: „Брекзит“ е само началото. Наред е Полша „Надявам се след Брекзит България да поведе ЕС в друга посока“ Брекзитър номер 1 назова Полша, Дания и Италия, но изрично уточни, че няма предвид, че те непременно ще напуснат ЕС, И назова причините И припомни, че за първи път в допитване, направено преди три седмици в Полша, повечето хора са казали, че членството в ЕС носи повече негативи на страната им. И обобщи, че сигурното е едно – Брекзит началото на нова конфигурация в Европа. Брекзит иде на 31 януари. Какво следва? Макар да бе най-големият противник на ЕС във Великобритания, Фараж призна, че Съюзът ще му липсва. Причината е, че той е свикнал да бъде неговият „клоун-злодей“, или „този, който като се изправи, 500 души започват да дюдюкат“. Сега ще му липсва тази роля. На 31 януари той и останалите 72-ма британски депутати ще направят шествие от Европарламента до намиращата се почти под него гара „Люксембург“. Оттам те ще отпътуват към Южната гара в Брюксел и ще се качат на влака „Юростар“, който през тунела под Ламанша ще ги отведе в родината им. Фараж обеща страхотно празненство в Лондон в петък следобед и покани всички на тях, макар времето да обещава да бъде „английско“, т.е. дъждовно. Той си припомни как за първи път е влязъл в Европарламента след избирането му за депутат през 1999 г. И още тогава разбрал, че европейският проект не е за Великобритания, че тя е нещо като „квадратно колче в гръгла дупка“. Този идиом означава човек, непригоден за мястото, което заема. Според лидера на „Партия Брекзит“ в ЕС постоянно се водили много битки за какво ли не – от рибарството до ролята на Съда на Европейския съюз. И заяви, че иска да бъде напълно ясен в чувствата си: Причина за това е случилото се през 2004 г. Тогава бе направен опит за създаване на Европейска конституция. Фараж припомни уверенията на председателя на Европейския конвент Валери Жискар д’Естен, че с това ЕС се привръща в глобална суперсила. Макар и подписана от всички страни членки, Конституцията бе отхвърлена на референдуми във Франция и Нидерландия. Логично Фараж бе попитан защо се оказва, че във Великобритания е било правилно да се гласува 4-5 пъти за споразумение за излизане от ЕС, което до последно е било отхвърляно, а не е било правилно да се питат хората 3-4 г. след референдума за Брекзит дали са съгласни с условията на споменатото споразумение. Накрая Фараж изрази и мнение за евентуално отцепване на Шотландия от Великобритания заради желанието на Шотландската национална партия (ШНП) провинцията да остане в ЕС. „Надявам се след Брекзит България да поведе ЕС в друга посока“ Брекзит иде на 31 януари. Какво следва?", "date": "2020.01.29", "title": "Фараж за Клуб Z: След Брекзит идат Полша, Дания и Италия"}
{"url": "https://clubz.bg/93553-pravitelstvoto_ne_padna_za_chetvyrti_pyt", "text": "Без никаква изненада правителството оцеля. За четвърти път.  Днес парламентът гласува вота на недоверие, внесен от левицата и подкрепен от ДПС. За да мине, той трябваше да събере гласовете на 121 народни представители. Събра обаче 102 - на БСП (78) и на Движението (24).  Против бяха 124-ма депутати - ГЕРБ (95), Обединени патриоти (21) и 8 независими (т.е. и всички от \"Атака\"). 9 души се въздържаха - всички от \"Воля\". Фиаско за опозицията - така председателката на ПГ на ГЕРБ реагира от трибуната на оцеляването на правителството. Част от министрите също бяха в залата, по традиция - без премиера Бойко Борисов.  По думите й финалът е бил предизвестен, защото \"самите вие не вярвахте, че ще успеете\". И си позволи да попита кой в БСП ще понесе отговорността за проваления вот на недоверие срещу кабинета \"Борисов\" 3 - защото в ГЕРБ отговорността била ясно дефинирана. Изрази \"надежда\", че от разочарование левицата няма \"пак да излезе в нелегалност\" - очевидно препращайки към периода, в който социалистическата партия бойкотираше работата на Народното събрание в продължение на месеци.  Дариткова благодари на \"всички отговорни парламентаристи, които осъзнават, че правителството има потенциал и да завърши мандата си.\" Социалистите още в началото на заседанието на парламента, преди гласуването, попитаха защо Бойко Борисов пак отсъства и как така се е оказало, че \"са му по-важни феновете на \"Левски\", а не дебатите в Народното събрание. Председателката Цвета Караянчева пък отвърна, че премиерът е е задължен да е в залата.  След гласуването на трибуната застана лидерката на опозицията Корнелия Нинова, но не сама, а обградена от депутатите от групата. По темата с околната среда - каквато беше темата на вота на недоверие, заяви, че страната е в ситуация, в която \"дишаме рак, пием отрова\".  Корнелия Нинова: Прави се опит да се сплаши президентът", "date": "2020.01.29", "title": "Правителството не падна. За четвърти път"}
{"url": "https://clubz.bg/93567-nacionaliziraha_lotariqta_na_pyrvo_chetene_samo_levicata_dade_otpor", "text": "Защо когато частник организира лотария това е порок, а когато държавата – добродетел? За преразпределение на пазара между олигархичните кръгове ли става въпрос? Получавали ли са в продължение на пет години членовете на Държавната комисия за хазарта „картички за Нова година и за първа пролет“, за да си затварят очите за различното таксуване на частните оператори и държавния тотализатор? Какъв контрол на облагането са осъществявали членовете на ДКХ, които са и представители на НАП, ДАНС и на министерствата на икономиката и на правосъдието? Каква отговорност ще понесе принципалът на тази комисия и на приходната агенция – Министерство на финансите? Защо законът за хазарта от 2018 г. потъна в деловодството на Народното събрание и така и не бе разгледан? Отнемането на лицензите за лотарийни игри и монопола върху тях на тотото не е ли противоконституционно? Няма ли риск за българския данъкоплатец да заплати цената на една осъдителна срещу държавата присъда? Спецпрокуратурата влезе в офисите на Васил Божков. Той е в чужбина Това са малка част от въпросите, които депутатите от БСП поставиха днес от парламентарната трибуна при обсъждането на първо четене на промените в Закона за хазарта. Както е известно, те са внесени от лидера на НФСБ и съпредседател на малката управляваща коалиция Обединени патриоти Валери Симеонов и бяха горещо подкрепени от премиера Бойко Борисов и от финансовия министър Владислав Горанов. С тях се предвижда отнемане на лицензите на частните оператори и монопол върху продажбата на т.нар. талончета за търкане от страна на спортния тотализатор. Мотивите на Симеонов са, че така държавата щяла да се бори с този бич хазартът, както и че щели да влязат повече пари за държавния спорт, тъй като тотото прави отчисления за това в бюджета. Хазартната война - история, факти, последствия Законът днес бе приет със 116 гласа „за“, двама „против“ и 68 „въздържал се“. По него дебатираха единствено представители на левицата и на партията на Симеонов начело с него. От ГЕРБ запазиха мълчание, като остана неясно защо. От ДПС също не се изказваха, но позицията на партията, заявена по-рано, е, че ще запазят неутралитет по темата.  Самият дебат пък се развиваше на фона на арестите на в Държавната комисия по хазарта и обиските на офиси на мажоритарния собственик на „Национална лотария“ Васил Божков, които текат от рано сутринта.  Симеонов представи мотивите си да предложи измененията, като наблегна на това, че било дълг на народните представители да „положим необходимите усилия за опазване на здравето на нашите сънародници“. Една история за новичок, вода, газ и хазарт И от левицата веднага констатираха с ирония: Румен Гечев обяви, че БСП няма да подкрепи законопроекта „поради икономически и морални причини“. И обясни: След ден чудене: АДФИ вече вижда нарушения в Комисията по хазарта След което попита къде са държавните институции и защо са допуснали 210 милиона лева да не влязат в бюджета, оставайки в ръцете на частните оператори и то в продължение на пет години, каквато е констатацията на държавния финансов контрол – АДФИ. След което депутатът припомни, че и НАП и комисията по хазарта са под шапката на финансовото министерство, респективно на правителството. И констатира: \"Комисията по хазарта е таксувала различно държавния тотализатор и частните оператори\" Гечев посочи, че левицата е против всякакви форми на хазарт. Но „ тук трябваше да видим разчети и за бюджета“. За да защити проекта си стана Симеонов. И заяви, че изложените от левицата мотиви не били по същността на проекта.  „Има обосновани предположения, че този законопроект има за цел да обслужи частен интерес“, продължиха да настояват от левицата, в случая - Валентин Ламбев. Менда Стоянова за хазарта: Законът е ясен, просто някой не го е прочел А Антон Кутев препрати и към липсващия Делян Пеевски и бизнесмените изобщо: „Защо е това бързане, след като пет години нито една институция не видя проблем. Ама всички хазартни игри водят до пристрастяване, не само лотарията. Бинго, кено, казина – там пристрастяване няма, нали, там проблем няма. Това не е решаване на проблем. Закриваме ли лотариите – не; увеличаваме ли таксите, за да ги изравним с тези на тотализатора – не. Ще спрат ли да търкат талончета гражданите – не, няма. Ще ги ги купуват от тотото“, допълни Николай Тишев. От БСП поставиха и въпроса дали монополизацията на лотарията не противоречи на Конституцията, в която е изброени в кои сектори може да има държавен монопол, като хазартът не сред тях. Хазартната война - история, факти, последствия Една история за новичок, вода, газ и хазарт След ден чудене: АДФИ вече вижда нарушения в Комисията по хазарта \"Комисията по хазарта е таксувала различно държавния тотализатор и частните оператори\" Менда Стоянова за хазарта: Законът е ясен, просто някой не го е прочел", "date": "2020.01.29", "title": "Национализираха лотарията на първо четене. Само левицата даде отпор"}
{"url": "https://clubz.bg/93560-albert_popov_otnovo_s_klasirane_v_top_20", "text": "Най-добрият ни скиор в алпийските дисциплини Алберт Попов за четвърти път този сезон влезе в топ 20 на слалома. Аби се нареди 19-и на нощното състезание в австрийския курорт Шладминг на почти две секунди от победителя Хенрик Кристоферсен (Норвегия). Попов даде 26-о време в първия манш и пето във втория, което му помогна отново да вземе точки за Световната купа. Българинът е 28-и в генералното подреждане на дисциплината. Камен Златков се класира на 47-о място в първия манш и не стартира във втория. Попов за пореден път този сезон направи по-добро второ каране. Той влезе в топ 20 още във Вал д'Изер, Мадона ди Кампилио и Аделбоден. Кристоферсен изпревари Марк Жирардели във вечната класация в слалома със 17 победи, което му отрежда четвърто място засега. Негови подгласници в нощния слалом станаха Алекси Пинторо и Даниел Юл. Кристоферсен е лидер и двете подреждания - на слалома и за Големия кристален глобус.", "date": "2020.01.29", "title": "Алберт Попов отново с класиране в топ 20"}
{"url": "https://clubz.bg/93562-borisov_kym_ministrite_ne_se_mesete_v_konflikta_mejdu_drugi_zabranqvam", "text": "Забрана да се коментират отношенията между други институции издаде премиерът Бойко Борисов на министрите си. В началото на редовното правителствено заседание премиерът отново използва наличието на медии за протоколни кадри - за да коментира текущи събития и да раздаде задачи. Гешев: Край на контактите с Президенството, за да няма влияние По темата с \"конфликта\" между президента Румен Радев и новия главен прокурор Иван Гешев министър-председателят говори в края на изложението си.  Реакция била допустима само, \"ако сме нападнати с лъжа\". Затова и самият той реагирал, когато го \"нападнали\", че не участва в консултации при държавния глава за изборните правила. И припомни, че не е бил поканен, за да участва - поканен бил вицепремиерът Томислав Дончев.  Премиерът Бойко Борисов е заръчал темата с бъдещо присъединяване на България към механизма ERM 2 и след това към еврозоната да мине през ратификация на Народното събрание. Затова финансовият министър Владислав Горанов, шефът на БНБ Димитър Радев, Менда Стоянова от парламента, а ако трябва -  и останалите партии - трябва да подготвят решение по темата, стана ясно от думите на министър-председателя.  Според Борисов по темата вървят спекулации, но влизането на страната в чакалнята на еврозоната, а след това и в еврозоната било важно, в случай, че левицата се върне на власт. На Емил Димитров-Ревизоро поръча и МВР да му съдейства за проверки по водоемите, а от енергийната министърка Теменужка Петкова поиска да запечатва ВЕЦ-ове, за които има съмнения, че работят против правилата. Това бяха заръките по темата \"Перник\" и мерките, които се взимали да няма други подобни кризи. Според Борисов по темата с ВЕЦ \"НЕК нещо се услушва\" с проверките, затова отговорността бе хвърлена към министър Петкова.  Потокът на мисълта се върна към гласувания (неуспешен) вот на недоверие за провал в политиката за околната среда, като премиерът повтори, че 70 години БСП не ремонтирали водопроводи, а \"от \"Кремиковци\" по колко души са умирали\", щом сега имало 15 000 жертви годишно на мръсния въздух.  След изложението си министър- председателят благодари на медиите, дошли за \"протоколни снимки\".", "date": "2020.01.29", "title": "Борисов към министрите: Не се месете в конфликта между други. Забранявам"}
{"url": "https://clubz.bg/93549-a_korneliq_mylchi", "text": "Новият главен прокурор Гешев се зае с Радев. Радев е президент, гордост на БСП, заслуга на Корнелия Нинова. Или поне тя си я приписва. Активът й пред Партията...  Ден Първи. Главен прокурор Гешев пита Конституционния съд как може да разследва президента. Кое точно е държавна измяна, кое – нарушение на конституцията, и припокриват ли се двете. Ако го разследва, какво следва. И онова нещо... импийчмънта... как се прави в България? Корнелия мълчи. Няма партийна реакция, няма спешно свикани заседания на ИБ на БСП, няма изявления в стил „Долу ръцете от...!“ Ден Втори. Прокуратурата публикува някакви подслушани разговори. На „мъж, който би могъл да е президентът на България“. Се-ре-сета, българинът вече я знае тая дума. Ама има ли право, редно ли е, доказва ли нещо... Корнелия мълчи. Днес започва Ден Трети. И напират едни въпроси, едни предположения... Та ето един малък набор от хипотези. Корнелия мълчи, защото:   10.БСП бавно си събира мислите, възрастна е...   Днес се очаква Корнелия най-сетне да проговори. Това няма да отговори на въпроса защо досега мълча. Корнелия Нинова: Прави се опит да се сплаши президентът    ", "date": "2020.01.29", "title": "А Корнелия мълчи..."}
{"url": "https://clubz.bg/93565-fenove_atakuvaha_doma_na_shef_na_manchestyr_yunajted", "text": "Група фенове на \"Манчестър Юнайтед\" хвърли факла и димки в дома на изпълнителния вицепрезидент на \"Манчестър Юнайтед\" Ед Удуърд, съобщиха световните агенции. Те са написали заплашително послание на вратата му и са пели песни със заплаха на живота на оперативния шеф на клуба - най-високопоставеният след собствениците от американското семейство Глейзър. По време на хулиганската атака Удуърд, съпругата му и двете им дъщери не са били в оценения от британските таблоиди на 2 милиона паунда свой дом в Чешир. Босът е меко казано недолюбван от запалянковците на \"червените дяволи\". Особено напоследък заради продължаващото слабо представяне на отбора и липсата на трансфери. Те издигат плакати на \"Олд Трафорд\", с които призовават Удуърд да напусне. Вече няколко пъти наемат малък самолет, който прелита над стадиона по време на мач с надпис срещу Удуърд и семейство Глейзър. Полицията разследва снощния инцидент. Няма пострадали, няма и големи поражения в имението на шефа. За инцидента е получен сигнал по телефона. Ед Удуърд беше съветник на милиардера от Флорида Малкълм Глейзър и неговите синове по време на придобиването на \"червените дяволи\", осъществено през 2005 г. Впоследствие той започна да се изкачва в клубната йерархия и замени Дейвид Гил, който беше доста по-успешен на същата позиция. През 2004 г. хулигани потрошиха колата на бившия директор на клуба Морис Уоткинс - отново покрай сделката с Глейзър.", "date": "2020.01.29", "title": "Фенове атакуваха дома на шеф на \"Манчестър Юнайтед\""}
