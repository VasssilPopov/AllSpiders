{"url": "http://clubz.bg/80125-sasht_treti_mart_beleji_syzdavaneto_na_nezavisima_i_moderna_bylgariq", "text": "САЩ отправиха приветствие за националния празник на България - Трети март, като то беше поднесено от държавния секретар Майк Помпео. Това се казва в приветствие на Помпео, публикувано на сайта на „3 март бележи създаването на независима и модерна България. По-късно този месец ние ще отбележим и суверенното решение на България отпреди 15 години да се присъедини към НАТО. След като България свали комунистическия хомот преди 30 години, нашите две страни се превърнаха в силни съюзници и партньори. През миналата година България демонстрира своето позитивно ръководство с успешно председателство на ЕС, с предприемане на стъпки към модернизиране на въоръжените си сили и с осигуряване на жизненоважна подкрепа за споразумението от Преспа, което засилва мира и стабилността в региона“, се казва в изявлението на Помпео, цитирано от БТА. „Желая на българския народ приятен празник и очаквам нашето приятелство и икономическо партньорство да станат още по-силни през следващите години“, завършва държавният секретар на САЩ", "date": "2019.03.01", "title": "САЩ: Трети март бележи създаването на независима и модерна България"}
{"url": "http://clubz.bg/80124-amerikanecyt_kojto_tvyrdi_che_e_ruski_patriot_ostava_zad_reshetkite_v_moskva", "text": "От 25 години американецът Майкъл Калви плува в мътни води, за да инвестира в Русия въпреки икономическите кризи, политическите борби и дипломатическото напрежение, поддържайки добри отношения с Кремъл, информира Франс прес, цитирана от БТА. Днес той е зад решетките, но въпреки всичко остава \"руски патриот\".  Основателят на фонда Беринг восток (Baring Vostok), който твърди, че е невинен, е обвинен в злоупотреба на стойност най-малко 2,5 милиарда рубли (около 33 милиона евро) със средства на банка Восточний. Случаят предизвика шок сред руските финансови среди, въпреки че те са свикнали с търговските конфликти и борбите за влияние, които се уреждат в съда и приключват с внезапно изпадане в немилост на бизнесмени, смятани за недосегаеми. Въпреки призивите да бъде пуснат под гаранция, отправени от известни личности в света на руските финанси, в четвъртък московски съд реши да остави 51-годишния инвеститор в предварителния арест.  Финансистът, родом от американския Среден Запад, е женен за рускиня и е почитател на Лев Толстой. Той е един от чуждестранните инвеститори, останали в Русия въпреки все по-голямото напрежение между Москва и Запада, най-вече с Вашингтон. Калви винаги е поддържал тесни отношения с властите и неколкократно се е срещал с Владимир Путин. \"Той каза, че е невинен, каза, че е руски патриот\", заяви пред Интерфакс Евгений Екинфеев, член на надзорна комисия за затворите, след среща с него във федералния изолатор \"Кремльовский централ\". Създаден малко след появата на пазарната икономика, неговият фонд допринесе за навлизането на чуждестранни инвестиции на стойност няколко милиарда долара в Русия в понякога хаотична обстановка. Калви е завършил престижната Лондонска школа по икономика, работил е в Лондон и Ню Йорк. Бил е служител на Европейската банка за възстановяване и развитие, създадена да помогне за преминаването на социалистическия блок към пазарната икономика, както и на търговската банка Саломон брадърс (Salomon Brothers), където се е специализирал в сливания и придобивания в петролния и газовия сектор. \n\tРусия притежава петрол и газ в огромни количества в недрата си, а разпадането на СССР в края на 1991 година отваря достъпа за инвеститорите. През 1994 година Калви се установява в Москва и открива Беринг восток в условията на икономическа разруха и икономически отношения като през Дивия Запад. Шепа хора си поделят съветската промишлена баница - появяват се олигарсите. Две трети от инвестициите на Беринг восток са в стари, приватизирани съветски предприятия, а една трета - в нови частни фирми, обяснява той.  \n\tНай-големият и най-паметен негов успех е Яндекс, повелителят на руския интернет. Беринг восток инвестира 5 милиона долара в групата, която днес се оценява на над 10 милиарда долара на Нюйоркската фондова борса. От всички икономически кръгове се чуха множество хвалебствени думи за неговата честност и професионализъм след ареста му, определян като \"прекомерна мярка\" и резултат от разчистване на сметки. \"Няма по-голям патриот\", изтъкна представителят на предприемачите в Кремъл Борис Титов, след като се срещна с Калви в затвора.", "date": "2019.03.01", "title": "Американецът, който твърди, че е \"руски патриот\", остава зад решетките в Москва"}
{"url": "http://clubz.bg/80123-vsichki_v_es_sreshtu_cherniq_spisyk_s_%E2%80%9Eperalni%E2%80%9C_na_pari", "text": "Всички страни членки на ЕС с изключение на Белгия се готвят да блокират черния списък на Еврокомисията със страни, където правилата срещу прането на пари и финансирането на тероризма са слаби. Това съобщи днес шведският евродепутат Свен Гиголд от групата на „Зелените“. Той е един от авторите на писмото на 20 евродепутати от различни политически групи. Те се противопоставят на натиска на Великобритания Саудитска Арабия да бъде извадена от черния списък. Гиголд допълва, че правителствата трябва да си зададат въпроса дали са на страната на автократите или на техните граждани. Той е убеден, че списъкът не трябва да бъде „промиван“. Къде извън ЕС лесно се перат пари и се финансира тероризмът Комисията е съгласувала предварително с държавите от ЕС черния списък,  коментира говорителката на ЕК Мина Андреева. Предстои списъкът да бъде разгледан на 13 март по време на ЕКОФИН – Съвета „Икономика и финанси“на ЕС. Комисията ще коментира процеса, след като приключи. Съдържанието на документа и методологията за неговото изготвяне са били предварително съобщени на страните в ЕС и на засегнатите държави, допълни Андреева. В черния списък са включени  и  . Когато ЕК представи списъка миналия месец, оттам заявиха, че очакват европейските финансови институции да бъдат особено предпазливи с преводи от посочените държави. Преводите могат да продължат, но трябва да бъдат проверявани по-задълбочено. Списъкът не е наказателен и остава отворен за промени.", "date": "2019.03.01", "title": "Всички в ЕС срещу черния списък с „перални“ на пари"}
{"url": "http://clubz.bg/80121-hilqdi_aljirci_po_ulicite_sreshtu_5_i_mandat_na_prezidenta_si", "text": "Хиляди алжирци излязоха днес на  протести в столицата и провинцията срещу намерението на президента им Абделазиз Бутефлика да се кандидатира за пети мандат, предадоха АФП и Ройтерс. Демонстрантите скандираха \"Власт-убийца\", \"Бай, бай, Бутефлика\" и \"мирно, мирно\" и носеха национални знамена. Полицията използва сълзотворен газ, за да ги разпръсне и за кратко арестува журналист и фоторепортер. Първите протести срещу 81-годишния Бутефлика избухнаха на 22 февруари, след като на 10 февруари той обяви кандидатурата си президентските избори, насрочени за 18 април. Срокът за регистрация на кандидатите в Конституционния съвет изтича в полунощ в неделя. Всякакви демонстрации в страната са строго забранени от 2001 г. и гражданите ѝ предпочитат да не се изказват по политически теми заради присъстващите навсякъде служби за сигурност. Бутефлика управлява от 1999 година, рядко пътува и рядко се появява публично заради удар, който получи през 2013 г. Той и антуражът му са ветерани от войната на независимост срещу Франция от 1954-1962 г. Телевизия \"Ал Джазира\" предаде, че протестиращите са скандирали лозунги и срещу президентския брат Саид, чиито опоненти казват, че управлява задкулисно страната. Каналът цитира живеещия в Женева политически анализатор Хасни Абиди да казва, че демонстрациите отбелязват повратна точка в историята на най-голямата страна в Африка. Политическата система на Алжир е непрозрачна и анализаторите не се съгласни за това кой всъщност държи властта, коментира \"Ал Джазира\". Военните, смятани за едни от най-силните и добре организирани в Африка, дълго са играли важна роля в политиката, припомня телевизията. През 1992 г. армията извърши преврат, лишавайки Ислямския фронт за спасение от почти сигурна изборна победа. От това последва десетилетие на гражданска война.  Бутефлика, бивш външен министър, оглави преходна власт през 1999 г., печелейки 74% от гласовете в предсрочни президентски избори с подкрепата на военните, докато другите кандидати се оттеглиха поради подозрения за фалшификации. За следващите си мандати Бутефлика два пъти прокарва промени в конституцията, за да продължи да се кандидатира. През 2011 г. той отмени извънредното положение, което беше въведено заради гражданската война, но забраната за  протести остана. В четвъртък в интернет изтече запис на разговор между бившия министър-председател, а сега шеф на каманията на Бутефлика Абделмалек Селал и лоялния на президента бизнесмен Али Хадад, които обсъждат бързото разрастване на протестите. \"Ал Джазира\" цитира неназовани анализатори, според които изтичането на записа може да е дело на недоволни военни, които не искат Бутефлика да управлява още пет години.", "date": "2019.03.01", "title": "Хиляди алжирци по улиците срещу 5-и мандат на президента си"}
{"url": "http://clubz.bg/80117-ispaniq_shte_pozvoli_na_400_000_britanski_grajdani_da_ostanat_pri_tvyrd_brekzit", "text": "Испания ще предостави право на пребиваване на 400 000 британски граждани в случай на \"твърд Брекзит\", съобщава испанският вестник \"Ел Паис\", цитиран от Ройтерс. Предсрочните избори в Испания влошават позицията на Мей за Брекзит Мадрид уточнява, че условията на акта ще бъдат валидни само ако Лондон ги приложи спрямо испанците във Великобритания. Законът за \"Брекзит\" също ще се отнася за Гибралтар, пише \"Ел Паис\", като подчертава, че Мадрид ще настоява да се произнесе за статута на острова след \"Брекзит\". Мадрид ще преговаря с Лондон за съвместен суверенитет върху Гибралтар Актът веднага ще бъде изпратен за гласуване в испанския парламент, който скоро ще бъде разпуснат, преди да се проведат предсрочните избори. В документа бегло са разгледани други въпроси като съдбата на националната авиолиния \"Иберия\", чийто мажоритарен собственик е базираната във Великобритания англо-испанска група \"Ай Ей Джи\". Испанското правителство одобри декрет миналия месец, с който ще бъдат наети нови 1 735 държавни служители. Те ще се грижат за последиците след \"Брекзит\", които ще засегнат основно митниците. Юнкер: \"Брекзит\" е най-трагичното следвоенно решение в Европа Мадрид ще преговаря с Лондон за съвместен суверенитет върху Гибралтар Юнкер: \"Брекзит\" е най-трагичното следвоенно решение в Европа", "date": "2019.03.01", "title": "Испания ще позволи на 400 000 британски граждани да останат при \"твърд Брекзит\""}
{"url": "http://clubz.bg/80126-cvetanov_zaobikolno_nareche_radev_bylgarskiq_maduro", "text": "Румен Радев е българският Мадуро. Подобна аналогия очерта в петък пред журналисти в Кърджали председателят на парламентарната група та ГЕРБ и зам.-шеф на управляващата партия Цветан Цветанов. Във вече наложила се традиция той разкритикува Радев като след всяка публична изява на президента. След като президента Румен Радев зае позицията на Мадуро по случая Венецуела, в обществото започват да се чуват мнения, че Радев е българският Мадуро, каза Цветанов. \"Ние трябва да се числим към развитите демократични общества, каквито несъмнено са ЕС и САЩ\", каза още Цветанов. Румен Радев: Очаквам кабинетът да материализира визитата на Медведев \"Нека си дадем сметка, че живеем на най-хубавото място в света – Европа. Нека осъзнаем колко много ЕС прави за нас. Наскоро Европейският парламент подкрепи увеличение с близо 4 млрд. лв. на финансирането за България след 2020 година. Това ще бъде най-високият ни бюджет откакто сме в ЕС\",  продължи зам.-шефът на ГЕРБ.. Коментарите, които президентът е направил след срещата си със свои колеги от осем европейски страни в Кошице (където имаше форум на страните членки на НАТО от Източна Европа - бел. ред.), са били неясни и никой не разбрал какво иска да каже, каза още Цветанов. Радев обяви тогава, че се е намесил в редактирането на документи, за да не се нарушат българските енергийни интереси, но не даде повече уточнения. Освен това изрази надеждите си кабинетът да материализира посещението на руския премиер Дмитрий Медведев у нас след дни. Радев в крайна сметка дори е подписал декларация, в чиято шеста точка се подчертава взаимното безпокойство на държавните глави от действията на Русия в Керченския проток, от незачитането на международното право, както и от хибридните атаки, твърди Цветанов. Той допълни, че досега не е чул каква е позицията на президента за нарушаването на международното право от страна на Русия. Радев трябвало да обясни какво точно е имал предвид с израза, че няма да позволи други държави да решават енергийните проекти на България. \"Нека припомня на Радев, че докато той още беше летец, България се присъедини към ЕС и по този начин се задължи да спазва европейското законодателство, сред което е и Третият енергиен пакет. Енергийната независимост може да се осигури само ако спазваме европейските правила. Подобни коментари на президента могат да доведат само до противопоставяне\", посочи още Цветанов. Борисов: България не е троянски кон на Русия в НАТО, а най-дисциплиниран член Радев и Столтенберг - благодарности и ангажименти за Черно море Той даде и мнението си за визитата на генералния секретар на НАТО Йенс Столтенберг у нас  - с нея се дали много ясни послания какво трябва Алиансът да предприеме в Черноморския регион – а именно засилване на предното присъствие, за да се гарантира защитата на всяка една членка. Борисов: България не е троянски кон на Русия в НАТО, а най-дисциплиниран член Радев и Столтенберг - благодарности и ангажименти за Черно море", "date": "2019.03.01", "title": "Цветанов заобиколно нарече Радев \"българския Мадуро\""}
{"url": "http://clubz.bg/80118-lyubo_penev_1323_e_standarten_chas_syshto_kato_1315_1334_1622", "text": "Любослав Пенев не изневери на стила си и даде интересно обяснение защо днешната му пресконференция на стадион \"Българска армия\" беше с начален час 13:23. Точно за толкова беше обявен брифингът и журналисти от някои медии се обаждаха в пресофиса на ЦСКА-София, за да питат дали не е станала грешка. От вчера тръгнаха предположения, че има някаква символика. ЦСКА-София покани Бербатов А най-интересният въпрос беше свързан с вчерашната новина на БТА за оферта от \"Българска армия\" за Димитър Бербатов, който да се присъедини към ЦСКА-София като помощник-треньор. Както и в предишните си брифинги племенникът на Димитър Пенев отбеляза, че за да вдигне класата си, ЦСКА-София трябва да привлече още футболисти. Така ще се повиши конкуренцията. Вчера клубът обяви, че е спазарил португалския защитник Нуно Томаш. Пенев го определи по-скоро като ляв централен защитник, отколкото като краен ляв и допълни, че не е невъзможно утре да дебютира срещу \"Септември\", макар че е в България само от часове. \"Съдийският наблюдател е счетоводител в хлебозавод, в който Боби Михайлов е акционер\" Пенев този път отклони въпросите за войната му срещу БФС, изгонването на Едвин Джеси срещу \"Левски\" и т. н., но разкритикува журналистите, че следят събитията   Трябвало да вземат по-дейно участие и да изразят позиция - ако искат да помогнат. \"Съдийският наблюдател е счетоводител в хлебозавод, в който Боби Михайлов е акционер\"", "date": "2019.03.01", "title": "Любо Пенев: 13:23 е стандартен час. Също като 13:15, 13:34, 16:22"}
{"url": "http://clubz.bg/80122-koga_bylgariq_ot_provinciq_shte_stane_globalen_igrach", "text": "Няма да обсъждам скромната роля на нашия сънародник в наградения с \"Оскар\" филм или пък репликата, с която неговият герой-руснак поръчва водка. Ще пропусна и интервюто, в което актьорът изказва мисли, противоречащи на либерално-хуманистичния смисъл на „Зелената книга“. Затова пък символичното му завръщане в родината беше много трогателно - след перипетиите в годините на комунизма, след мъките на емиграцията, накрая той се завърна с ореола на победител. По-важно е да разберем какво се случва с националната идентичност през последните три десетилетия. За първи път си дадох сметка за промяната благодарение на прекрасния сръбски филм „Когато порасна, ще стана Кенгуру“. Седят едни хора в забравена от бога кръчма и с необяснимо вълнение очакват мач от английския футболен шампионат. Не, не играе Сърбия, нито пък изходът от срещата може да повлияе някак на класирането. В английския тим играе съгражданинът им с прякор Кенгуру, който е обещал да им помаха с шапка пред глобалните камери, ретранслиращи към глухата сръбска провинция. Не помня какво направи Кенгуру, но нашият Димитър Маринов излезе на сцената с българско знаме на ревера - и с този жест напълни душите на нашите национални фенове. По-рано се гордеехме, когато български отбор спечели, когато български филм получи отличие. Междувременно глобализацията така фрагментира света, че започнахме да се идентифицираме с нашето момче или момиче, успяло някъде там, в чуждия отбор. По-просто е в индивидуалните спортове, където успехите на Гришо или на удивителната 15-годишна шахматистка Исмаилова могат да се припишат едновременно и на човека, и на страната. Но в колективните проекти сме раздвоени - за тях ли играе Кенгуру (Стоичков, Балъков...) или за своето сръбско/българско Аз? Да припомня радостта, с която в Кения празнуваха избирането на Обама, чийто баща (напуснал семейството, когато синът му бил на една година) имал корен там. Вълнението, с което българи и специално габровци посрещнаха Дилма Русеф. А да припомням ли гордостта, че наше момче е измислило компютъра, че един наш човек е открил Америка заедно с Колумб? Ако отидем отвъд медийните емоции, ще си дадем сметка, че съвременният човек никога не се интегрира докрай, живее с няколко идентичности. В Америка, където този процес е най-напреднал, хората отдавна се самоопределят с тиренца - афро-американец, латино-евреин, китайско-арабски... Ние тук още упорстваме, като наричаме успелите ни сънародници в чужбина българи. Но те са „наши“ само емоционално. Именно емоционалният момент на връзката обяснява защо гордостите са най-често свързани с някакво състезание, класация, светска сцена, осеяна със звезди, признание на висша инстанция от типа на книгата „Гинес“. По-малко се гордеем с влиятелната колонка на Иван Кръстев в „Ню Йорк таймс“ или с излезлия току-що детски бестелър на англо-българската писателка Сабина Радева, с авторитетни политици като Сергей Станишев или Кристалина Георгиева. Виж, нашият ослепителен топ модел, заснет на благотворителното парти на Елтън Джон, веднага ни кара да се почувстваме българи, особено ако ни помаха през камерите. Думите разделят, а тя просто мълчи и е прекрасна. Няма да преобърнем този процес, колкото и да го иронизираме. Страни като нашата са твърде малки, за да имат сериозно участие в световните неща - нито голям филм ще направим, нито скоро ще спечелим футболен шампионат. От друга страна ни се иска, защото живеем пред глобалната сцена, борим се за признание. И на всеки му е приятно да се идентифицира с успелия някъде там сънародник. Трябва обаче да си дадем сметка, че националната идентичност вече не се основава на територия, оградена с идеологическа бодлива тел. България днес има сложна геометрия - някои остават, други заминават, някои скъсват, други удържат връзката, та дори опитват да участват в делата на загубената си родина. За националпопулистите тези последните „се пречкат“, особено когато опитат да проявят политическа инициатива. Мисля си обаче, че колкото по-бързо измислим такава форма на държавата, която да ги привлече за сериозно участие в нашите дела, толкова по-скоро България от провинция ще стане глобален играч.", "date": "2019.03.01", "title": "Кога България от провинция ще стане глобален играч"}
{"url": "http://clubz.bg/80109-rusiq_zaplashva_kategorichno_da_protivodejstva_na_namesa_vyv_venecuela", "text": "Руският външен министър Сергей Лавров в петък обвини САЩ, че се опитват нелегално да въоръжат опозицията на президента Николас Мадуро и обеща, че страната му \"категорично ще противодейства на намесата във вътрешните работи на Венецуела\".  Лавров каза, че САЩ подготвят в съседни на Венецуела страни паравоенни формирования с цел да дестабилизират страната. Русия има сведения, че САЩ се готвят да купят от източноевропейска държава минохвъргачки, преносими зенитноракетни комплекси, стрелково оръжие и муниции и да ги доставят близо до Венецуела с помощта на авиокомпания от \"абсолютно послушен на САЩ режим от постсъветското пространство\". Родригес каза, че Венецуела ще купува дефицитните на територията и храни и лекарства от Русия и че е готова да плати $2,5 млрд. за това, но няма как да ги получи заради морската блокада край бреговете й, предаде ТАСС. Агенцията цитира Родригес да заявява следното:  Междувременно Мадуро нареди да бъде закрит офисът на националнат нефтодобивна компания PDVSA в Лисабон, Португалия и да бъде преместен в Москва, съобщи ТАСС. Русия и Китай са главните международни кредитори на Венецуела, а Русия е и главният доставчик на оръжие за режима на Мадуро. Той изплаща дълговете на страната със суров петрол. Петролът е източник на 96 на сто от външните приходи на Венецуела, но тя загуби голяма част от тях заради санкциите на САЩ, където отива половината от износа на тази суровина. Добивът на петрол във Венецуела намаля с 40 на сто от 2017 до 2018 г.    ", "date": "2019.03.01", "title": "Русия заплашва \"категорично да противодейства\" на намеса във Венецуела"}
{"url": "http://clubz.bg/80114-demokratichna_bylgariq_turski_potok_obslujva_rusiq_i_nosi_zagubi_za_stranata_ni", "text": "Съглашателство между ГЕРБ, БСП, премиера Бойко Борисов и президента Румен Радев за строежа на т. нар. \"Турски поток\", което обслужва интересите на Москва - това видяха от \"Демократична България\" в новините от последните дни и преди посещението на руския премиер Дмитрий Медведев. В специална позиция от представителя на коалицията, който отговаря за сектор \"Енергетика\" - Мартин Димитров, се обяснява защо този проект, наричан \"Руски поток\", противоречи на националния интерес на страната. И защо не трябва да се осъществява. Разказва се и каква е хронологията на събитията.  Ето и цялата позиция: ", "date": "2019.03.01", "title": "\"Демократична България\": \"Турски поток\" обслужва Русия и носи загуби за страната ни"}
{"url": "http://clubz.bg/80119-franciq_iska_imuniteta_na_poslanika_na_vatikana", "text": "Франция поиска днес имунитета на посланика на Ватикана, който е разследван по подозрения в блудство, предаде Ройтерс. Разследват за сексуално насилие посланика на Ватикана в Париж Министърката на европейските въпроси Натали Лоазо поиска Светия престол да позволи властите да разпитат папския нунций архиепископ Луиджи Вентура. Чиновник от парижкото кметство обвини 74-годишния Вентура, че опипвал бедрото му по време на новогодишното обръщение на кметицата на Париж Ан Идалго. Вентура е отказал коментар, а Светия престол отлага решението си да приключването на предварителната проверка. Международният авторитет на Католическата църква е силно накърнен от разкрития за сексуални посегателства от страна на нейни служители в САЩ, Чили, Австралия, Ирландия и другаде, припомня Ройтерс.", "date": "2019.03.01", "title": "Франция иска имунитета на посланика на Ватикана"}
{"url": "http://clubz.bg/80113-goranov_ne_bil_v_konflikt_na_interesi_plashtal_si_toka", "text": "Без особена изненада Комисията за противодействие на корупцията и за отнемане на незаконно придобитото имущество (КПКОНПИ), по-известна като комисия \"Антикорупция\" не откри конфликт на интереси по отношение на финансовия министър Владислав Горанов. Производството бе образувано заради апартамента, който Горанов и семейството му обитават безвъзмездно от седем години в столичния луксозен комплекс \"Есте\". Жилището от 180 кв.м., е собственост на бизнесмена Иван Сариев, за когото финансовият министър твърди, че му е кръстник. В добавка - синът на Сариев е бил назначен в министерството в мандата на Горанов. Заради медийния отзвук, породен от имуществената декларация на Горанов за 2017-а, проверка назначи и главният прокурор Сотир Цацаров. Според КПКОНПИ обаче конфликт на интереси няма. По няколко причини: Горанов си плащал режийните разходи за жилището - ток, вода и пр.; фирмите на Сариев не са печелили обществени поръчки, а синът му е бил назначен в МФ по заместване, по препоръка на ресорния за човешки ресурси отдел и бил доказан експерт за поста.  Земетресение пратило Горанов в апартамента на кръстника му От дългото обяснение, написано от Комисията, става ясно, че Горанов е бил изслушан. Описани са и неговияте твърдения пред антикорупционния орган - че жилището, което е декларирал в декларацията си пред КПКОНПИ ползва от 2012 г.; че му е предоставенo от неговия кръстник и че заплаща всички разходи, свързани с ползването му - битови сметки и данъците.  Комисията изяснила достоверността на тази информация с \"разпечатки от системата за плащане чрез Интернет, удостоверяващи всички извършени плащания на сметки за потребена електроенергия, топлоенергия и вода за периода от месец юли 2012 г. до месец ноември 2018 г.\". \"Видно от тези документи същите са заплащани от Владислав Горанов\", констатират хората на Пламен Георгиев. Преразказва се и вече разказаната от финансовия министър версия - че уплахът от земен трус пратил семейството му в жилището в \"Есте\". Финансовият министър твърди и че двамата със Сариев се познават от 2001 г., когато той е бил директор на дирекция в Министерството на финансите \"и запознанството им е преминало в приятелство и в последствие бизнесменът е станал негов кръстник, както и на двамата му сина\". Кръщелни свидетелства не е видно да са предоставяни на Комисията. Разпитали Владислав Горанов \"и още две лица\" за апартамента По отношение на сина на бизнесмена, Горанов е заявил, че никой от семейството не го бил търсил за съдействие за назначаването му като \"младши експерт\" в министерството. Бил получил докладна записка, в която се предлагало командирован в чужбина служител да бъде заместен от Сариев-младши.  По-надолу в решението се изброяват всички фирми на Сариеви, като се констатира, че не са били установени техни участия в търгове нито на министерството, нито на подопечните му структури Национална агенция за приходите, Агенция \"Митници\", Агенция за държавна финансова инспекция, Агенция по обществени поръчки, Държавна комисия по хазарта, Изпълнителна агенция \"Одит на средствата от Европейския съюз\" и Национален компенсационен жилищен фонд. Открита била само една обществена поръчка и то от 2010 г. - на община, като по правило местната власт е независима при обявяването на търговете. Горанов: Имотът, в който живея, няма връзка с Домусчиев Що се отнася до вилата на Сариеви, за която също се появиха информации, че била на Горанов, КПКОНПИ посочва, че той само е ходел на гости там. След цялото това изложение, Комисията посочва в заключение: Препис от решението е изпратен и до прокуратурата. Разпитали Владислав Горанов \"и още две лица\" за апартамента Горанов: Имотът, в който живея, няма връзка с Домусчиев", "date": "2019.03.01", "title": "Горанов не бил в конфликт на интереси, плащал си тока"}
{"url": "http://clubz.bg/80116-georgi_markov_sreshtu_kolektivniq_falsh", "text": "Поместените текстове в томчето са четени от своя автор по радио „Дойче Веле“ и радио Би Би Си в периода 1971 – 1978 г. и повечето от тях се публикуват за първи път. Съставител на книгата и автор на бележките в нея е Тони Николов. Предлагаме Ви едно от есетата в сборника, посветено на Веселин Андреев  , поет и писател, партизанин от отряда „Чавдар“, по-късно политкомисар на бригадата, членове на която след държавния преврат от 1944-а влизат в ръководството на Народната република. Преди текста за „другаря Андро“ Георги Марков разказва за възхода на мемоарната литература в тоталитарните години.", "date": "2019.03.01", "title": "Георги Марков срещу колективния фалш"}
{"url": "http://clubz.bg/80103-patrioti_gotvqt_novo_izmenenie_v_praga_za_preferenciite", "text": "След скандала с измененията в Изборния кодекс, с които на практика бе убита преференцията, а после ГЕРБ даде заявка, че ще върне текстовете в стария им вид, сега от малката управляваща коалиция \"Обединени патриоти\" готвят нови поправки за изменение в правилата за... преференциите. Намек, че е възможна нова законодателна инициатива в тази посока управляващите дадоха в четвъртък на съвместната пресконференция, на която обявиха, че ще отхвърлят ветото на президента Румен Радев, наложено върху част от новоприетите текстове в ИК. Решено: властта отхвърля ветото на президента, после връща преференциите Новата идея идва от Национален фронт за спасение на България (НФСБ) на Валери Симеонов. Както е известно, партията подкрепяше приетите спорни изменения, с които праговете за отчитане на преференциите се вдигнаха до степен в която на практика този мажоритарен елемент бе обезсилен. Макар тогава предложението да дойде от ДПС, хората на Симеонов обясниха, че отдавна са припознали тази идея и дадоха за пример редица европейски държави, прагът в които е висок. Сега НФСБ смята да предложи нов модел на преференциите, но само при провеждането на местните избори, разказаха пред Клуб Z депутати на Симеонов.  В момента преференцията общинския вот е 7 на сто от гласовете, подадени за кандидатската листа. До 2016-а прагът беше още по-нисък, защото не бе 7 процента от кандидатската листа, а от общинската избирателна квота, което вкарваше общински съветници с по-малко преференциални гласове от сега. Радев наложи вето на Изборния кодекс и призова БСП да се върне в парламента Въпреки това за НФСБ (а и такъв е аргументът и на Движението) при избор на общински съветници по настоящите правила има висок риск от \"купуване\" на място в местния парламент и лесно пренареждане на листата - с малко гласове. Затова обмисляли вариант за вдигането на процента, но как и с колко - тепърва щели да изчисляват, за да се отчетат спецификите на избирателните районни. Обрат: от ГЕРБ като \"единствени мажоритарници\" връщат преференциите Депутатите на Симеонов твърдят и че все още не са разговаряли с ГЕРБ за подкрепа. От ГЕРБ също споделиха, че идеята не е била обсъждана, още повече че вече се \"опариха\" с първо отмяната на преференцията и със заявката за връщането й в стария вид няколко дни по-късно - след като за това се наложи да се разпореди лично премиетът и лидер на партията Бойко Борисов. Поправката на поправката на поправката трябвало да бъде внесена сега, докато Изборният кодекс все още е \"отворен\", дават заявка от НФСБ. Очаква се ГЕРБ и \"Обединени патриоти\" първо да отхвърлят ветото на Радев, а след това да разгледат новите-стари изменения, с които се връщат отменените текстове, засягащи преференцията. Именно при второто разглеждане на ИК от НФСБ ще внесат предложението си.  Радев наложи вето на Изборния кодекс и призова БСП да се върне в парламента Обрат: от ГЕРБ като \"единствени мажоритарници\" връщат преференциите", "date": "2019.03.01", "title": "\"Патриоти\" готвят ново изменение в прага за преференциите"}
{"url": "http://clubz.bg/80095-mitarstvata_cenko_chokovi_pratiha_go_na_syda_v_pleven", "text": "Тричленен състав на Върховния касационен съд изпраща прекратено дело срещу Ценко Чоков от Районен съд - Бяла Слатина, за разглеждане в РС-Плевен, а определението не подлежи на обжалване. Това съобщават от върховната инстанция, след като съдиите от Бяла Слатина до един са си направили отвод. Как дечицата от ЦДГ \"Калинка\" защитиха Ценко Чоков от голямата лоша прокуратура Производството пред ВКС бе образувано за промяна на местната подсъдност на въпросното дело от 2019 г. То е по внесен обвинителен акт срещу отстранения вече кмет за престъпление   ал. 1, от НК - \"документно престъпление при условията на продължавано престъпление, извършено от длъжностно лице, което в кръга на службата си съставяло официални документи, в които удостоверявало неверни обстоятелства или изявления\" (както е известно, селските кметове могат да правят и заверки като нотариуси, б.р.). С разпореждане на председателя на местния съд в Бяла Слатина казусът бе пратен на ВКС  и съдебното производство по него е прекратено. Обвинение срещу кмета Ценко Чоков, че не бил почтен нотариус Тричленният състав на ВКС приема, че предвид невъзможността за образуване на състав в съда, на който делото е подсъдно по правилата на местната подсъдност, то следва да бъде изпратено за разглеждане от друг еднакъв по степен съд, а именно Районен съд-Плевен, който географски е разположен в териториална близост, а от друга страна, се явява и независим по правилата на функционалната подсъдност. Ценко Чоков – виновен за отвличане, побой и палеж на автомобил Ценко Чоков е клиент по съвсем друго дело и на специализирания съд в София, след като бе ефектно арестуван през 2016 г. по обвинения за лидер на организирана престъпна група, въплъщавала \"половината Наказателен кодекс\". През май спецсъдът даде а бившия петкратен кмет на Галиче - за отвличане, побой и палеж на кола. Съдът го оправда за лихварство и ръководство на организирана престъпна група. В момента тази присъда е на етап обжалване пред АСНС. Ценко Чоков се озовал сред неподходящи хора - охраната на прокурор Гешев За да е още по-заплетено, една от най-популярните арестантски физиономии в България се озова - докато е под домашен арест - в скъп ресторант в \"Драгалевци\" с верни другари в началото на 2019 г. По думи на самия Чоков - той само минал да си вземе храна, след като имал среща с друг земеделец, на която обсъждали предстоящата сеитба. Там обаче Чоков попадна на... личната охрана на прокрор Иван Гешев, която го нащрака доволно на снимки и викна СДВР. Това върна в ареста Чоков, след като преди това той доста трудно излезе оттам. А пък предно негово пускане под гаранция от 10 000 лв. дори доведе колизии в Апелативния спецсъд и \"издейства\" дисциплинарка на съдийката, която го пусна и която в крайна сметка така и не стана председател на АСНС. Синовете на Ценко Чоков не са били никой. Никой остава в болница Срещу синовете на Ценко Чоков имаше друго дело - във Враца. За първи път Чоков става кмет на Галиче през далечната 1994 г. Той е едновременно най-големият арендатор и собственик на земя в района, налага свои разбирания за законност и ред в селото. Той е полицай, прокурор, съдия и палач едновременно, като понякога връзва крадци по стълбовете. Обвинение срещу кмета Ценко Чоков, че не бил почтен нотариус Ценко Чоков – виновен за отвличане, побой и палеж на автомобил Ценко Чоков се озовал сред неподходящи хора - охраната на прокурор Гешев Синовете на Ценко Чоков не са били никой. Никой остава в болница", "date": "2019.03.01", "title": "Митарствата Ценко-Чокови: пратиха го на съда в Плевен"}
{"url": "http://clubz.bg/80090-pone_29_zaginali_i_80_raneni_sled_samoubijstven_atentat_v_somaliq", "text": "Броят на загиналите при самоубийствения атентат с кола бомба в сомалийската столица Могадишу достигна 29, предаде Ройтерс, цитирана от БТА. Повечето от жертвите са цивилни, докато 80 човека са ранени. Отговорност за атаката пое сомалийската ислямистка групировка Аш Шабаб. След атентата вчера вечерта в сомалийската столица се чуваше ожесточена престрелка между военни и бойци на Аш Шабаб. САЩ нанесоха шест въздушни удара срещу групировката Аш Шабаб в Сомалия Ислямисти все още оказват съпротива от цивилна къща близо до нападнатия хотел. Групировката Аш Шабаб е крило на войнствената ислямистка организация Ал Кайда. 5 години след убийството на Осама - какво остана от \"Ал Кайда\"? 5 години след убийството на Осама - какво остана от \"Ал Кайда\"?", "date": "2019.03.01", "title": "Поне 29 загинали и 80 ранени след самоубийствен атентат в Сомалия"}
{"url": "http://clubz.bg/80098-prognoza_gerb_i_bsp_s_po_6_deputati_v_sledvashtiq_evroparlament", "text": "В следващия Европейски парламент България ще излъчи по шестима представители от ГЕРБ и БСП, двама от ДПС и по един от \"Обединени патриоти\", \"Демократична България\" и \"Воля\". Това сочат новите прогнози, представени днес от ЕП и основани на достъпни данни от извършени проучвания на общественото мнение, предаде БТА. Това са вторите прогнози, основани на национални допитвания за състава на следващия ЕП. Данните са от края на февруари. Предвижда се ЕП да представя обновени прогнози на всеки две седмици до края на април и всяка седмица през май до вечерта на изборите. Представянето на първоначалните резултати от изборите ще започне от 26 май. ЕП уточнява, че прогнозите за разпределението на местата в новия мандат се основават на допитвания от \"надеждни източници\".  Изследване: Анти-ЕС партии печелят една трета от местата в Европарламента Според подробната разбивка на най-новите данни от ГЕРБ биха получили 35,7 на сто от гласовете, БСП - 35,1 на сто, ДПС - 10.7 на сто, \"Обединени патриоти\" - 5,4 на сто, \"Демократична България\" - 2,4 на сто, \"Воля\" и \"Реформаторски блок\" - по 2,2 на сто, АБВ - 1,4 на сто, други - 4,9 на сто. Консерваторът Бареков ходи по анцуг из Европарламента (ВИДЕО) На основата на тези данни се прави прогнозата, че България би имала осем представители в групата на Европейската народна партия, шестима в групата \"Социалисти и демократи\", двама при АЛДЕ и един, който засега не би принадлежал към установена политическа група.  Консерваторът Бареков ходи по анцуг из Европарламента (ВИДЕО)", "date": "2019.03.01", "title": "Прогноза: ГЕРБ и БСП с по 6 депутати в следващия Европарламент"}
{"url": "http://clubz.bg/80106-podupravitelqt_na_bnb_dimityr_kostov_poiska_da_byde_osvoboden", "text": "Подуправителят на БНБ и ръководител на управление „Банков надзор” Димитър Костов е подал оставка, съобщиха от пресцентъра на институцията. Той е информирал Управителния съвет на Българската народна банка за намерението си да внесе в Народното събрание оставка от заеманата длъжност. Според изявлението му той е поискал да се оттегли по-рано, но е забавил молбата си за напускане заради присъединяването на страната към  Димитър Костов благодарил и на членовете на Управителния съвет и на всички колеги в БНБ и банковия сектор за отличната съвместна работа и получаваната през годините професионална подкрепа, включително по време на двата мандата начело на управление „Банково“ в БНБ. Управителят на БНБ Димитър Радев пожела на г-н Костов успехи в бъдещите му планове, се казва още в съобщението пресцентъра на банковата институция.  Димитър Костов прекратява мандата си в БНБ предсрочно. През 2015 г. той беше избран от 43-тото Народно събрание за ръководител на управление „Банков надзор” с шестгодишен мандат. Той е и заместник-управител за страната в Световната банка. Преди това има други два пълни мандата, които започнаха през 2005 г., като ръководеше управление „Банково” и на управление „Фискални услуги”. В периода 2010-2014 г. е председател на борда на директорите на „Монетен двор” ЕАД, председател на съвета на директорите на „БОРИКА” АД от 2005 до 2010 г. и председател на ръководството на „БАНКСЕРВИЗ” АД от 2005 до 2009 г. Банкерът оглавяваше и управителния съвет на Асоциацията на търговските банки от 2003 г., бил е изпълнителен директор на търговска банка „Алианц България” АД от август 1999 г. до май 2005 г.", "date": "2019.03.01", "title": "Подуправителят на БНБ Димитър Костов поиска да бъде освободен"}
{"url": "http://clubz.bg/80104-radev_i_stoltenberg_blagodarnosti_i_angajimenti_za_cherno_more", "text": "Това заяви президентът Румен Радев след срещата си с генералния секретар на НАТО Йенс Столтенберг в София. Разговорът между двамата се състоя сред срещата на Столтенберг в Министерския съвет с премиера Бойко Борисов.  Борисов: България не е троянски кон на Русия в НАТО, а най-дисциплиниран член Това бе и единственото споменаване на вчерашната среща в Словакия, след която самият Радев обяви, че е поискал от декларацията на срещата да се извадят текстове, които не са в интерес на България по отношение на енергийни проекти. По неофициална информация от четвъртък е ставало дума за \"Турски поток\". Въпреки това нито след срещата с президента, нито сред разговора с Борисов в изявленията пред медии енергийните проекти не бяха споменати като тема на обсъждане. Румен Радев: Очаквам кабинетът да материализира визитата на Медведев По думите на Румен Радев България е силно обвързвана с ангажимента да продължи да допринася за изграждането на сигурността на Балканите и в Черно море посредством воденето на отворена, конструктивна и отговорна политика и чрез полагането на усилия за изграждането на капацитета за отбрана в съответствие с НАТО. И Столтенберг започна и завърши с благодарности при държавния глава:  Столтенберг изброи и мисиите на НАТО, в които България участва, благодари и за приноса на страната ни за  . Румен Радев: Очаквам кабинетът да материализира визитата на Медведев", "date": "2019.03.01", "title": "Радев и Столтенберг - благодарности и ангажименти за Черно море"}
{"url": "http://clubz.bg/80099-zashto_s_baba_marta_shega_ne_biva", "text": "В народните представи тя е капризна и сърдита бабичка, ядосана например от това, че братята ѝ Голям и Малък Сечко (януари и февруари) са й изпили виното. Настроението й често се мени – ту е сърдита, ту се смее, което е обяснение за непостоянството на времето през месец март. Една легенда разказва, че с баба Марта шега не бива – съществува на много места на Балканите. Една баба извела козите си рано-рано, още при първите слънчеви дни, като се присмяла на Марта, че нищо не може да й направи: „Баба на баба какво ще стори!“. Баба Марта обаче се разгневила, взела назаем 3 дни от малък Сечко – наричат се „заемници“, и замразила дръзката баба (затова и февруари е с 28 дни). На някои места каменни комплекси са обяснявани с тази легенда, на други пък от замразената баба потекъл извор. Когато баба Марта е много ядосана, къса си ризата и „разхвърля“ парцалите – нерядко точно такъв краткотраен сняг на парцали пада през този „женски“ месец. Вярва се, че от това какъв мъж ще срещне баба Марта, зависи какво ще е времето. В Русенско ако се задържи дълго лошо мартенско време, правели символична сватба на баба Марта с млад, неоженен момък, та да се оправи времето.", "date": "2019.03.01", "title": "Защо с баба Марта шега не бива?"}
{"url": "http://clubz.bg/80111-beh_objalva_globata_ot_77_mln_evro_nalojena_ot_evrokomisiqta", "text": "Българскияг енергиен холдинг (БЕХ) и дъщерните му дружества „Булгаргаз“ и „Булгартрансгаз“ подадоха жалба срещу решението на Европейската комисия за налагане на глоба в размер на 77 милиона евро. Това се казва в разпространено съобщение на Холдинга. Решението за налагане на глоба обяви на 17 декември 2018 г. еврокомисарката по конкуренцията Маргрете Вестагер. Като причина тя изтъкна, че БЕХ заедно с дъщерните му държавни дружества е блокирал достъпа на „Овергаз“ до ключова газова инфраструктура в България. Това е нарушение на антимонополното законодателство на ЕС. Европа глобява със 77 млн. евро Българския енергиен холдинг Вестагер: България не пожела да постигнем ангажименти за БЕХ В отговор на въпрос от Европейската комисия се пошегуваха, че цяла сутрин са се готвили за отговора. Последва въпрос изненадана ли е Еврокомисията предвид факта, че българското правителство е заявило през декември, че е доволно, тъй като глобата не е много голяма. Вестагер: България не пожела да постигнем ангажименти за БЕХ", "date": "2019.03.01", "title": "БЕХ обжалва глобата от 77 млн. евро, наложена от Еврокомисията"}
{"url": "http://clubz.bg/80105-gruevski_molil_bryuksel_i_berlin_da_go_spasqt_ot_zatvora", "text": "Бившият министър-председател на Република Северна Македония Никола Груевски, който живее в политическо убежище в Унгария, е молил за помощ Германия и Европейската комисия, за да не бъде пратен в затвора за криминално престъпление, предаде македонски телевизионен канал. Дни преди да избяга тайно от страната си Груевски е писал на еврокомисаря по разширяването Йоханес Хаан, на шефката на европейската дипломация Федерика Могерини и на германската канцлерка Ангела Меркел с молба да изпратят в родината му пенсиониран съдия, който да се запознае с документите по делото му, каза той в интервю за италианската телевизия РАИ. Не е получил отговор. Той обясни така причините, поради които е напуснал Северна Македония:  Груевски беше признат за виновен за незаконно закупуване на луксозен брониран автомобил на всички инстанции и трябваше да влезе в затвора за две и половина години на 12 ноември 2018 г. Той не се яви за изтърпяване на наказанието, а дни по-късно сам обяви, че е получил политическо убежище в Унгария.", "date": "2019.03.01", "title": "Груевски молил Брюксел и Берлин да го спасят от затвора"}
{"url": "http://clubz.bg/80096-dogan_si_kupi_boqnskite_sarai", "text": "Почетният лидер на ДПС Ахмед Доган вече е собственик на т.нар. \"Боянски сараи\", в които живее от години. \"ТЕЦ Варна\", в която Доган е мажоритарен собственик от миналата година, е придобила дружеството, притежаващо имота  ,  \"Капитал\". Не е посочено каква цена е платена на досегашните собственици на имота, които също са близки до Доган.  Изсветляването на имуществото на Ахмед Доган, започнало миналата година с придобиването на 70% от \"ТЕЦ Варна\", продължава с нова сделка, припомня изданието. В началото на 2019 г. топлоцентралата е купила 100% от \"Делта епсилон\" - това е компанията, собственик на така известните сараи в Бояна, ползвани от почетния лидер на ДПС за лична резиденция. \n\tЦената по сделката не е известна, но чрез нея реално се официализира още едно владение на Доган, който при всички легенди за богатството му и въпреки откровената фраза за \"обръчите от фирми\" на партиите, докато беше в политиката, нямаше фирмени участия. А най-съществената официално декларирана от него сума извън доходите му като депутат беше полученият 1 млн. евро хонорар като консултант по проекта \"Цанков камък\", за което беше разследван за недеклариран конфликт на интереси. Досега собствеността в \"Делта епсилон\" беше поделена между две лица - Румен Асенов и Красимир Дюлгеров. Първият е по-известен с връзките си с Доган и ДПС. Асенов е собственик на \"ИСА инженеринг\" - компанията, построила самия сарай.  От \"Капитал\" посочват още, че ТЕЦ Варна е създала и дружество \"Отманли вилидж\", което вероятно е с цел придобиванe и на \"морските сараи\" на политика. \"Отманли вилидж\" се управлява от арх. Калин Тихолов, който е проектантът на другото имение на Доган - около 8 декара край пристанището Росенец на 15 км от Бургас, станало известно като \"морските сараи\". Отманли е другото име, с което е известна местността около парк Росенец, така че не е изключено компанията да е създадена за придобиване и на втората резиденция на политика. В момента тя е собственост на фирма \"Хермес солар\", където не се виждат промени. Клуб Z припомня, че т. нар Догансарай фигурира в туристическите гидове като . На входа на \"хотела\" няма табела или някакъв друг вид реклама. Вътре хора не се допускат, но пък има охрана от НСО. Титулуването му по този начин помагаше на лидера на ДПС, докато беше действащ депутат и политик, да отбягва въпросите с произхода на имуществото си, като декларираше, че живее скромно - на хотел.", "date": "2019.03.01", "title": "Доган си купи Боянските сараи"}
{"url": "http://clubz.bg/80089-nina_dobrev_styuardesa_v_avioliniq_bulg_air_a", "text": "„Бих летяла до България само да видя Нина като стюардеса“, „Щеше ми се да знам български, звучи като готин език“, „Може ли да обърнем внимание на това колко добре изглежда, когато говори български“ - това са част от коментарите под видеото на Нина Добрев за „Венити феър“, където актрисата влиза в ролята на стюардеса от авиолиниите Bulg-Air-a и дава няколко лесни стъпки на български как да летим безопасно. В близо 5-минутния скеч героинята на Добрев преоткрива себе си след полет до България. Тогава я осенило, че призванието ѝ в живота не е да участва в престижни тийнсериали  , нито в ситкоми  , а да се снима във видеа, даващи инструкции за безопасност при полети с фикционалната българска авиолиния. Видеото, в което Добрев говори на български, е качено на 20 февруари и е гледано около 300 хил. пъти. Оттогава не спира да обикаля социалните мрежи и продължава да се споделя сред българите у нас и по света. Режисьор на видеото за авиолинията е измисленият Казимир Славински със симпатично твърдо произношение на английски –„истински визионер“. Визията на Славински е да завърши видеото с „рап финал“ и понеже е „известен холивудски режисьор“, може да си позволи да покани американския рапър и комедиант Литъл Дики, за да има видеото на Bulg-Air-a подобаващ „рап финал“. В етикета на измислената компания фигурира и последната пета стъпка при полет – стюардесите да благодарят на пътниците, че са избрали именно тяхната линия. И макар видеото да е все още далеч от милионния си зрител, Добрев кара не само баба си да се гордее. В коментарите под видеото наред с:   и  , се срещат коментари като:   и  .    ", "date": "2019.03.01", "title": "Нина Добрев стюардеса в авиолиния Bulg-Air-a"}
{"url": "http://clubz.bg/80115-patrioti_na_izbori_epizod_poreden_nfsb_podava_ryka_na_vmro", "text": "Епизод пореден от сагата как партиите от \"Обединени патриоти\" ще се явяват на европейски избори: НФСБ официално призова партньорите си от ВМРО да отидат заедно на изборите.  От партията на Валери Симеонов припомнят, че от два месеца водят   с формацията на Красимир Каракачанов за общо явяване на европейските избори през май. В цялата позиция на НФСБ само на едно място се споменава третият елемент от \"Обединени патриоти\" - партия \"Атака\". Но към Волен Сидеров обръщение и призив няма.  Свърши се с мъката: ВМРО се явява сама на евровота От формацията на Симеонов заявяват, че са изненадани от неочакваното решение на ВМРО да се яви самостоятелно на изборите. С него двумесечните преговори били прекратени  От НФСБ декларират, че \"единението ни прави по-силни\". Това става на фона на провален съвет на \"Обединени патриоти\" във вторник, на който трябваше да се говори за изборите. Освен това от партията на Валери Симеонов вече издигнаха лидера си за водач на листа. Това направи и ВМРО с евродепутата Ангел Джамбазки, а формацията предложи и вариант на партньорите си - листата за евровота, ако ще е обща, да се нареди с вътрешни избори. Засега няма развитие в тази посока.", "date": "2019.03.01", "title": "\"Патриоти\" на избори - епизод пореден: НФСБ подава ръка на ВМРО "}
{"url": "http://clubz.bg/80108-senatyt_v_sasht_shte_glasuva_dali_da_blokira_izvynrednoto_polojenie_na_trymp", "text": "В Сената (Горната камара) на САЩ бе предложена междупартийна резолюция, с която сенаторите ще се опитат да блокират усилията на Тръмп да финансира стената чрез средства, които не са минали одобрението на Конгреса, предаде Ройтерс. Тръмп на кръстопът към Изхода Актът трудно ще бъде приет, но дори равностоен вот в Горната камара, която е контролирана от републиканците, ще се възприеме като провал за президента, който вече повече от две години не може да убеди Конгреса да осигури пари за изграждането на стена по границата с Мексико. Тръмп предупреди републиканците да не гласуват за резолюцията на Сената, като заяви в интервю с водещия на предаване по телевизия \"Фокс Нюз\" - Шон Ханити, че това тяхно решение ще ги постави във   пред избирателите им. Но републиканският сенатор Сюзан Колинс (която е сред умерените консерватори) и демократът Том Удал, които подкрепят междупартийната мярка, споделиха, че Конгресът трябва да защити правомощието си върху вземането на важни решения като изразходването на парите на данъкоплатците, и да попречи на Тръмп да наруши Конституцията на САЩ. Резолюцията мина без проблеми в Камарата на представителите (Долната камара), където демократите са мнозинство. Там тя бе подкрепена и от двама сенатори - републиканката Лиза Мъркауски и демократката Джийн Шахийн. За да бъде одобрена в Сената обаче, ще трябва поне още един републиканец да склони да я подкрепи. Дори и тогава това действие ще бъде по-скоро символично, тъй като Тръмп се закле, че ако се приеме резолюцията, ще наложи вето. Тогава битката най-вероятно ще се пренесе в съдебната зала. Тръмп ще подкрепи сделката за стената, но ще обяви извънредно положение Спорът между Тръмп и законодателния орган доведе до най-продължителния частичен блокаж на федералните служби в историята на САЩ, който продължи от 22 декември 2018 г. до 25 януари 2019 г. В крайна сметка президентът даде срок до 15 февруари на Конгреса, за да постигне удовлетворяващо страните споразумение.  Край на парализата на правителството на САЩ Законодателният орган прие да отпусне 1,3 милиарда долара за стената въпреки настояването на Тръмп да получи 5,7 милиарда долара. Затова Тръмп обяви национално извънредно положение на 15 февруари - така ще може еднолично да прехвърля средства от правителствени служби към фонд за изграждането на стената.   В четвъртък републиканският сенатор Ламар Александър заяви, че президентът може да избегне сблъсък с Конгреса, ако прехвърли средства от Пентагона, които са предвидени за борбата с разпространяването на наркотиците. Демократите настояват, че няма извънредно положение на границата и че дори и да има - Тръмп пак би преувеличавал. Тръмп ще подкрепи сделката за стената, но ще обяви извънредно положение Край на парализата на правителството на САЩ", "date": "2019.03.01", "title": "Сенатът в САЩ ще гласува дали да блокира извънредното положение на Тръмп"}
{"url": "http://clubz.bg/80097-uefa_nakaza_kapitana_na_real_za_umishleno_izkaran_karton", "text": "Капитанът на \"Реал\" (Мадрид) Серхио Рамос е наказан с един допълнителен мач от дисциплинарната комисия на УЕФА и ще пропусне два двубоя на тима си в Шампионската лига. Централният защитник няма да е на линия за реванша на \"Сантяго Бернабеу\", а отборът ще бъде лишен от услугите му и в следващата среща, ако преодолее \"Аякс\". В случай, че отпадне изненадващо, санкцията се прехвърля за следващия сезон. \"Реал\" спечели с 2:1 в Амстердам. При добре изпитана в миналото практика Рамос умишлено си заработи жълт картон, за да \"изгори\" предупрежденията си в ответния сблъсък (предвид добрия турнирен резултат) и да е \"чист\" за четвъртфинала.  Как Серхио Рамос отново заслужи \"любовта\" на феновете Това обаче не остана незабелязано от УЕФА. Скандалният бранител си призна в интервю след края на срещата, независимо че после се отрече от думите си. Освен това видеозаписи показаха как той се приближава към скамейката на \"Реал\" и задава въпрос дали   При утвърдителен отговор минути по-късно Рамос фаулира Каспер Долберг в средата на терена. \"Реал\" (Мадрид) има подобно наказание в миналото, когато треньор беше Жозе Моуриньо. Замесен отново беше испанския национал, както и други футболисти, които трябваше да му предадат заръката на треньора. Санкциите тогава бяха по-тежки, имаше и глоби, тъй като \"конспирацията\" беше направена твърде демонстративно.", "date": "2019.03.01", "title": "УЕФА наказа капитана на \"Реал\" за умишлено изкаран картон"}
{"url": "http://clubz.bg/80100-trymp_pyrvi_us_prezident_zaslujil_simpatii_v_mediite_na_phenqn", "text": "Държавните медии в Северна Корея отбелязват с умерен тон срещата на върха в Ханой между лидера на страната Ким Чен-ун и американския президент Доналд Тръмп, като акцентират върху конструктивните разговори между двамата, подавайки знак, че Пхенян няма да се откаже от преговорите, предаде Ройтерс. Тръмп и Ким се разделят без споразумение Яростната риторика, характерна за предишните неудачни пазарлъци относно севернокорейската ядрена програма, вече напълно липсва, не се говори и за санкциите. Не се споменава и за липсата на споразумение между двамата лидери относно ядрената програма на Пхенян, за санкциите и за това, че двамата си тръгнаха от виетнамската столица с празни ръце. Печатният орган на Корейската трудова партия в.   съобщава с огромно заглавие на първа страница за срещата на двамата президенти с техни снимки, на които те са усмихнати и разговарят приятелски. Дилемата на диктатора: може ли Ким да оцелее при благоденствие  в Северна Корея? Официалната агенция КЦТА също възприема помирителен тон, като отбелязва, че Ким е \"благодарил на Тръмп за неговите позитивни усилия за успешната среща и за разговорите\", а после му казал \"довиждане, обещавайки следваща среща\".  Тръмп към Ким: Вие сте фантастичен лидер (СНИМКИ, ВИДЕО) Медиите в Япония акцентират върху провала на разговорите в Ханой и изразяват скептицизъм относно бъдещето на ядрената дипломация с оглед на това, че двете страни не са успели да преодолеят разделящата ги пропаст въпреки личното участие на техните лидери в преговорите. Много японски наблюдатели още преди срещата изразяваха безпокойство, че Тръмп ще се съгласи на сделка, която да остави бившата регионална колониална метрополия (която продължава да има сложни отношения с бившите си колонии) изложена на ядрената заплаха от Пхенян. По-балансирана е позицията на китайските медии. Официалният англоезичен \"Чайна дейли\" посочва, че макар големите очаквания за срещата да не са се оправдали, контактите между двете страни вероятно ще продължат. В Южна Корея, обяснимо, интересът към срещата на върха Тръмп-Ким бе огромен. 403-ма южнокорейски журналисти бяха акредитирани в пресцентъра в Ханой, за да задоволят този интерес предвид на факта, че южнокорейският президент Мун Дже-ин е вложил огромен личен политически капитал в сближението със Севера. Анализите в сеулските медии са разделени по идеологически линии. Либералните издания там изразяват съжаление за пропуснатата голяма възможност да бъде затвърден мирът на полуострова и в целия регион. Консервативните пък изразяват облекчение, че Тръмп не е направил сериозни отстъпки на Ким. Дилемата на диктатора: може ли Ким да оцелее при благоденствие  в Северна Корея? Тръмп към Ким: Вие сте фантастичен лидер (СНИМКИ, ВИДЕО)", "date": "2019.03.01", "title": "Тръмп - първи US президент заслужил симпатии в медиите на Пхенян"}
{"url": "http://clubz.bg/80091-nedovolni_ot_resheniqta_na_vss_veche_shte_jalqt_samo_na_edna_instanciq", "text": "Всички дела срещу решения на Висшия съдебен съвет, с изключение на тези по дисциплинарни производства, да се гледат само на една инстанция от Върховния административен съд (ВАС). Административните ръководители да встъпват в длъжност в 14-дневен срок от влизане в сила на решението на кадровия орган. В конкурсните комисии да не влизат членове на комисиите за атестирането и конкурсите. Решението за избор на председатели на Върховния касационен съд  и Върховния административен съд, както и на главен прокурор незабавно да се изпращат на президента за издаване на указ. Това са част от  , внесени вчера явно в единомислие от \"знакови\" депутати като Данаил Кирилов (ГЕРБ), Йордан Цонев и Хамид Хамид (ДПС), Явор Нотев \"Атака\" и др. Според тях делата срещу всички кадровите решения на ВСС, с изключение на дисциплинарните производства, трябва да се гледат на една инстанция именно по тези въпроси, обобщава правният сайт  В тази връзка предлагат промяна и в чл. 320, ал.  3 от ЗСВ като се даде възможност и на  , а не само да одобрява или не такива, наложени от съответния административен ръководител, както е сега. Наред с това депутатите предлагат и изменение в чл. 33, ал. 4 от ЗСВ, който да бъде допълнен с изречението: „ “. Промяната е провокирана от противоречива практика на Върховния административен съд, отбелязват вносителите. Става дума за решения, в които се казва, че дори при отхвърляне на кандидат за назначаване, са необходими 8 гласа .Сега депутатите искат да прецизират уредбата. Народните представители предлагат и изменение на състава на конкурсните комисии като в тях вече да не влизат членове на КАК, а само един хабилитиран преподавател и четирима действащи магистрати. Друго предложение за промяна е за точния момент, в който избран административен ръководител може да встъпи в длъжност. Според сега действащия чл. 167 от ЗСВ това става в 14-дневен срок от решението на ВСС за избора му. Депутатите предлагат това да става в 14-дневен срок  което означава, че избраните кандидати трябва да изчакат и произнасянето на Върховния административен съд, ако има оспорване. Те обаче не предлагат изменения в чл. 230, ал. 1 от ЗСВ – за временното отстраняване от длъжност на обвинени магистрати. Миналата седмица Конституционният съд обяви този текст за противоконституционен, като каза, че отстраняването не може да става автоматично. Решението на КС доведе до връщане на старата редакция на нормата. Действащата разпоредба е от 10 ноември 2017 г. Тя всъщност представлява опит за „поправяне“ на предходната, която е от 11 август 2017 г. Старата редакция и новата, отменена от КС, имат една съществена разлика – преди ноември 2017 г. законът не разграничаваше дали отстраняването от длъжност се иска заради престъпление във връзка със службата на магистрата, или не, а предвиждаше, че то е задължително винаги при обвинение за умишлено престъпление от общ характер. В последната редакция се прави разграничение между това дали деянието е „при осъществяване на съдебната власт“ или не, като в първия случай ВСС действа при обвързана компетентност и автоматично отстранява обвиняемия магистрат, а във втория – има право на преценка. Така излиза, че с обявяването за противоконституционен на действащия текст на чл. 230, ал. 1 ЗСВ, КС на практика върна действието на разпоредба, която с по-голяма сила противоречи на основния закон, именно на същите основания, с които е отменена актуалната редакция. Затова е необходима намеса на законодателя, отбелязва правният сайт.", "date": "2019.03.01", "title": "Недоволни от решенията на ВСС вече ще жалят само на една инстанция"}
{"url": "http://clubz.bg/80101-rusiq_i_izrael_s_obshti_dejstviq_za_da_iztikat_iran_ot_siriq", "text": "Русия и Израел веднага отговориха на изненадващото посещение на сирийския президент Башар Асад в Техеран. В руската и израелската преса бе разпространено съобщение за създаването на работна група за изтеглянето на чуждите сили от територията на арабската република, предаде \"Независимая газета\", цитирана от агенция \"Фокус\". Инициативата бе приета на среща между двамата лидери Владимир Путин и Бенямин Нетаняху. Според експерти това  Тръмп за Сирия: Това, което правят Русия и Иран, е позор Руските и израелските медии поясниха, че механизмът предполага участието на други държави, които също се интересуват от изчистването на Сирия от   формирования. Не са представени допълнителни подробности за плана. Крайните адресати на тези съвместни действия са Иран и ислямската военизирана групировка \"Хизбула\". Оттеглянето им от Сирия е основното нещо, което Израел се опитва да постигне от Русия в преговорите за следвоенното положение на Сирия. Москва признава необходимостта от   на арабската република, но видно е, че контролът ѝ върху ситуацията се изплъзва. Израел удари склад на \"Хизбула\" край Дамаск (ВИДЕО) Пътуването на Асад до Техеран бе истински удар за Кремъл. Там сирийският лидер се срещна не само с президента, но и с върховния лидер Али Хаменей. Чрез посещението си Асад демонстрира, че желае да запази влиянието на Иран в Сирия. Анализаторът даде за пример инцидента в ал-Габ (провинция Хама), където преди месец се сблъскаха две части на сирийската правителствена армия - четвърта дивизия, която е ръководена от брата на Асад - Махер, и пети корпус. Факт е, че четвъртото подразделение се контролира от Иран, който не би отказал да се установи на тази стратегически важна равнина. Русия много добре осъзна това, както предаде германското списание \"Шпигел\". Израел удари склад на \"Хизбула\" край Дамаск (ВИДЕО)", "date": "2019.03.01", "title": "Русия и Израел с общи действия, за да изтикат Иран от Сирия"}
{"url": "http://clubz.bg/80093-pasi_zaplaha_za_energijnite_proekti_vinagi_ima_i_naj_golqmata_e_zavisimostta_ot_rusiq", "text": "Това коментира по бТВ президентът на Атлантическия клуб и бивш министър на външните работи Соломон Паси.по повод изказване на президента Румен Радев от Словакия. Президентът заяви, че очаква кабинетът да материализира визитата на руския премиер Дмитрий Медведев в България и видя заплаха за енергийните проекти от среща на страните от Източна Европа, които са членки на НАТО. Румен Радев: Очаквам кабинетът да материализира визитата на Медведев Според Паси визитата на генералния секретар на НАТО Йенс Столтенберг в България е съвсем рутинна, протоколна. Столтенберг пристигна в София Разбира се, че ще стане въпрос и за 2-та процента от бюджета, които трябва да отделяме за отбрана, както и за приемането в Алианса на Македония, добави той. Бившият министър на външните работи коментира и срещата във Виетнам между президента на САЩ Доналд Тръмп и лидера на Северна Корея Ким Чен-ун. по думите му ЕС е големият отсъстващ от темата „Северна Корея”. Столтенберг пристигна в София", "date": "2019.03.01", "title": "Паси: Заплаха за енергийните проекти винаги има и най-голямата е зависимостта от Русия"}
{"url": "http://clubz.bg/80087-stoltenberg_pristigna_v_sofiq", "text": "Генералният секретар на НАТО Йенс Столтенберг пристигна в четвъртък вечер на двудневно посещение в България и проведе работна вечеря с премиера Бойко Борисов, по чиято покана е на официална визита. Двамата са обсъждали сътрудничеството в сферата на сигурността, отбраната и стабилността на Западните Балкани и региона. В петък Борисов и Столтенберг ще проведат среща на четири очи в сградата на Министерския съвет, последвана от разширена среща между двете делегации, в която ще участват вицепремиерът и министър на отбраната Красимир Каракачанов, вицепремиерът и министър на външните работи Екатерина Захариева, Патрик Търнър - помощник генерален секретар по планирането и политиката на отбрана и Лоренц Майер-Минеман - първи заместник-директор на кабинета на генералния секретар. След това Столтенберг ще има среща с президента Румен Радев. Тази година НАТО отбелязва своята 70-годишнината си, а България – 15 години пълноправно членство в Пакта Годишнините ще бъдат отбелязани с редица събития през 2019 г. Документален филм, публични лекции и фотографска изложба в София са само част от включените в Националния план от инициативи по този повод.", "date": "2019.03.01", "title": "Столтенберг пристигна в София"}
{"url": "http://clubz.bg/80078-sasht_opitvat_da_podnovqt_pilotiranite_poleti_v_kosmosa_ot_svoq_teritoriq", "text": "\"Спейс Екс\" ще се опита в събота да изпрати манекен към Международната космическа станция (МКС), предаде Франс прес, цитирана от БТА. От това изстрелване зависи възобновяването на пилотираните полети от американска територия. Ако всичко върви по план, това може да бъде осъществено тази година.  Нито един астронавт не е излетял в космоса от територията на САЩ от завръщането на американската совалка \"Атлантис\" на 21 юли 2011 г. НАСА плаща на Русия 82 милиона долара за астронавт за отиване до МКС и връщане от станцията.  През 2014 г. американското космическо ведомство сключи договор със \"Спейс Екс\" и \"Боинг\", в съответствие с който те да поемат щафетата. Осъществяването на поставената цел обаче се забави, тъй като критериите за сигурност са по-строги в сравнение с тези при изстрелването на спътници. Две от четирите първоначални совалки на НАСА - \"Чалънджър\" (1986) и \"Колумбия\" (2003), се разпаднаха и никой не иска да преживее отново този кошмар. В събота сутринта ракета \"Фалкон 9\" с пилотирания кораб \"Дракон\" ще бъде изстреляна от Кейп Канаверал, Флорида, към МКС. Корабът трябва да се скачи с МКС един ден по-късно, преди да се върне на Земята на 8 март. Ако всичко е наред, следващият полет ще е с двама астронавти на борда на капсулата, която е със седем места. Полетът може да бъде осъществен през месец юли, но и в този случай е възможно забавяне.", "date": "2019.03.01", "title": "САЩ опитват да подновят пилотираните полети в Космоса от своя територия"}
{"url": "http://clubz.bg/80085-diktatoryt_i_jenite", "text": "Жени от близкото обкръжение на Ким Чен Ун имат огромно влияние върху него. Сред елита в Северна  Корея той и съпругата му Ри създадоха модерен женски образ. Северна Корея се нуждае от положителен, а не от заплашителен образ, твърди експертка. При това решителна роля може да играе нежният пол. Това пише кореспондентът на  в свой репортаж, публикуван в мюнхенския всекидневник. На зазоряване във вторник бронираният влак на Ким Чен Ун спря в Нанинг, китайски милонен град, намиращ се близо до границата с Виетнам. Облечен в черно палто властелинът на Северна Корея слезе на перона и запали цигара. Към него се присъедини сестра му Ким Йо Чен и му подаде кристален пепелник. И съпругата му Ри Сол Джу беше забелязана на перона, също и поп звездата Хойнг Сонг Вол от известния севернокорейски състав “Боранбонг”. За всичко това съобщи японският тв канал “TBS”, на когото се удаде да снима Ким Чен Ун по време на паузата, за да запали цигара. Баща му Ким Чен Ир е бил два пъти женен, имал е и три дългогодишни любовници, но никога не се е показвал публично в компанията на жена. Сега 30-годишната сестра на Ким Чен Ун сложи край на традицията в семейството жените да са в сянка и веднага след завършване на висшето си образование встъпи в партийния апарат. От четири години тя ръководи отдел “Пропаганда”. Когато Ким се появява публично, тя неизменно е до него. Когато той трябва да подпише документ, тя му подава писалка и прелиства страниците. На официални снимки обикновено Ким Йо Чен може да се види полуприкрита зад колона или пък някъде накрая. При преговори с външния министър на САЩ Майк Помпео Ким Чен Ун е заявил: Това съобщиха хора от делегацията на Помпео. В Северна Корея гледат на Ким Чен Ун и съпругата му Ри Сол Джу като на модерна двойка. Обикновено Ри носи западни тоалети в светли тонове и дамска чанта от марката “Шанел”. Или той я държи за ръка, или тя го хваща под ръка, което до неотдавна дори в Южна Корея не беше възможно. Сред севернокорейския елит Ри създаде нов женски образ. Много рядко тя върви зад него, което традицията налага. Според експерти тя има огромно влияние над съпруга си. А неговата сестра превърна съпругата му в перфектна първа дама. Подобно влияние има и поп звездата Хойнг Сонг Вол, която междувременно е популярна и в Южна Корея. Не относно имиджа на Ким Чен Ун. Тя символизира красотата на Корея, твърдят експерти. Преди години се твърдеше, че била замесена в сексскандал. По-късно южнокорейски медии съобщиха, че срещу нея била изпълнена смъртна присъда. Впоследствие по време на Зимните олимпийски игри през 2018 г. изведнъж тя се превърна в ключова фигура при сближаването между Северна и Южна Корея.", "date": "2019.03.01", "title": "Диктаторът и жените"}
{"url": "http://clubz.bg/80055-%E2%80%9Einternacionalyt%E2%80%9C_sreshtu_%E2%80%9Ebela_chao%E2%80%9C", "text": "Ето я българската политическа нива, онова там е кривата круша, а под нея е седнала Българската социалистическа партия. Докарала е положението до под кривата круша и е напуснала парламента да си почине. Седи си там и се чуди какво да направи. Има едни такива положения, в които нито напред, нито назад се вижда полезен ход. Напускането на парламента е възможен, макар и краен начин да кажеш на управляващите нещо, което се правят, че не чуват. Неписаните правила на такава отчаяна мярка са, че това се прави по определен повод, с ясна причина и изрично условие, при което напусналите ще се върнат в парламента. Това предполага, че така най-после глухото мнозинство ще чуе гласа на опозицията, ще направи компромис и ще се придвижи в посока към опонентите в името на парламентаризма. След което напусналите се връщат на работните си места и продължават обичайната си работа. Всичко това е нормално да се разиграе за няколко дни. Такъв щеше да е случаят, ако БСП се беше върнала в парламента, след като ГЕРБ (по-точно Бойко Борисов) даде заден за отнемането на възможността за преференциално гласуване. Така БСП щеше да изглежда като победител в този спор, колкото и от ГЕРБ да тръбяха, че са се вслушали в гласа народен и затова са отстъпили за връщането на преференциите в нормалния им вид. Ето един от малкото случаи в политиката, когато и вълкът щеше да е сит, и агнето да е цяло. Но не се  случи така, БСП не се върна. Има, разбира се, и друг случай, в който опозицията излиза от парламента – не по конкретен повод и не за кратко. Това може да стане, когато в страната е назряла „революционна“ ситуация и опозицията престава да се губи времето с излишни дебати, излиза от Народното събрание и поема курс на „въоръжена“ борба за избори и за нов парламент. Такава изглежда ситуацията сега: БСП излезе с възможно най-общия аргумент, че този парламент не е в състояние да работи и без ясна представа за срока на своето отсъствие. От цялата формула липсва само една съставка – революционната ситуация. А тя е най-съществена. Всичко останало започва да изглежда нелепо, преувеличено и комично, когато се действа като че ли народът ей сега ще се вдигне на митинги за нови избори и опозицията ще ги оглави, а народът няма никакво намерение да се вдига. Напротив – седи и гледа с пълно безразличие сеира, който му устройват народните избраници. По думите на Бойко Борисов неговият депутат от гражданската квота Георги Марков, понеже бил именно гражданин, ходел сред останалите граждани, разговарял с тях и после поднасял гражданските настроения и нагласи на лидера на ГЕРБ, който в отговор откликвал. Ако и в БСП си имат такъв бродещ гражданин, то той се справя по-зле от Георги Марков, ако е информирал Корнелия Нинова, че народът е готов да се вдигне на въстание, само чака БСП да излезе от парламента и да го оглави. На нищо не иска да се вдига народът, и то не защото му харесва сегашното положение, а защото знае, че и бъдещото положение няма да е по-добре – или ще е същото (ГЕРБ отново ще управлява), или ще е още по-зле (БСП ще дойде на власт). Социалистите вече са търсени само по един въпрос: кога ще се върнете в парламента? И правилно – ако имат мнение по останалите горещи теми, мястото, където е най-добре да го казват, е в самия парламент. Президентът даде още един шанс на социалистите депутати да се върнат с достойнство в Народното събрание, като ги призова да го направят. И този шанс не беше оползотворен. И не е правилно да се говори обобщаващо за социалистите депутати, защото е обществена тайна, че една част от тях са несъгласни с крайната мярка, която беше предприета, ядосват се и в по-тесни кръгове мърморят, че напускането обслужва единствено егоистичните стремежи на Корнелия Нинова. Всичко това щеше да има някакво стратегическо оправдание, ако беше подчинено на разгръщане на кампания от страна на БСП за европейските избори. Нищо подобно. Единственото, по което личи, че наближават избори, са слуховете, клюките и комбинациите около листата на социалистите. На кое място в списъка ще бъде поставен лидерът на европейските социалисти Сергей Станишев в листата на родната си партия е основен въпрос. Може да се каже, че до изборите остава точно толкова, колкото е нужно на БСП – два месеца, един месец, за да се изпокарат, и още един да се посдобрят. БСП успя да се постави в изолация не само на българска територия, но и в семейството на социалистите в европейски мащаб. Мелодиите, на които БСП и ПЕС се настройват за работа, са вече различни не само като метафора – докато БСП марширува все още на Интернационала, то ПЕС танцува на „Бела, чао“. Възраждането на тази партизанска италианска песен в европейските социалистически среди не е случайно. Тя символизира връщането на левите партии към техните социални корени. Битка с тоталния диктат на пазарната икономика, борба с монополите, увеличаване на трудовите доходи, нарастване на социалната държава – това са термини от последния форум на ПЕС в Мадрид. Все неща, които до голяма степен биха били желани и от работещите хора у нас. Само че вместо да застане начело на тези желания, да увлече и свои традиционни и потенциални избиратели с енергия, която се надига в Европа, БСП включва ПЕС в своите изказвания само в случаите, в които за пореден път обявява, че няма да отстъпи на ПЕС по отношение на Истанбулската конвенция. От месеци социалистическата партия развява знаме с един и същ надпис „Не на Истанбулската конвенция“. Нищо за социална държава, нищо против пазарна икономика. Човек наистина остава с чуденето дали БСП защитава работещите хора у нас и се старае да привлече още от тях, или е тръгнала да се бори за симпатии сред електората на т.нар. патриоти. Ефектът от съществуването на двата мастодонта у нас – ГЕРБ и БСП – даде противоречиви резултати. Докато ГЕРБ направи все по-излишно новото дясно, то БСП е на път все по-ясно да показва потребността от ново ляво. Сега разликата между ГЕРБ и (ре)конструираните десни партии е основно в липсата на морален авторитет у ГЕРБ и претенциите за морална състоятелност у няколкото малки обединени и разединени десни партийки. Докато вляво е обратното – колкото повече БСП марширува на Интернационала, толкова по-вероятно е да се намерят млади, социално и антипазарно ориентирани хора, които да започнат да припяват „Бела, чао“.", "date": "2019.03.01", "title": "„Интернационалът“ срещу „Бела, чао“"}
{"url": "http://clubz.bg/80086-nagrada_ot_1_milion_za_glavata_na_lyubimiq_sin_na_bin_laden", "text": "Съединените щати обявиха награда до един милион долара за информация, която да помогне за откриване на Хамза бин Ладен, един от синовете на Осама бин Ладен, предаде Франс прес.  Хамза бин Ладен е смятан за любимия син на убития водач на \"Ал Каида\" и за сегашен ръководител на терористичната мрежа. Той е в американския \"черен списък\" на хора, обвинени в тероризъм. Държавният департамент обеща наградата, която може да достигне един милион долара, за информация, позволяваща Хамза бин Ладен да бъде разпознат или проследен в която и да е страна. Според експерти по ислямистките групировки Хамза бин Ладен, който е около 30-годишен, ръководи групата \"Ансар ал Фуркан\". От няколко месеца към нея в Сирия се присъединяват най-фанатизираните бойци на Ал Каида и Ислямска държава. ЦРУ  с възстановка в туитър на залавянето и убийството на Бин Ладен Хамза бин Ладен е смятан за \"престолонаследник на джихада\", посочва АФП. От документи и писма от 2015 г. става ясно, че Осама бин Ладен го е подготвял да оглави глобалния антизападен джихад. Засега не е известно дали синът на убития водач на Ал Каида е в Иран, Сирия или Афганистан, добавя БТА. ", "date": "2019.03.01", "title": "Награда от $1 милион за главата на любимия син на Бин Ладен"}
{"url": "http://clubz.bg/80092-borisov_bylgariq_ne_e_troqnski_kon_na_rusiq_v_nato_a_naj_discipliniran_chlen", "text": "Това обяви премиерът Бойко Борисов по време на съвместното си изявление с генералния секретар на НАТО Йенс Столтенберг, който е на официално посещение у нас с делегация от Алианса. Преди това Борисов и Столтенберг проведоха разговор на четири очи, а след това и с делегации, като от българска страна участваха вицепремиерите Красимир Каракачанов и Екатерина Захариева.  Посещението на първия човек в НАТО идва ден след среща на президенти от Алианса в Словакия, на която бе и Румен Радев. От негово изявление се разбра, че е настоял да се махнат от съвместна декларация текстове, засягащи енергийни интереси на България. Според неофициалната информация става дума за проекта \"Турски поток\". Посещението на Столтенберг се случва и дни преди визитата на руския премиер Дмитрий Медведев в София. По този повод обаче Бойко Борисов изрично подчерта днес:  Борисов уточни за госта си Столтенберг, че тези обяснения са важни \" .  Премиерът заяви още, че в разговорите с генералния секретар на НАТО тема е било Черно море - въоръжението и разположението на сили в него. По думите на Борисов има военни учения \"все по-често\" и \"все по-мащабно\", но България е от страните, които имат развит туризъм на територията на Черно море и 10-12 % от БВП са от туризъм. По думите на Борисов позицията на НАТО и България е да  В разговорите е станало дума и за Косово и Сърбия, за Северна Македония, и \"други конфликтни точки, където можем да помагаме\". Премиерът подробно изброи данни за участието на български военослужещи и разходи за натовски мисии в Афганистан, Ирак, Косово, избои и военните учения на различните видове войски, направени на територията на страната в последните години. И се похвали, че за България от НАТО има само една критика и тя е, че отчитаме разходи за отбрана по-ниски, отколкото са в действителност.  Премиерът не пропусна и да се похвали със следното: Става дума за решението на България да преговаря със САЩ за купуване на изтребители F-16 за Военновъздушните сили.  Другите два проекта за модернизацията на армията обаче са в застой, въпреки че премиерът ги спомена.  Преди Борисов да вземе думата, Столтенберг обяви:  Той благодари за посрещането на делегацията на НАТО в София и изрази радост, че е в България в навечерието на националния празник 3 март. ", "date": "2019.03.01", "title": "Борисов: България не е троянски кон на Русия в НАТО, а най-дисциплиниран член"}
{"url": "http://clubz.bg/80088-medicinskite_sestri_izlizat_na_protesti", "text": "Професионалистите по здравни грижи излизат на протест в цялата страна. Демонстрации ще има както в столицата, така и във Варна, Бургас, Добрич, Сливен, Пазарджик, Казанлък и други, съобщава бТВ. Организаторите настояват болниците да не бъдат търговски дружества, а заплащането им да бъде по-високо. Те обясняват, че в момента по Колективен трудов договор заплатата на медицинските сестри от 1 януари 2019 г. година трябва да е минимум 900 лева, но това почти никъде не се спазва. В   исканията на протестиращите са за стартова заплата колкото 2 минимални работни заплати за всички специалисти по здравни грижи и по-добри условия на труд. И синдикатите, и съсловната организация се разграничиха от протеста. Недоволните се организират основно в социалните мрежи.   Заради ниското възнаграждения много от медицинските сестри са принудени да работят на повече от едно място. Добринка Христова, организатор на протеста в Бургас, заяви, че сред колегите ѝ има страх от натиск, ако излязат да протестират. „Има страх от това да не си получат допълнителните възнаграждения, от това да не се оказва психически тормоз върху колегите. Никой не иска да застане да говори за този страх, който е повсеместен. Но със страх нищо не се извоюва”, категорична е тя. Медицинските специалисти в Бургас ще излязат на протест по обяд на две места – пред държавната болница и пред общината. Протестиращи има и във  . Основната заплата на редова медицинска сестра в областната врачанска болница е 540 лв. Според протестиращите е почти невъзможно да се живее с такава заплата. „В болницата нещата се подобриха коренно от последните протести, имаме медикаменти и консумативи, но основните работни заплати на специалистите по здравни грижи са твърде ниски”, посочи Елеонора Колева, хирургична сестра. Протестиращите подкрепят исканията на национално ниво –  да се увеличи процентът прослужено време на 1,2%, да се увеличат доплащанията за нощен труд, да има доплащане за спешни и интензивни отделения. В четвъртък се проведе среща между синдикатите и съсловната организация със здравния министър Кирил Ананиев и премиера Борисов. На нея се стигна до извода, че се правят стъпки в правилната посока – отпуснати са допълнителни средства и се преговаря за подписване на колективни трудови договори по места.", "date": "2019.03.01", "title": "Медицинските сестри излизат на протести"}
{"url": "http://clubz.bg/80094-deputatyt_georgi_markov_kym_premiera_pochivaj_si_be_chovek_koj_li_ne_te_naceluva", "text": "Призив да излезе в заслужена почивка отправи депутатът от ГЕРБ Георги Марков към премиера и лидер на парията Бойко Борисов.  Марков \"държа реч\" в кулоарите на Народното събрание, без на практика да има повод за това. Той възхвали усилията на Борисов, както и тези на председателя на парламентарната група Цветан Цветанов за всичко - от успехите им на международната сцена до совалките около Изборния кодекс. И пак повтори, че вторият трябвало да си почива и да   ГЕРБ готви отхвърляне на ветото за Изборния кодекс На въпрос не се ли притеснява, че изказването му може да се изтълкува повратно - като призив за оставка на правителството или оттегляне на самия Борисов от властта, в типичния си стил Марков заяви, че това изобщо не го интересувало. Решено: властта отхвърля ветото на президента, после връща преференциите След което се прехвърли на коалиционните отношения и на тежкия труд на Цветанов да осигури подкрепа за измененията в Изборния кодекс. С тях преференцията бе на практика елиминирана, а после от ГЕРБ се извъртяха на 180 градуса, като дадоха заявка, че ще я върнат в старото положение. По думите му коалицията с \"Обединени патриоти\" можело да се окачестви като \"добра\". Благодарение на \"патриотите\" била отхвърлена Истанбулската конвенция, а държавата се противопоставила и на пакта на ООН за миграцията. Решено: властта отхвърля ветото на президента, после връща преференциите", "date": "2019.03.01", "title": "Депутатът Георги Марков към премиера: \"Почивай си бе, човек! Кой ли не те нацелува!\""}
{"url": "http://clubz.bg/80084-putin_i_mafiqta", "text": "Филмът   разказва за корупционни сделки, в които може би е бил замесен Владимир Путин - в качеството си както на заместник-кмет на Санкт Петербург, така и на президент и министър-председател на Русия. Другата задача, която си поставя филмът, е да освети предполагаемите връзки на Путин с мафиотски групировки. В основата на филма са интервюта с различни опоненти на президента. Един от тях, Андрей Зиков, е бивш старши следовател по особено важни дела в Санкт Петербург. В началото на филма той съпровожда снимачния екип на полуостров Лодочний край Виборг, където документалистите търсят така наречената „дача на Путин\". Според авторите на филма, няколко признака говорят за това, че намереният обект е именно резиденция на президента - като се започне от охранителите от Федералната служба за охрана и се стигне до някои елементи от вътрешната архитектура като например двуглавия орел. През 2017 година тв-канал „Дожд\" пръв разказа за тайната „дача на Путин\" на границата с Финландия. Разбира се, авторите на филма, излъчен по ZDF, не са получили достъп до обекта, но кадрите, заснети от дрон на Фонда за борба срещу корупцията (ФБК) на Алексей Навални, дават възможност на германските зрители да оценят разкоша на резиденцията. После авторите на филма се връщат назад към 1991 година, в началото на гражданската кариера на дотогавашния офицер от КГБ Владимир Путин. Петербургският предприемач и политик Андрей Корчагин, който живее в Лондон, преразказва епизоди за машинации при доставките на природни ресурси и обмяната на продоволствие, в които бил заподозрян именно младият Путин, по онова време заместник на петербургския кмет Анатолий Собчак. Във филма е показано копие от документ на президентската администрация на Руската федерация, в който се препоръчва Путин да не се назначава на нови длъжности преди извършването на специална проверка. Не е известно дали такава проверка е направена. Факт е обаче, че заместникът на Собчак успява да запази поста си, припомня Корчагин. Друг пример от живота в Санкт Петербург през 1990-те години описва Франц Зеделмайер, баварски предприемач и един от първите западни инвеститори в Руската федерация. Още в зората на демократична Русия германецът основава в Петербург охранителна фирма и поддържа близко сътрудничество със заместник-кмета. През 1994 година обаче по нареждане на федералните власти всички активи на Зеделмайер са конфискувани, а Путин отказва да го защити, твърди баварецът. Бившият следовател Андрей Зиков разказва на авторите на филма за водено от него разследване на големи бюджетни разхищения в Санкт Петербург. Той обвинява Путин и неговото обкръжение в създаването на „престъпно сдружение\", което се занимавало с машинации с цел лично обогатяване, както и с подкупване на чиновници и прокурори, за да бъдат получени изгодни договори. Зиков твърди, че разследването, водено от него и колегите му, било прекратено, след като Путин дошъл на власт в Кремъл. По-нататък във филма се появява необичаен свидетел на живота в Петербург през 1990-те години - бившият член на японската мафия Киничи Камиас. Той разказва, че е скъсал с престъпния свят и сега живее в Швеция, а авторите на филма твърдят, че за пръв път споделя спомените си от онези времена. Пред камерата японецът показва стари фотографии, на една от които е заснет заедно с Генадий Петров - човек, когото смятат за една от най-влиятелните престъпни фигури в Петербург през 1990-те години. Според спомените на японеца, Петров се хвалил с влиянието си в града и твърдял, че с Путин са приятели. Авторите на филма отделят особено внимание на епохата след възкачването на Путин на президентския пост. Те разказват за корупционна схема, от която вероятно е спечелил именно руският лидер. Става дума за резиденцията на нос Идокапас край Геленджик. Авторите на филма цитират петербургския предприемач Сергей Колесников, който през 2010 година пръв обръща внимание на строежа на огромния дворец на брега на Черно море, предназначен, според него, специално за Путин. Колесников разказва как навремето, в ролята си на акционер на компанията „Петромед\", доставяща медицинско оборудване в Русия, бил принуден да дели приходите с някакъв „Михаил Иванович\", зад което име, според него, се криел самият Путин. По неговите думи, през 2009 година финансовите натрупвания на „Петромед\", възлизащи на няколкостотин милиона евро, които били предназначени за инвестиционни проекти в Русия, по желание на „Михаил Иванович\" отишли за строителството на двореца край Геленджик. Формално нито черноморският комплекс, нито резиденцията на Финландския залив са пряко свързани с Владимир Путин. Първият принадлежи на някакъв руски предприемач, а край втория обект има табела, че е собственост на енергийната компания „Сибур\". Но според екипа на ФБК, в документите на „Сибур\" в публичния регистър такъв актив не фигурира. По-нататък авторите насочват вниманието към един от последните епизоди, които пораждат подозрение за корупция: удивителното богатство на приятеля на Путин, виолончелиста Сергей Ролдугин. Според така наречените „Панамски досиета\", публикувани през 2016 година, в резултат от трудно обясними парични преводи от големи руски фирми и необичайно изгодни сделки по офшорни сметки, музикантът натрупал общо не по-малко от 2 милиарда долара. Важна част от филма е разказът за това на какъв натиск се натъкват онези, които се опитват да обвинят висшето руско ръководство в корупция. Авторите на филма припомнят в тази връзка за съдбата на отровения в Лондон бивш офицер от ФСБ Александър Литвиненко, както и за Сергей Магнитский, починал в руски следствен изолатор. Документалистите твърдят, че те самите също се сблъскали със заплахи: опитали се да ги уплашат неназован сътрудник на ФСБ и също неназован \"помощник на влиятелен индустриалец, свързан с Кремъл\".", "date": "2019.03.01", "title": "\"Путин и мафията\""}
{"url": "http://clubz.bg/80068-dj_r_r_martin_otkazal_rolq_v_igra_na_tronove", "text": "Джордж Мартин, създателят на поредицата „Песен за огън и лед“, получил покана да се снима във финалния сезон на „Игра на тронове“, съобщава сайтът „Ентъртейнмънт Уийкли“. Шоурънърите Дейвид Бениоф и Дан Уайс предложили на писателя малка роля (камео). Той трябвало да пътува от дома си в Ню Мексико до снимачната площадка на сериала в Северна Ирландия и да вземе участие в последните епизоди. Но Мартин отказал, за да не се разсейва от писането на дълго чаканото продължение на книжната си поредица – „Ветровете на зимата“. Той сподели, че вече е снимал подобна роля в пилотния епизод на „Троновете“, но тя трябвало да бъде презаснета с нови актьори – така феновете не го видяха на екрана. Мартин е пословичен с осемгодишната си борба да завърши шестата книга от сагата „Песен за огън и лед“. Той планира написването и на още една, седма книга от поредицата – „A Dream of Spring“ (Мечта за пролет). Но читателите все още чакат шестата. „Игра на тронове“ се завръща за последния си сезон на 15 април.", "date": "2019.03.01", "title": "Дж. Р. Р. Мартин отказал роля в \"Игра на тронове\""}
