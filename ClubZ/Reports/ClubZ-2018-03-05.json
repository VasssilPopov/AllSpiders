{"url": "http://clubz.bg/65017-tyrgovska_bitka_sasht_es_shte_obloji_li_syyuzyt_dynkite_levis_i_byrbyna", "text": "Намеренията на президента Доналд Тръмп САЩ да поискат облагане на вноса на стомана и алумийни, могат да предизвикат силна ответна реакция от ЕС.  Европейската комисия изрази днес отново готовността си да предприеме ответни действия, ако САЩ приложат обявените от президента Доналд Тръмп мерки срещу вноса на алуминий и стомана, съобщи БТА, позовавайки се на говорител на ЕК.  По думите на говорителя същността на проблема е в свръхпроизвоството на алуминий и стомана. Според него е необходимо да се работи със засегнатите държави. ЕС е готов да работи по въпроса със САЩ, в сряда еврокомисарите ще обсъдят ответните действия, уточни говорителят. Миналата седмица ЕК съобщи, че разполага с план за действие и ще го приложи при необходимост.  В плана на ЕС влиза налаане на мито от 25% за американски стоки като дънките \"Levi`s\" и бърбъна, съобщи Би Би Си, цитирайки еврокомисарят по търговията Сесилия Малстрьом.  Тя уточни, че ЕС ще изчака окончателното решение на Доналд Тръмп преди да въведе реципрочна мярка. Миналата седмица Тръмп заяви, че \"търговските войни са хубаво нещо\" по повод на намерението си да обмити европейската стомана. Малстрьом също отбеляза, че ако това се случи, Брюксел ще постави въпроса пред Световната търговска организация.", "date": "2018.03.05", "title": "Търговска битка САЩ-ЕС. Ще обложи ли съюзът дънките \"Levi`s\" и бърбъна?"}
{"url": "http://clubz.bg/65015-otchet_ot_moskva_v_bylgariq_ima_opit_da_se_zalichi_ruskiqt_prinos", "text": "Паметта за ключовия принос на руските воини за освобождението на България от османска власт се пази от народа независимо от опитите да бъде заличена. Това каза заместник-председателят на отдела за външни работи на руския патриарх Кирил Николай Балашов, цитиран от РИА \"Новости\". На пресконференция, свикана от Московската патриаршия, бе направен отчет на посещението на патриарх Кирил в България, приключило вчера. В събитието участваха и извънредният и пълномощен посланик на България в Русия Бойко Коцев, ръководителят на пресслужбата на патриарха Александър Волков и дипломатът Анатолий Шчелкунов, почетен гражданин на Варна, съобщи \"Дневник\". Дали е имало реакция от българския дипломат не става ясно от публикациите. При тръгването си летище София патриарх Кирил вчера обяви, че се чувства огорчен и въпреки топлото посрещане не може да не съжалява,  Руският патриарх си замина обиден: благодарили сме не само на руснаци По-късно агенция ТАСС цитира негов коментар от срещата с президента Румен Радев, който не е включен в съобщението от прессекретариата на държавния глава и според който патриархът е казал: \"Ние сме за историческата истина, господин президент. Ние тази историческа истина сме завоювали с кръвта си. И не може да има никакви политически или прагматични причини... днес да се премълчава или лъжливо да се интерпретира.\" Представителят на Руската православна църква подчерта значението на българската църква за опазване паметта за ролята на Русия при освобождението. Църквата в България споменавала император Александър Втори дори по време на социалистическия режим, припомня Балашов. И добавя:  , написа малко преди пресконференцията съветникът на председателя на Държавната дума Александър Шчипков.     Шчипков отрича участието на други нации в този процес, назовавайки Полша и Литва.  По-рано пред БНТ говорителят на Светия синод на Българската православна църква отец Николай Георгиев отказа да коментира думите на руския патриарх Кирил на тръгване от София и т.нар. му \"огорчение\". ", "date": "2018.03.05", "title": "\"Отчет\" от Москва: В България има опит да се заличи руският принос"}
{"url": "http://clubz.bg/65001-kogato_muzikata_spre_i_prozvuchi_otnovo_za_da_prodylji_po_pytq", "text": "Това казва Еди ван Хален.  Сещаш се за тези думи на един от най-великите рок китаристи и се ядосваш на конфузното начало на концерта на “Тото” в зала 1 на НДК. Не, че има пряка връзка. Американците откриха с новото парче Alone, а от микрофона на водещия вокалист Джоузеф Уилямс - нищо. Или почти нищо - чуваше се само на моменти. Същото и от другите микрофони и някои инструменти. Уау. Вече на втората песен - един от най-великите хитове, Hold the Line, стана ясно, че има проблем, самите музиканти също разбраха. И музиката спря, а те се прибраха за няколко минути, като Уилямс намери начин да се пошегува и поигра степ. Разбира се, перфекционизмът и майсторството на “Тото” няма нищо общо със станалото. Случва се на концерти и може да се случи на всеки. Но ако си фен, просто си казваш:  После музиката продължи. От Hold the Line. Знаково. А непредизвиканата пауза само допринесе за приятното чувство накрая и усещането, че и третият концерт на “Тото” в България (предишните бяха през 2000 г. в зала 1 и 2015-а в “Арена Армеец”) е бил специално изживяване. Като на лекция при едни от академиците на рока. Тази беше много различна от предишните две. Не само заради времето и различния състав на групата. Тази година “Тото” е на световно турне в подкрепа на албума 40 Trips Around the Sun - компилация с три нови парчета (едно от които е Alone) в чест на 40-годишнината от дебютната плоча на бандата. И като стана дума за състав, “Тото” днес е: Ядрото е от първите четирима, а останалите са по-скоро съпровождащи, макар че Шанън Форест е с “Тото” от 2014 г. (най-вече по турнета). Лукатър, Поркаро и Пейч са сред основателите на бандата. Те и останалите - до един чудесни музиканти (а Лени Кастро е световно знаменитост и без “Тото”), ни поразходиха във времето из “конспекта” с песни и инструментали от цели 13 албума. Чухме задължителни хитове като Rossanna, Africa, Stop Loving You, Lea, но също така песни, които доста по-рядко се изпълняват на живо. Като например Miss Sun, едно от първите парчета на “Тото”, но издадено от името на групата чак през 1997 г. в юбилейната подборка “Тото XX”. Точно с Miss Sun бе открит акустичният сет, в който музикантите поразмениха местата си на сцената - Поркаро седна до Пейч. И започнаха да разказват истории - не само с инструментите си този път, а и с думи. Коя песен как се е родила, забавни случки, шеги един към друг… Беше вълнуващо, самият контраст дойде освежаващо за публиката. Така Стив Поркаро ни напомни за хита Human Nature, който е написал през 1982 г., след като малката му дъщеря се оплакала, че имала неприятности с момче в училище. Песента попада в албума Thriller (най-продаваният за всички времена) на Майкъл Джексън, в който музикантите от “Тото” свирят, а имат и продуцентска роля. Дойде ред на инструментал от саундтрака на филма Dune (фантастика на Дейвид Линч от 1984 г.). И последва почит към един от музикалните герои на Стив Лукатър - Джордж Харисън, с кавър на While My Guitar Gently Weeps. Песента е част от албума Through the Looking Glass  (2002 г.), в който са включени само кавър версии. Лукатър междувременно смени доста китари. Повече от цилиндрите на винаги аристократично изглеждащия Пейч. Самите шапки, няколко шалчета и чадър, стояха на закачалка до пианото му. А при цели трима вокалисти в тази група, басистът Шем вон Шрок показа, че също може да пее, при това доста \"високо\". Финалът беше ударен със Stranger in Town, Make Believe и Africa. Концертът приключи с прекрасната The Road Goes On на бис (от албума Tambu, 1995 г.). Някой критик би нарекъл шоуто “музикантско” - заради разнообразния подбор от песни и начина, по който бяха поднесени от осмина страхотни музиканти, на които отдалеч им личи, че обожават това, което правят.  Все още - след 40 години в музикалния бизнес. Класа, поднесена елегантно и омайващо. А всъщност са десетима - Джеф и Майк Поркаро помагат от небето. Преди точно 10 години феновете на “Тото” се натъжиха, когато Лукатър напрактика сложи край. Нямам очи да заставам повече пред публиката ни, след като в тази група вече няма нито един Поркаро, Пейч също го няма. Това не е “Тото”, отсече Люк. Микрофоните заглъхнаха, инструментите също. Но само две лета по-късно “Тото” продължи. Музиката им също. И слава Богу. А снощи усетихме, че тези музиканти остаряват като катедрали.  ", "date": "2018.03.05", "title": "Когато музиката спре и прозвучи отново. За да продължи по пътя"}
{"url": "http://clubz.bg/65018-arest_v_los_andjelis_zaradi_otkradnat_oskar", "text": "Мъж бе арестуван, защото е откраднал наградата \"Оскар\" за най-добра актриса на Франсис Макдорманд, предаде Асошиейтед прес, като се позова на полицията в Лос Анджелис.  47-годишният Тери Брайънт е бил задържан снощи, в деня на раздаването на най-престижните отличия в света на киното. Полицията смята, че той е откраднал скъпоценната статуетка на парти след церемонията. \"Формата на водата\" грабна \"Оскар\" за най-добър филм Крадецът е бил спипан от фотограф на място, съобщи вестник \"Ню Йорк таймс\". Статуетката била върната на Макдорманд, която казала на охраната да пусне мъжа. Брайънт обаче бил арестуван, като за освобождаването му е определена гаранция от 20 000 долара. Франсис Макдорманд получи \"Оскар\" за най-добра актриса за ролята си във филма \"Три билборда извън града\".", "date": "2018.03.05", "title": "Арест в Лос Анджелис - заради откраднат \"Оскар\""}
{"url": "http://clubz.bg/65011-avstrijskite_aviolinii_otmenqt_poleti_na_6_i_7_mart", "text": "Австрийското подразделение на \"Луфтханза\" (Lufthansa) - \"Остриън еърлайнс\" (Austrian Airlines) ще отмени над 140 полета от планираните 570 в разписанието за вторник и сряда (6 и 7 март), предаде БТА. Причината са срещи на персонала във връзка със спор по заплащането. Очаква се мярката да засегне близо 10 хиляди пътници. Срещите са насрочени, за да бъдат информирани служителите как вървят преговорите по новото колективно споразумение, което включва неприемливо предложение от компанията, каза синдикалният говорител Йоханес Шварц. \"Остриън еърлайнс\" предлага компенсация за инфлацията от 2.1% и еднократно плащане от 1.4%. Тъй като не е имало увеличение на заплатите от 2012 година, това е просто подигравка, допълни синдикалистът.  ", "date": "2018.03.05", "title": "Австрийските авиолинии отменят полети на 6 и 7 март"}
{"url": "http://clubz.bg/65009-65_godini_ot_smyrtta_na_stalin_kak_v_rusiq_se_opitvat_da_go_reabilitirat", "text": "С палежи и скалъпени процеси пъдят общество \"Мемориал\" от Северен Кавказ Защо се бият руски журналисти в ефир? Заради Сталин (ВИДЕО) Все пак прожектираха \"Смъртта на Сталин\" в московско кино Защо се бият руски журналисти в ефир? Заради Сталин (ВИДЕО) Все пак прожектираха \"Смъртта на Сталин\" в московско кино", "date": "2018.03.05", "title": "65 години от смъртта на Сталин. Как в Русия се опитват да го реабилитират"}
{"url": "http://clubz.bg/65005-vtori_den_protesti_v_plovdiv_zaradi_arestuvaniq_lekar", "text": "Все по-масови стават протестите в Пловдив в защита на арестувания лекар д-р Иван Димитров. Той е със 72-часова мярка за неотклонение арест, след като застреля Георги Джевизов-Жоро Плъха в дома си.  Протестът днес под тепетата е пред Второ районно управление на полицията, където докторът е задържан, съобщи бТВ.  Медици, обединени привърженици на футболните клубове „Ботев” и „Локомотив”, таксиметрови водачи и редови граждани скандираха „Свобода!” в подкрепа на д-р Димитров. Те тръгнаха на шествие към районната прокуратура с искане за среща с дежурен прокурор. Част от протестиращите опитаха да влязат в сградата, но бяха спрени от полицията. По-рано съпругата на д-р Димитров Жулиета разказа, че семейството няма оръжие, а в злополучната вечер мъжът й даже не разбрал, че е убил човек – легнал си и после отишъл на работа. Имотът е бил ограбван три пъти, нито веднъж не е имало задържани. На обратната страна са близките на убития Георги Джевизов. Според тях той не е влязъл в дома на доктора да краде, а и присъдите му в миналото не били за кражби, а за побои. Те настояват лекарят да бъде наказан с цялата строгост на закона за смъртта на Жоро Плъха. Юристи коментираха пред бТВ, че в случая вероятно Димитров ще отговаря само за незаконно притежание на оръжие, ако бъде доказано, че е било негово. Адв. Димитър Марковски определи ситуацията като „учебникарски пример” за неизбежна самоотбрана. Очаква се протести в защита на лекаря да има и в София. ", "date": "2018.03.05", "title": "Втори ден протести в Пловдив заради арестувания лекар"}
{"url": "http://clubz.bg/65012-veche_i_v_sofiq_branqt_doktora_ot_plovdiv_s_peticiq_i_nacionalniq_flag_snimki_i_video", "text": "Протестите, които се случват втори ден в Пловдив заради ареста на д-р Иван Димитров, се пренесоха и в София. Макар и не така многобройни, както под тепатата. Медикът е задържан за 72 часа, след като застреля Георги Джевизов-Жоро Плъха. Лекарят е разследван за убийство. Близките и защитниците му твърдят, че става дума за неизбежна самоотбрана. Убитият има присъди за кражби, става ясно от медийните публикации до момента, въпреки че роднините му твърдят, че присъдите му са за побоища. Към момента основната версия за случилото се е, че д-р Димитров е чул през нощта как някой тършува в гаража (който е извън къщата), сварва Жоро Плъха, той хвърля нощ по него и го ранява. В резултат докторът стреля. Според информацията до момента - с незаконно притежаван пистолет, 4 пъти. На сутринта на 100-ина метра от дома на лекаря е намерен трупът на Джевизов. Няма обаждане в полицията от лекаря, а съпругата му твърди, че не е знаела какво се е случило и той сутринта е отишъл на работа. Официално изявление от прокуратурата към момента няма. Очаква се утре да стане ясно дали тя ще поиска постоянен арест на д-р Димитров.  Протестът в подкрепа и с искане за свобода на д-р Димитров в София бе насрочен за 16 ч. пред Съдебната палата. Множество граждани дойдоха пред сградата, за да заявят желание държавата да направи необходимото, за да защити българите и техните домове от посегателства. Мнозина от тях заявиха недоволство от неправомерното, според тях, задържане на д-р Иван Димитров в Пловдив за 72 часа с обвинение за убийство на крадец, нахлул в дома му. Много от недоволните носеха трибагреници. Не стана ясно защо именно националният флаг е основният атрибут на протеста. Демонстрацията блокира движението на трамваите по улица \"Алабин\" за известно време, съобщи БНТ.  Граждани подписваха петиция за освобождаването на д-р Димитров.  За участие в петицията се изви и опашка.     ", "date": "2018.03.05", "title": "Вече и в София - бранят доктора от Пловдив с петиция и националния флаг  (СНИМКИ И ВИДЕО)"}
{"url": "http://clubz.bg/65016-borisov_predstavi_balkanska_aec_belene_na_putin_toj_gotov_da_pregovarq", "text": "Премиерът Бойко Борисов и руския президент Владимир Путин са обсъдили енергийните проекти на територията на България в телефонен разговор, чийто подов официално е бил националния празник 3 март. Това става ясно от съобщение, изпратено от правителствената информационна служба.  Министър-председателят  . На свой ред Путин  става ясно от съобщението. Борисов упорства за балканската АЕЦ Кабинетът със срок до лятото да реши какво правим с АЕЦ \"Белене\" Борисов и Путин са обсъдили и друг любим проект на българския премиер - този за газовия хъб \"Балкан\". Пак миналата седмица в интервю за ТАСС президентът Румен Радев заяви, че България има стратегически интерес за газ от Русия, който да достига до нас директно през Черно море.  Румен Радев: България има интерес от руски газ пряко, през Черно море Темата се повдига на фона на заявката на \"Газпром\", че иска прекратяване на гадзовите договори с Украйна. От своя страна държавата призова ЕС да не се допуска изграждането на Северен потор 2, чрез който страната ще бъде \"заобиколена\". Същият е случаят и с \"Турски поток\", чието изграждане тече с пълна сила.  \"Газпром\" спира газта за Украйна   Кабинетът със срок до лятото да реши какво правим с АЕЦ \"Белене\" Румен Радев: България има интерес от руски газ пряко, през Черно море \"Газпром\" спира газта за Украйна", "date": "2018.03.05", "title": "Борисов представи \"балканска АЕЦ Белене\" на Путин. Той - готов да преговаря"}
{"url": "http://clubz.bg/64998-zashto_kolenichim_pred_hora_jelaeshti_da_ostanem_robi", "text": "Не се сърдете на една жена, неспособна да оцени достойнството на публичната си позиция, която няма задръжки да обслужи идеологическите си пристрастия или личната си суета, коленичейки пред представител на чужда държава, външно облечен в духовен сан. Не се сърдете на един офицер, избран на най-висока държавна позиция, който не разбира недопустимостта да лобира сред себеподобни представители на други нации за сваляне на санкциите от елита на трета страна в качеството си на най-висш представител на своята държава. Не се сърдете на един природно надарен с политически талант човек, от десетилетие заемащ основната позиция на упражняване на практическа власт в своята страна, който не разбира необходимостта да надрасне аргументите на междуличностните отношения и придобивки в рамките на политическия, административния и корпоративния елит. Не се учудвайте на неспособността му да утвърди политическото общуване като система от отношения между институции и институционални роли, регулирана от власт на закона. Причината за всички тези дефицити е общият - цялостният дефицит на държавност. Една държава не може да се препише от другите - от \"развитите страни\". Една държава не може да се конструира по препоръки. Държавата е реалност, която националният елит трябва да си въобрази - да изгради като плод на своето творческо въображение. Това е основната роля и отговорност на националния елит - политически, интелектуален, духовен - чрез колективно творчество да конструира адекватна на своята национална общност постройка от ценности и цели, роли и институции, способни да организират неговото обществено водачество. Понякога са достатъчни няколко лидери - отците - основатели на САЩ, Аденауер и Ерхард, Стамболов и Фердинанд - за да сътворят и материализират идеята за държава. Понякога е достатъчен дори един лидер - де Гол - за да го направи. Проблемът на българската публична общност произтича от дългогодишното изтребление на поколения български елити, от подмяната им с ерзац-елити - с колониална администрация на чужда сила, с израждането на тази колониална администрация в алчна и безмозъчна олигархична мафия. Оставена без морално и практическо водачество, българската национална общност се разпада на въвлечени в безкрайни конфликти групи и котерии, защитаващи едностранчиви, частични истини за националната ни идентичност. Способността да проникнеш дълбоко в смисъла на историята, да извлечеш уроците на преживяните събития и страдания, да оцениш многоизмерните предизвикателства на настоящето и бъдещето изисква целостта - морална, интелектуална и духовна - на един национален елит, способен да излъчи творческата сила на държавното строителство. (Тази цялост да не се възприема като заместител на политически, идеен и партиен плурализъм, който е следствие, резултат на една базисно конструирана държавна идентичност.) Уви, не притежаваме такъв. Поминуваме вече много десетилетия наред с ерзац версии на национален елит и на национална държава. Люшкащи се между внесени като конфекция идеи, пристрастия и черно-бели визии за света. Затова коленичим пред хора, желаещи да останем роби. Затова приемаме като чиста монета внушения на легитимни - но чужди интереси и визии за самите себе си. Не можем да направим нищо друго, освен да си припомним препоръката на българския философ, угаснал в изгнание - Стефан Попов. Според него националната идентичност, отразена в държавата е \"воля за образ\". Докато не придобием воля за образ, ще останем в миманса на многоликата драма, която изпълва съдържанието на епохата, в която живеем.  ", "date": "2018.03.05", "title": "Защо коленичим пред хора, желаещи да останем роби?"}
{"url": "http://clubz.bg/65010-rezultatite_ot_izborite_v_italiq_predveshtavat_politicheska_nesigurnost", "text": "Парламентарните избори в Италия не биха могли да дадат по-тежка присъда на недостатъците на политическата класа, която управлява страната през последния четвърт век. Гласоподавателите обърнаха гръб на политиците, смятани за арогантни и служещи само на себе си, а повечето и за корумпирани и отговорни за двете десетилетия икономическа стагнация, както и за непрестанните нелегални миграционни потоци към Италия. Популистите от \"5 звезди\" ликуват в Италия Несигурният резултат предвещава седмици политическа несигурност в Рим, последвани по всяка вероятност от сформиране на коалиционно правителство, което ще бъде разединявано от взаимно подозрение между партньорите от самото начало. А това поставя под съмнение доколко смело ще подходи Италия към ключовите икономически реформи, необходими за оцеляването й. Като най-слаба от най-големите икономики в еврозоната, обременена с колосален държавен дълг, със слаб растеж и ниска продуктивност, Италия едва ли може да си позволи още пет години политическа несигурност преди следващите избори. Резултатът предизвиква също и съмнения относно ролята на страната в една по-интегрирана еврозона, за каквато настояват Франция и Германия. Една от най-големите пречки пред подобна реформа отпадна в неделя, когато стана ясно, че членовете на германската Социалдемократическа партия са подкрепили сформиране на широка коалиция с Християндемократическия съюз на Ангела Меркел и баварския й партньор Христянсоциалния съюз на Хорст Зеехофер. Италианските политици, държавни служители и индустриалци умират да играят роля във френско-германската инициатива. Но в неделя центристките политически партии, които споделят възгледите на Париж и Берлин, претърпяха унизителна загуба. Ди Майо и Салвини - новите политически играчи в Италия Победителите бяха популисткото движение “Пет звезди“ и крайно дясната антиимигрантска “Лига“. “Пет звезди“ спечели повече от 30% от гласовете, значителен ръст от 25% спрямо изборите през 2013 г. Движението ще бъде най-голямата партия в парламента. Най-големият шок беше, че “Лигата“ надмина коалиционния си партньор “Форца Италия“ на бившия премиер Силвио Берлускони. Това не е само знак, че привлекателността на 81-годишният Берлускони залязва. Това показва огромното влияние на мигрантската криза. От 2014 г. повече от 600 хиляди нелегални мигранти са  влезли в Италия. А “Лигата“, най-силният антиимигрантски глас в италианската политика, е големият победител. Важно е да се запомни, че резултатите от изборите не правят държавата неуправляема. Италианската демокрация се крепи на неразрушими стълбове, които я поддържат и по време на периоди на политическа нестабилност. Такъв стълб е президентската институция например. Серджио Матарела, настоящият държавен глава, ще играе ключова роля в излизането от периода на политическа несигурност след изборите. Друг стълб е финансовото министерство, което служи като гарант за партньорите на Италия от еврозоната и за финансовите пазари, че на политиците няма да бъде позволено да провеждат безотговорна фискална политика. И все пак страната е изправена пред огромни икономически предизвикателства. Десетки хиляди от най-обещаващите й младежи заминават всяка година. Когато европейската икономика расте, италианската винаги расте малко по-малко. Когато има рецесия, ударът върху Италия е винаги най-тежък. А резултатите от изборите не дават отговор как ще се бори страната с тези предизвикателства. Ди Майо и Салвини - новите политически играчи в Италия", "date": "2018.03.05", "title": "Резултатите от изборите в Италия предвещават политическа несигурност"}
{"url": "http://clubz.bg/65013-cska_sofiq_bi_dunav_v_mach_sys_sydijski_greshki", "text": "ЦСКА-София би \"Дунав\" (Русе) с 2:0 като гост в последен мач от 23-тия кръг на Първа лига. И остава на три точки от лидера \"Лудогорец\" в битката за титлата. Съдийски грешки на топрефера ни Георги Кабаков и неговите асистенти белязаха един добър и интересен двубой, в който двата съперника се надиграваха и създадоха куп интересни моменти пред вратите. Първия гол на \"червените\" - на Фернандо Каранга, падна, след като топката срещна ръката на бразилеца след силен удар на Кристиян Малинов. След срещата Каранга не даде ясен отговор пред \"Диема\" дали е играл с ръка. Малко след попадението на бразилеца пред вратата на гостите се разрази суматоха, играчи се сбутаха за няколко секунди. Кабаков соломоновски вдигна четири жълти картона. Видеоповторенията показаха, че капитанът на ЦСКА-София Божидар Чорбаджийски удари два пъти и напълно умишлено Васил Шопов, когато топката беше в игра. Миг преди това имаше удар от страна на Шопов в тялото на Чорбаджийски. Срещата започна с много активна игра от страна на домакините. Ндайе удари греда в 9-ата минута. Постепенно \"червените\" овладяха инициативата. Така се стигна до попадението. След почивката имаше опасности и пред двете врати. \"Дунав\" направи няколко пропуска, ЦСКА-София също можеше рано да реши нещата. Все пак това стана в 90-ата минута, когато Каранга напредна, успя да опази топката и прехвърли вратаря на \"Дунав\", а притичалият Джеси удвои. Десетима от \"Берое\" удържаха анемичен \"Левски\" Чест прави русенци, начело с треньора Малин Орачев, че след срещата не потърсиха оправдание в съдийските грешки. Това е нещо рядко срещато в българския футбол и заслужава да се отбележи специално.", "date": "2018.03.05", "title": "ЦСКА-София би \"Дунав\" в мач със съдийски грешки"}
{"url": "http://clubz.bg/64999-iz_romana_1_april_2034_na_radan_kynev", "text": "… Но ето че сега градът влезе в емисиите, и то не с обичайната новина за битово престъпление, не с цените на зелената салата (макар да наближаваше Великден), нито дори с гордостта на местна баба, че е отгледала рекордно голяма краставица (напролет, през есента новината обиковено е за тиква), а с изчезването на млада жена, при това, хм, проститутка. Темата беше повече от болезнена, защото в Ямболска област се провеждаше прочутият Пилотен европейски проект за осигуряване на временна алтернативна заетост на  студентки задочно обучение в райони с висока безработица (ППОВАЗСЗОРВБ) под патронажа на Съвета на дамските кооперации (СДК). Проектът беше на прицел както от консервативните, така и от либералните кръгове, и първият свързан с него инцидент се посрещна с интерес и оживление, дори с възбуда. Не стига че за първи път от години се случваше нещо, но то беше и откровено пикантно. От късните вечерни новини насам, всеки имаше мнение – за инцидента, за причините за него, за самия пилотен проект, а и за социалната политика изобщо. “1 APRIL 2034” - криминален роман за близкото бъдеще. От Радан Кънев На сградата на читалището беше издигнат надпис “КУРВИТЕ ВЪН ОТ Е.!!!”, а пред училището група зрелостници, начело с учителя по математика Агопян, издигаха картонен плакат с надпис “ДА НА СВОБОДНАТА ИЗЯВА”, каквото и да значеше това. Неизмазаната бетонна стена на  църквата осъмна с лозунга “Православноста не тарпи анархия”. Правописът издаваше симпатиите на автора към  , тъй като единственият анархист в града беше пословично грамотен. Всеобщата суматоха остави почти незабелязано друго необичайно събитие. Предната вечер към 22 ч в града влязоха двама непознати с нов, дълъг, черен автомобил. Шофираше стегнат мъж с евтино кожено яке, а на задната седалка спеше висок светъл тип, увит с нещо дълго и черно. Слязоха пред хотел “Орудица”, огледаха стаите и след петминутна безпомощна пантомима наеха една двойна, “реновирана”, с балкон. Евлоги не знаеше дали някой друг е забелязал пристигането на странната двойка и се чудеше какво ли търсят в градчето. Стаите в “Орудица” бяха пословично мръсни и неподдържани, по по-претенциозен критерий – практически неизползваеми. Никой не би отседнал там без основателна причина. Точно такива неизяснени въпроси го изнервяха, още от малък. И му пречеха да се радва на хладното време… Замислен за съвпадението на необичайни случки в толкова скучен и предвидим град, той прекоси реката по каменния мост и сви вляво покрай полусрутената сграда на полицейското управление. Погледна през рамо и злорадо се усмихна на обърканата и малко подута от продължително пиянство физиономия на полицейския началник, втрещена между двете телевизионни камери. Капитан Киро Крумов рядко ставаше преди два следобед и никога не пропускаше да си почине от трудното събуждане в кръчмата, където обикновено прекарваше и остатъка от работния си ден. Злата му участ беше да разбере последен от целия град за изчезналото момиче. …", "date": "2018.03.05", "title": "Из романа \"1 APRIL 2034\" на Радан Кънев"}
{"url": "http://clubz.bg/65014-shefyt_na_sydiite_ima_duzpa_za_ludogorec_septemvri_petrov_e_naglec", "text": "Продължава бурята около меко казано странната дузпа, която Волен Чинков отсъди за \"Лудогорец\" в 93-тата минута срещу \"Септември\" и \"орлите\" спечелиха с 1:0 в събота. Според шефа на съдийската комисия Петър Петров, Чинков е взел правилното решение. Реферът все пак ще бъде наказан - заради това, че не е отсъдил ново изпълнение, тъй като Георги Терзиев явно навлиза в наказателното поле още преди удара на Клаудиу Кешеру. Обяснението на търновеца срещна гняв в редиците на \"Септември\". \"Септември\" беше един от клубовете, които не само подкрепиха Борислав Михайлов за президент на БФС, а и издигнаха кандидатурата му. ЦСКА-София би \"Дунав\" в мач със съдийски грешки А за комисията на Петър Петров допълнителни главоболия донесоха днес грешките на Георги Кабаков и неговите асистенти на срещата \"Дунав\" (Русе) - ЦСКА-София (0:2).", "date": "2018.03.05", "title": "Шефът на съдиите: Има дузпа за \"Лудогорец\". \"Септември\": Петров е наглец"}
{"url": "http://clubz.bg/64926-kakvo_tochno_kazva_chyrchil_za_jelqznata_zavesa", "text": "Никой не знае какво Съветска Русия и нейната международна комунистическа организация възнамеряват да направят в непосредственото бъдеще или какви са границите, ако има такива, на техните екпанзиостични и прозелитиращи тенденции. Аз имам силно възхищение и уважение към храбрия руски народ и моя военен другар, маршал Сталин. Има дълбока симпатия и добра воля във Великобритания - и не се съмнявам тук също - към народите на вси Русии и решимост да упорстваме през много трудности и неуспехи в установяването на трайни приятелства. Ние разбираме нуждата на Русия да бъде сигурна по западните си граници чрез премахване на всякаква възможност за германска агресия. Ние приветстваме Русия на полагаемото ѝ се място сред водещите нации в света. Ние приветстваме нейния флаг по всички морета. Преди всичко, ние приветстваме постоянни, чести и растящи контакти между руския народ и собствения ни народ от двете страни на Атлантика. Мой дълг е обаче, а съм сигурен, че вие бихте искали да изложа фактите, както ги виждам пред вас, да поставя пред вас някои факти за настоящето положение в Европа. От Шчечин на Балтийско море до Триест на Адриатическо море желязна завеса се е спуснала над континента. Зад тази линия лежат всички столици на древните държави от Централна и Източна Европа. Варшава, Берлин, Прага, Виена, Будапеща, Белград, Букурещ и София, всички тези известни градове и населенията около тях лежат в това, което трябва да нарека Съветската сфера и всички са предмет под една или друга форма, не само на съветско влияние, но и на много висока и в много случаи увеличаваща се степен на контрол от Москва. Единствено Атина  - Гърция със нейното безсмъртно величие  - е свободна да реши бъдещето си в избори под британско, американско и френско наблюдение. Доминираното от Русия полско правителство бе насърчено да направи огромни и погрешни посегателства над Германия и масови експулсации на милиони германци в печален и невъобразим мащаб сега протичат. Комунистическите партии, които бяха много малки във всички тези източни държави на Европа, са издигнати до превъзходство и власт, далеч отвъд числеността им, и навсякъде се стремят да получат тоталитарен контрол. Полицейски правителства са взели надмощие в почти всеки случай и досега, освен в Чехословакия, няма истинска демокрация. И Турция, и Персия, са дълбоко обезпокоени и смутени от исканията, които са отправени към тях и от натиска, упражняван от правителството в Москва. Руснаците правят опит в Берлин да изградят една квази-комунистическа партия в тяхната зона на окупирана Германия чрез оказване на специални чрез услуги на група леви немски лидери. В края на боевете миналия юни американските и британските армии се оттеглиха на запад в съответствие с по-ранно споразумение до дълбочина в някои точки от 150 мили на фронт от почти 400 мили, за да позволим на руските ни съюзници да окупират това огромно териториално пространство, което Западните демокрации бяха завладели. Ако сега Съветското правителство се опита, чрез отделно действие, да създаде про-комунистическа Германия в техните области, това ще предизвика нови сериозни трудности в британските и американските зони и ще даде на победените германци да се обявят на търг между Съветите и Западните демокрации. Каквито и заключения да могат да бъдат направени от тези факти, а те са факти, това определено не е освободената Европа, за която се бихме да изградим. Нито е Европа, която съдържа съществените условия за траен мир. . Тъкмо от кавгите на силните родителски раси в Европа произлязоха световните войни, които наблюдавахме или които са се случили в минали времена. Двукратно в нашия живот сме видели Съединените щати, противно на желанията и традициите им, противно на аргументи, чиято сила не е възможно да не се проумее, да бъдат въвлечени от неудържими сили в тези войни навреме за осигуряване на победата на добрата кауза, но само след като са станали страховити кръвопролития и опустошение. Двукратно Съединените щати е трябвало да изпратят няколко милиона от своите млади мъже, за да намерят войната, но сега войната може да намери която и да е нация, където и да живее между здрача и зората. Със сигурност трябва да работим със съзнателна целенасоченост за велико омиротворяване на Европа, в структурата на Обединените нации и в съответствие с тяхната харта. Това, чувствам, е отворена причина за политика от много голяма важност. Пред желязната завеса, която се простира насред Европа са други причини са безпокойство. В Италия комунистическата партия сериозно е затруднено от това, че трябва да подкрепи претенциите на обучения от комунистите маршал Тито към някогашна италианска територия в началото на Адриатическо море. Въпреки това бъдещето на Италия виси на косъм. При все това, не можем да си представим регенерирана Европа без силна Франция. През целия си обществен живот съм работил за силна Франция и никога не загубих вяра в нейната съдба, дори и в най-мрачните часове. Не ще изгубя вяра сега. Все пак, в голям брой страни, далеч от руските граници и по целия свят, комунистически пети колони са установени и работят в пълно единство и абсолютно подчинение на наставленията, които получават от комунистическия център. Освен в Британската общност и в Съединените щати, където комунизмът е в най-ранен етап на развитие, комунистическите партии и пети колони представляват сериозно предизвикателство и опасност за християнската цивилизация. Това са мрачни факти за всекиго, който да ги изброява на утрото на победа, спечелена с толкова много прекрасно другарство по оръжие и в каузата на свободата и демокрацията, но бихме били твърде неразумни да не се изправим срещу им прямо докато остава време.", "date": "2018.03.05", "title": "Какво точно казва Чърчил за \"Желязната завеса\"?"}
{"url": "http://clubz.bg/65007-dvijenie_kan_kubrat_veche_e_fakt_s_bojidar_dimitrov_snimki", "text": "Божидар Димитров, Коцето-Калки, Христо Бойчев, архитект Миломир Богданов дадоха днес старт на надпартийното движение \"Кан Кубрат\", което ще се бори за президентска република. Сбирката бе в София - във Военния дом-паметник на ул. \"Солунска\". Това е някогашната централа на Шесто управление на Държавна сигурност. Може пък и последното да е случайност - през февруари, когато учредителната сбирка се отложи, идеята бе тя да се проведе в Народния театър. Димитров обаче се разборя. Пък и театърът не беше отпуснал специална зала.  Като свой химн от движението припознават песента \"Шуми Марица\", която прозвуча в залата днес.  Историкът, бивш директор на Националния исторически музей, бивш министър в първия кабинет \"Борисов\", преди това активист на БСП, а още по-преди - агент на ДС \"Кардам\", обяви очакваното: \"Кан Кубрат\" започва курс за свикване на Велико народно събрание и установяване на модел на управление \"президентска република\" у нас. Според Димитров парламентарните демокрации са атрофирали.  Божидар Димитров - като организатор, беше подранил за сбирката, обявена за 14 ч. Малко преди това във Военния дом-паметник в сърцето на София бе празна. Ако не се брои самият Димитров. Историкът поседна в пустата зала, намираща се в сградата на ул. \"Солунска\" в столицата. Библия, кама, пистолет (бутафорен) и, разбира се, националният флаг - това бяха атрибутите на президиума. И бонбони... А това трябва да е учредителният акт на \"Кан Кубрат\". В 14 часа в залата започнаха да прииждат учредителите.  Божидар Димитров учредява движение \"Кубрат\" днес  ", "date": "2018.03.05", "title": "Движение \"Кан Кубрат\" вече е факт. С Божидар Димитров (СНИМКИ)"}
{"url": "http://clubz.bg/65006-marko_mendosa_dovede_conko_conev_v_sofiq", "text": "Марко Мендоса - легендарният басист на \"Уайтснейк\" и обновените \"Тин Лизи\", е в София. Това е причината и Хеви Кметъл - Цонко Цонев да дойде от Каварна в клуб Рок ен Рола за утрешния лайв, довери самият той пред Клуб Z. Мендоса идва у нас с чисто нов албум Viva La Rock.   Както е известно, той е водеща фигура и в суперсупер-групата The Dead Daisies, която вече зарадва столичната публика. Луднаха за евтините билети на Nightwish Както Клуб Z вече писа, засега са обявени хедлайнерите на двете вечери - \"Найтуиш\" и Глен Хюз от \"Дийп Пърпъл\" със съпортваща банда Б.Т.Р. Цонко каза обаче пред Клуб Z, че готви голяма... осмомартенска изненада за феновете. Сутринта на дамския празник ще съобщи при Елена Розберг в Z Rock още един достатъчно именит участник във фестивала. Nightwish идва във Варна през август Очаква се \"Варна Мега Рок\" да стане естествен заместител на пропадналия рок-фестивал в Каварна. Този път Цонев е съорганизатор с Община Варна, а публика се очаква и от съседните държави, най-малкото защото това е единственият концерт на \"Найтуиш\" в югоизточна Европа. Nightwish идва във Варна през август", "date": "2018.03.05", "title": "Марко Мендоса доведе Цонко Цонев в София"}
{"url": "http://clubz.bg/64996-di_majo_i_salvini_novite_politicheski_igrachi_v_italiq", "text": "Матео Салвини, лидерът на Лигата, е основен играч в дясната коалиция на Силвио Берлускони, предаде ДПА, цитирана от БТА.  След като оглави партията през 2013 г., 44-годишният политик, който е роден в Милано, я трансформира. Първоначално съществувала като сепаратистко движение за отделяне на богатата Северна Италия, Лигата премахна думата \"Северна\" от името си, за да придобие популярност на национално равнище. Салвини възприе националистически, евроскептични и антиглобалистки позиции и посочва американския президент Доналд Тръмп, унгарския премиер Виктор Орбан, руския президент Владимир Путин и водачката на френската крайна десница Марин льо Пен като примери за подражание. Вдъхновен от Тръмп, Салвини възприе лозунга \"Италия на първо място\".  В пространно интервю за ДПА неотдавна той представи плановете си за справяне с вълната от мигранти. Италия е основната входна точка на насочилите се към Европа мигранти от Африка и други места. От 2013 г. нейните власти са регистрирали близо 680 000 пристигнали такива мигранти. В този контекст Лигата постепенно набра гласове с помощта на остра антимигрантска риторика, включително обещание да използва \"булдозер\" срещу нежелани чужденци. В интервюто за ДПА лидерът на Лигата каза още, че пристигащите плавателни съдове с мигранти трябва да бъдат спирани още в Средиземно море и там, на самите съдове, да се правят проверки за възможни измами с цел да се придобива право на убежище. Популистите от \"5 звезди\" ликуват в Италия Трийсет и еднагодишният Луиджи Ди Майо, лидерът на Движение \"5 звезди\", пък в момента символизира умереното послание на протестната партия, в която той направи светкавична кариера, отбелязва Франс прес. Присъединил се към движението през 2007 г., Луиджи Ди Майо бързо изкачва йерархическата стълбица и за по-малко от десет години стига до върха. През 2010 г. той става депутат, а три години по-късно и заместник-председател на долната камара на парламента, после се наложи като безспорен политически водач на движението. През септември съвсем естествено е посочен като кандидат за поста министър-председател след гласуване онлайн сред активистите, в което събира 82 на сто от гласовете - нечуван резултат, обяснен от противниците му с липса на реална конкуренция. Завладян от политиката още на млади години, Луиджи Ди Майо записва да следва право, без обаче да завърши обучението си. А професионалният му опит е твърде ограничен - за кратко работи като администратор на сайт, асистент-режисьор и служител на стадион. Затова критиците му твърдят, че той е само марионетка на основателя на Движение \"5 звезди\" Бепе Грило и няма интелектуални сили да ръководи третата икономика в еврозоната. Ди Майо обаче отвръща: Движение \"5 звезди\" управлява няколко големи градове, като Рим, Торино и Ливорно. През 2013 г. влезе в парламента със 109 депутати и 54 сенатори. На излизане има 88 депутати и 35 сенатори, заради изгонване на партийни членове или заради доброволно напускане. Малко преди изборите десетина членове също обявиха, че напускат движението. Някои бяха пропуснали да кажат, че са франкомасони или защото бяха извършили измами при изпълнението на партийно обещание - да предоставят част от заплатата си за фонд за малките и средни предприятия. През годините програмата на Движението еволюира и от излизане от еврозоната, то сега изобщо не поставя това на дневен ред. А темата за ЕС дори не фигурираше в официалната предизборна програма на партията. Според анализатори много хора са гласували за Движение \"5 звезди\" заради разочарование от традиционните партии, а за Лигата заради безпокойствата си, свързани с миграцията. ", "date": "2018.03.05", "title": "Ди Майо и Салвини - новите политически играчи в Италия"}
{"url": "http://clubz.bg/65008-desislava_radeva_hora_chestno_roklite_li_sa_temata", "text": "Съпругата на президента Румен Радев - Десислава Радева, реагира на дискусията, разгоряла се в социалните мрежи по повод нейния тоалет и този на вицепрезидента Илияна Йотова за традиционния прием на държавния глава по случай Националния празник 3 март.  На прием при президента (СНИМКИ) Ето обръщението на г-жа Радева, което завършва с поздрав към аудиторията - \"Моторхед\" и \"Love me forever\". Текстът е без редакторска намеса.    ", "date": "2018.03.05", "title": "Десислава Радева: Хора, честно, роклите ли са темата?"}
{"url": "http://clubz.bg/65000-asad_pak_udari_iztochna_guta_pone_14_civilni_jertvi", "text": "Най-малко 14 цивилни са убити при нови въздушни удари на режима на Башар Асад срещу бунтовническия анклав Източна Гута, Сирия. Това се случва, след като Асад заяви, че настъплението срещу бунтовниците там ще продължи, съобщи мониторингова организация, цитирана от Франс прес. На въздушни удари и ракетен обстрел са били подложени през нощта и рано тази сутрин няколко места в Източна Гута. Десет души са загинали в селището Хамурийе, където са били използвани варелни бомби, посочи Сирийският център за наблюдение на правата на човека, съобщи БТА.  Силите на Башар Асад убиха 500 души за седмица. 123 от тях са деца След новите рейдове цивилните жертви от началото на интензивната офанзива на 18 февруари стават 709, каза директорът на Центъра Рами Абдел Рахман. Според организацията правителствените сили са си върнали контрола над повече от една четвърт от Източна Гута. Смъртоносните акции на режима на Башар Асад в Източна Гута продължават, въпреки резолюцията на ООН, приета единодушно, за примирие в Сирия с цел получаване на хуманитарна помощ. Според ООН примирието трябва да трае минимум месец. Въпреки това рейдовете на сирийския президент продължават, докато жителите на Източна Гута очакват днес конвой с хуманитарна помощ - първият от началото на ескалацията на насилието. Конвоят се състои от 46 камиона с медицинска помощ и храни за 27 500 души, съобщи ООН.", "date": "2018.03.05", "title": "Асад пак удари Източна Гута, поне 14 цивилни жертви"}
{"url": "http://clubz.bg/64992-germanskata_policiq_svalq_iziskvaniqta_za_kadri", "text": "Така например, досегашната пълна забрана за видима татуировка по телата на униформените отпада – ако картинката е дискретна, няма проблеми да се изпълняват служебните задължения и с нея. А новаците може и да не са съвсем перфектни в правописа, но в това отношение колкото и да се снижават изискванията, не могат да отпаднат напълно – търсачите на млади полицаи в провинция Райнланд-Пфалц, потърсили попълнения в училищата, се сблъскали с прекалено голяма неграмотност, за да си затворят очите. За необходимостта от увеличаване на броя на полицаите има очевидни причини – терористичните заплахи, притокът на бежанци, нарастващият брой масови събирания. Същевременно проучвания сред гражданството сочат, че и то настоява за повече сигурност. Но откъде да се намерят кандидати? Полицейската академия в Хамбург, която е една от най-модерните в страната, се е захванала с мащабна офанзива, за да привлече повече млади хора, търсейки включително нестандартни начини да ги убеди колко интересна е професията. Наред с традиционните акции по училища и образователни панаири, се прибягва към раздаването на рекламни картички по кръчми и кина. А съдържанието им дори може да стъписа някого, щом призовават, например, „Окови ме!“ или съобщават, че „83 процента от мъжете не могат да устоят на жените в униформа“. Имиджът на полицията трябва е такъв, че да привлича младите хора. Което „чарът“ на канцеларската работа или безцеремонността в името на закона няма как да постигнат, отбелязва ръководителят на академията в Хамбург Томас Модел. Неговото намерение е в бъдеще да пусне по дирите на потенциалните кандидати специални „търсачи на талнти“, които биха били в състояние да вербуват изкушените от полицейската работа фризьори или автомонтьори. „Все пак полицията в Германия отдавна се числи към средната класа“, подчертава Модел. Обучението на младши служители трае 30 месеца, на старши – 36. Основното изискване към кандидатите е да не са престъпвали закона, освен това от тях се очаква да съблюдават принципите на свободната  демократична държавност. Трябва да отговарят, естествено, и на определени физически критерии – за ръст и за  за добро зрение. И трябва да преминат няколко теста, за да бъдат допуснати до обучението. Могат и да не бъдат германци, но трябва поне осем години да са живяли в страната легално и да владеят езика говоримо и писмено. Свободните места едва ли ще се попълнят, смятат обаче от полицейските синдикати, въпреки включването на темата и в коалиционния договор на двете големи партии в Германия. В следващите години предстоят масови пенсионирания (на между 30 и 40 процента от персонала), а интересът към професията остава нисък и вече се обсъжда дори и вариантът с назначаването на обучаващи се за редови полицаи. Или пък и на по-нисички служители – провинция Мекленбург-Предна Померания, например, вече е отменила изискването за ръст от минимум 1,65 м, а Шлезвиг-Холщайн приема и с по-ниски оценки в дипломите. „Само“ по финансов път новаците няма как да бъдат съблазнени, дори ако работят в сферата на високите технологии – с начална заплата от около 1000 евро нето, при положение, че концерни като „Сименс“ предлагат поне два пъти повече.", "date": "2018.03.05", "title": "Германската полиция сваля изискванията за кадри"}
{"url": "http://clubz.bg/64997-bojidar_dimitrov_uchredqva_dvijenie_kubrat_dnes", "text": "Бившият директор на Националния исторически музей Божидар Димитров учредява днес Българско надпартийно движение \"Кубрат\" (БНСК). Новината дойде от Боянския клуб за подкрепа на българската държавност и нация. Сбирката ще е във военния дом-паметник на столчната ул. \"Солунска\" 21 от 14 часа. Заявката за ново движение дойде в началото на годината, като обявеното намерение бе то да прерасне в партия. Първата дата за учредяването му бе 4 февруари, но събитието бе отложено. Официалният мотив бе, че Божидар Димитров се разболя.  Божидар Димитров прави \"Кан Кубрат\". С професори - като през 1935-1943 г. Едно от основните послания е настояването България да се превърне в президентска република. Според Божидар Димитров \"парламентарната република е атрофирала\".  Форумът днес ще е под ръководството на бившия шеф на НИМ и министър в първия кабинет \"Борисов\", арх. Миломир Богданов, д-р Костадин Георгиев - Калки, Христо Бойчев и ген. Стоимен Стоименов. Сред кандидатите за членове на \"Кубрат\" са хора   ", "date": "2018.03.05", "title": "Божидар Димитров учредява движение \"Кубрат\" днес"}
{"url": "http://clubz.bg/64987-tam_kydeto_vlastva_silata_trajno_se_nastanqva_bednostta", "text": "Сериалът „Гинка” не падна от небето. Както не паднаха от небето казусите „Гебрев”, „двете лъвчета”, „Пирин”, „Витоша”, „Общинска банка” и пр. Тези казуси са проявление на нещо, което вече се беше случило в недрата на обществото – радиоактивни гъби, изникнали от радиоактивна почва. Помните ли, как започна врявата по повод „умните и красивите”? Писателят Господинов каза, в пика на протестите от лятото на 2013 година, нещо самоочевидно: „Протестиращият човек е красив”. Естествено, че е красив, защото е изправен и гледа света право в очие – за разлика от обичайната телесна постановка на масовия българин, който е храбър само на маса, а инак крачи по живота с приведена главица, гледайки изпод вежди, кой от околните ще му скрои някакъв номер. Икономисти... Помните ли отговора на не-протестиращите? Беше нещо като: Още тогава се видя, че нещо дълбоко не е наред с либералната демокрация в българския й вариант. Напомням: една от темите на либералната демокрация е, че всеки може да се издигне със собствените си усилия. Да се извиси, като се потруди. В една либерална демокрация, посланието на Господинов щеше да бъде разтълкувано така: Иначе казано, неговото беше мобилизиращо послание: „Стани и тръгни; и ти можеш, защото всеки може. Никой не е изключен”. В една либерална демокрация, с нейната презумпция за равенство на шансовете и справедливост на условията, опонентите биха тръгнали да питат – „какво имаш предвид под „красив”?” Или да се заяждат, с колко процента ставаш по-красив всеки път, когато си на протест. Нямаше да поставят под въпрос основното допускане: че всеки човек може да заеме позиция, която да го извиси над всекидневната сивота на битуването. Дори: стана не едно друго, а две други. Първо: хората не декодираха посланието на Господинов като призив към тях да се извисят, а като заклеймяване, че не са способни на извисяване. С това масата българи раздели нацията на две групи: софийски елит, вече някак си извисен (по-късно наречен „жълтопаветен”) и „народ”, който остава в масовката и не е способен да стане друго. Точно този „народ” се разсърди, че (не бидейки „на жълтите павета”) е изключен от редиците на „красивите”; и беше благодарен на Велислава Дърева, която разшири темата, добавяйки „умните” към „красивите”. И второ: масовият българин възненавидя всеки, който го призовава да стане нещо повече от това, което е. Да се учи, например, за да сполучи. А когато сполучи – да помага на хората около себе си и те да сполучат. През цялото това време властта и медийният елит усърдно помагаха за отравянето на обществената почва. Демонстрираха, демонстрират и днес, че всъщност – няма никакъв смисъл да полагаш усилия, за да се извисяваш. Дори напротив: колкото си по-близо до природното си, насипно състояние – толкова повече шансове имаш. Министър-председателят може се хвали не с начетеност, а с мускули. Можеш да обикаляш телевизионние студиа и да те титуловат „политолог”, макар да нямаш завършено средно образование. Можеш да нямаш средно, но да си купиш ЧЕЗ. БСП - по-близо до фашизма, отколкото до марксизма Бунтът на „народа” срещу Господиновите призиви да се извиси, в съчетание с бруталния успех на неуки и некомпетентни хора доведе, само за четири-пет години, до онова триумфиращо невежество, което днес виждаме да пълзи по ученици и по учители. Няма значение, че не знаеш нищо. Защото значение имат други неща. Да си силен. Да влезеш в „средите”. Да познаваш министър. Да имаш телефона на премиера. Да имаш пари, независимо – как и откъде. И в никакъв случай да не помагаш на хората около себе си. Напротив – трябва да им се подиграваш, защото са толкова загубени, че не са се уредили в „игрите”. Този хищнически солипсизъм бързо прерастна в цялностна идеология, изработвана от присъдружни на властта групички като Институт за дясна политика (с председател Нено Димов), различни „либертарианци”, „пазарни икономисти” и подобни. Слабите са си виновни. Да са се уредили покрай силните. Бедните да го ду*ат, както се казваше в една кинокомедия на Мел Брукс. Беше въпрос на време това обществено пропадане да стигне до логичния си завършек: че единственото нещо, което е важно, е – силата. В тази посока държавната върхушка също много се постара, като всекидневно демонстрираше, че закони, правила, регулации – нищо такова няма значение. Значение има, кой е по-силен. По-силният прегазва всякакви закони, правила и регулации, както бивол минава през паяжина. А там, където няма правила, единственият регулатор е силата. И така, за една петилетка, стигнахме от посланието „Изправи се и стани красив” до днешната държавно-обществена идеология: Оттук и масовата подкрепа за това, „Бойко” да „вземе” ЧЕЗ. Да наложи силата си върху обстоятелства, инак крайно комплицирани откъм закони, регулации и правила. Да мине през правилата като бивол през паяжина. Никак не беше случаен онзи култов медиен образ след срещата „Гинка-Бойко”: двама едри министри, застанали в позата на мутри от двете страни на една слабичка Гинка от Пазарджик, застанала в позата на отвлечена от мутрите. Към този момент тя вече имаше законово подписан договор да купи ЧЕЗ. Те обаче имаха мускулите и телесната маса. Видимо, тя беше слабата; те бяха силните. Всички тези неща се трупаха през годините и днес произвеждат, на равнището на обществото, класика, известна от историята. Невежото мнозинство гони с псувни просветеното малцинство, докато се прекланя пред силата, защото смята, че тя ще му помогне в това му начинание. Както в романа на братята Стругацки „Трудно е да бъдеш бог”, където неграмотното мнозинство беси, набива на кол и насича на късове „грамотеите” и „книжниците”. Проблемът, разбира се е, че там, където силата става единствен регулатор на обществените отношения, тя веднага прераства в произвол. Силен съм – и всяка моя прищявка трябва да стане факт. Искам да се хваля пред мутрите в махалата, че си имам не едно, а две лъвчета – че съм цар на царя на животните – и цялата държавна машина се задейства, за да ми ги даде. Искам да застроя Витоша и затова не пускам лифтовете, които по договор стопанисвам – и цялата държавна машина гледа в друга посока. Искам Пирин да си е мой, без да вадя пари, за да го купувам – и цялата държавна машина хуква да ми помага в това ми начинание. Искам да покажа, колко съм предан на патриарха на Москва и цяла Русия – пращам милиционери да заплашват хора в София (предполага се – „умни и красиви”) с предупредителни протоколи. И всички забравят друго нещо, което знаем от историята: Външният бизнес вече бяга презглава от българската джунгла, вземайки със себе си парите си, знанията си, технологиите си, културата си и работните места. Само за една година реинвестираната в България печалба на чужди инвеститори е спаднала 15 пъти. Пъти, не – проценти. В проценти е 92.5. На терена остават само едни Гинки, които бързо биват смачквани от по-силните от тях Бойковци. Населението френетически ръкопляска. Просветеното гражданско действие, искащо да възвиси всекиго, е заместено от невежата, но затова пък груба сила, която иска да унизи всички, за да може да прави, каквото си иска. Време е за изводи. Ако не демонстрираш гражданско поведение, не си умен и красив. Нещо повече: ти си глупав и грозен. И освен това си роб. И освен това накрая ще останеш и без гащи, защото някой по-силен от теб ще ти ги вземе. Това, драги, са фактите, а пред тях, както е известно (поне – на „умните и красивите”) и боговете мълчат. Когато изтриете и последната следа от либералната демокрация, когато накарате и последния „умен и красив” да млъкне – точно в този миг, в който се радвате на своя триумф, ще останете без гащи. БСП - по-близо до фашизма, отколкото до марксизма", "date": "2018.03.05", "title": "Там, където властва силата, трайно се настанява бедността"}
{"url": "http://clubz.bg/65004-dps_dyrjavata_ne_trqbva_da_vliza_v_chez_i_da_nacionalizira", "text": "ДПС е против държавата да влиза в сделката с ЧЕЗ, както и против идеите, идващи и от властта, и от опозицията под различни форми, за \"национализация\" на електроразпределителни дружества, съобщи БНТ. Това стана ясно от думите на депутата от движението Рамадан Аталай, който от години отговаря за сектора \"енергетика\" в парламентарната група на ДПС. Новината дойде от организирания от партията семинар за отворено управление, който се провежда в София с гости от Либералния алианс.  По думите на Аталай държавата по никакъв начин не трябва да влиза в сделката между ЧЕЗ, които искат да се изтеглят от България официално, и фирмата \"Инерком\" на Гинка Върбакова.  Призивът на ДПС идва, след като миналата седмица премиерът Бойко Борисов повика на среща в Министерския съвет Върбакова и на тази среща  държавата е заявила, че иска да влезе в сделката между \"Инерком\" и ЧЕЗ-Груп. По време на изявлението на самата Върбакова, че е готова на такъв ход, стана ясно и каква е \"държавната\" оферта - да има поне контролен дял от компанията или мининум 34% от акциите. Въпреки че в Министерския съвет този вариант бе изговорен от финансовия министър Владислав Горанов, той вчера обяви, че според него държавата не бива да настоява за собственост в ЧЕЗ. Преговорите между \"Инерком\" и ЧЕЗ-Груп ще са в Прага и започват тази седмица в сряда, съобщиха преди ден от фирмата на Върбакова.  Гинка Върбакова преговаря в Прага за парче за държавата Според Рамадан Аталай в сагата продажбата на електроразпределителното дружество проблем е и че кандидат-купувачът в лицето на Върбакова и нейните фирми нямат нито финансов, нито какъвто и да било друг капацитет за да управляват ЧЕЗ.  Топ 10 причини държавата да не придобива дял в ЧЕЗ-България Фирмата на Гинка Върбакова е платила 5 млн. евро гаранция за ЧЕЗ По основната тема за отвореното управление, Мустафа Карадайъ коментира, че има криза в либералните демокрации и трябва либералните партии да помислят как да се излезе от от тази криза. Мустафа Карадайъ - председател на ДПС: Свободните и активни граждани с помощта на ИКТ могат да се превърнат в мощен катализатор на необходимите социални промени. Ако отвореното управление е моторът на новото време, то отворените данни са суровината за двигателя, а новите технологии са магистралите на това управление.   Топ 10 причини държавата да не придобива дял в ЧЕЗ-България Фирмата на Гинка Върбакова е платила 5 млн. евро гаранция за ЧЕЗ", "date": "2018.03.05", "title": "ДПС: Държавата не трябва да влиза в ЧЕЗ и да национализира"}
{"url": "http://clubz.bg/65003-oon_iska_razsledvane_v_iztochna_guta", "text": "Съветът на ООН за правата на човека прие днес резолюция, настояваща за започване на разследване на случващото се в обсадения от сирийската армия бунтовнически анклав в района Източна Гута, където загинаха стотици хора през последните дни, съобщи Франс прес, цитирана от БТА. Внесеният от Великобритания текст бе приет с 29 гласа от 47-те държави в съвета, при 5 гласа против и 14 въздържали се. В резолюцията се иска независимата международна анкетна комисия за Сирия  \" в региона. Силите на правителството на президента Башар Асад контролират вече една трета от намиращия се в непосредствена близост до столицата Дамаск бунтовнически бастион в Източна Гута. По данни на базираната във Великобритания неправителствена организация Сирийски център за наблюдение на човешките права те контролират 33 процента от анклава, който е с обща площ от около сто квадратни километра. Сирийската Централна военна медия съобщи, че са превзети 36 процента от цялата територия, контролирана от различни въоръжени формирования. Представител на Световната здравна организация заяви пред Ройтерс, че сирийските власти са инспектирали камиони с хуманитарна помощ, предназначена за обсадената зона. По думите му обаче те не са разрешили доставянето на около 70 процента от материалите, включително редица медикаменти, хирургически принадлежности и комплекти за оказване на първа помощ. По-рано стана ясно, че въпреки приетата миналата седмица резолюция за обявяване на поне 30 дни примирие в Източна Гута, силите на Башар Асад са нанесли пореден удар тази нощ. Според данните към момента резултатът от нападението е поне 14 цивилни жертви.  Асад пак удари Източна Гута, поне 14 цивилни жертви", "date": "2018.03.05", "title": "ООН иска разследване в Източна Гута"}
{"url": "http://clubz.bg/64995-formata_na_vodata_grabna_oskar_za_naj_dobyr_film", "text": "\"Формата на водата\" спечели \"Оскар\" за най-добър филм и е големият победител за 2017 година. Шоуто започна с няколко не особено остроумни шеги на водещия Джими Кимъл, който предупреди гостите да не стават веднага, щом чуят името си, за да не се повтори неловката ситуация от миналата година, когато продуцентите на „Ла Ла Ленд“ излязоха за наградата за най-добър филм, но се оказа, че тя всъщност е за „Лунна светлина“. Церемонията протече без специален дрескод, повечето не носят дори значките #Time’sUp. Статуетка получи  , с което „Формата на водата“ направи първия си пропуск. Призьорът не е голяма изненада, тъй като модата е в центъра на сюжета на филма на Пол Томас Андерсън.  филмът на Брайън Фогел, който изследва един от най-големите допинг скандали – в руския спорт,  Последва изпълнение на Мери Джей Блайдж – единственият засега случай на човек в историята на оскарите, номиниран едновременно за песен и за поддържаща роля („Мъдбаунд“). , филмът с най-много номинации след „Формата на водата“,   втори за филма… Остават му още доста възможности. Чилийският   – първият „Оскар“ за филм с транссексуална актриса в главната роля. Наградата за  , за образа на майка-чудовище в „Аз, Тоня“. Поредната награда за нещо, което се случва за първи път - бивш баскетболист от НБА взе „  Това е малка изненада, предвид обвинението за Брайънт през 2003-та за сексуален тормоз. Но в случая бе постигнато извънсъдебно споразумение с жертвата. В залата на церемонията Брайънт се размина с каквато и да е отрицателна реакция - според „Гардиън“ обаче в нюзрума на „Долби тиътър“ се е разнесло гневно мърморене. Оскарът за пълнометражен  отиде у създателите на пътешествието към света на мъртвите  . Водещият Джими Кимъл изтъкна важната роля на монтажа, като се пошегува, че преди да влезе в монтажната „Дюнкерк“ е бил романтична комедия с Рийз Уидърспун. Три от жертвите на Харви Уайнстийн – Ашли Джъд, Анабела Шиора и Салма Хайек – излязоха на сцената, за да заявят, че времето свърши (#Time’sUp) и поздравиха смелите жени, които не замълчаха, че са преживели сексуално насилие.  на 90-годишния Джеймс Айвъри. , много отдавна не се е случвало създателят на един филм да получи още с дебюта си номинации за най-добър режисьор, най-добър оригинален сценарий и най-добър филм. След 12 номинации, започнали още през 1995 г. с „Изкуплението Шоушенк“, на 13-ия път операторът Роджър Дийкинс спечели „Оскар“. , второ отличие за „Тайната на Коко“. „Междузвездни войни: Последните джедаи“ остана без нито един „Оскар“, но пък при приходи от над 1 милиард и 300 милиона долара това надали е повод за огорчение.  – трети за „Формата на водата“. Получавайки статуетката, Дел Торо отбеляза, че е имигрант и подчерта приноса на мнозина още големи личности в американското кино, също имигранти като него. , за превъплъщението му в образа на Чърчил.", "date": "2018.03.05", "title": "\"Формата на водата\" грабна \"Оскар\" за най-добър филм"}
{"url": "http://clubz.bg/64994-populistite_ot_5_zvezdi_likuvat_v_italiq", "text": "Нито една партия или коалиция няма да има мнозинство в Камарата на депутатите (долната камара на парламента), показват предварителните резултати от екзит пол на държавната телевизия РАИ за разпределение на местата по партии, предадоха световните агенции. . За да има мнозинство в 660-местната камара и да може да управлява сама, коалицията трябва да разполага с най-малко 316 места. Първите данни от преброяването на гласовете, изнесени от телевизия Ла Сетте, пък показват, че в  , предадоха Ройтерс и ДПА. Досегашната управляваща  .  Представители на антисистемното Движение Пет звезди определиха представянето си на парламентарните избори в Италия като триумф, предадоха Ройтерс и ТАСС. Ако данните се потвърдят, това ще е славен момент, казва Алесандро Ди Батиста, който бе депутат от движението в досегашния парламент, предаде Ройтерс. Представителят на движението Алфонсо Бонафеде каза, че то ще бъде сърцевината на настоящия парламент, предаде ТАСС. Той определи резултатите като невероятни за движението, което на миналите избори получи 25 процента и бе в опозиция. Резултатите от изборите в Италия намериха вече отзвук и в съседна Франция. Там лидерката на крайната десница Марин Льо Пен каза, че те предвещават лоша нощ за Европейския съюз, предаде ДПА. Льо Пен е съюзник на крайнодясната Лига на Матео Салвини, която се очертава да е най-силната партия в десноцентристката коалиция, оглавявана от Форца Италия на Силвио Берлускони. Ди Майо и Салвини - новите политически играчи в Италия Същевременно лидерът на Демократическата партия в досегашната Камара на депутатите Еторе Розато каза, че ако данните от екзит пол се окажат верни, то това ще означава, че неговата партия е претърпяла поражение и ще отиде в опозиция, предаде БТА.", "date": "2018.03.05", "title": "Популистите от \"5 звезди\" ликуват в Италия"}
