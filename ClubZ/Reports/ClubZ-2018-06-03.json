{"url": "http://clubz.bg/68662-jyldyrym_e_pokanil_borisov_na_otkrivaneto_na_gazoprovoda_tanap", "text": "Турският премиер Бинали Йълдъръм е поканил министър-председателя Бойко Борисов да присъства на церемонията по откриването на трансанадолския газопровод \"Танап\". Това съобщиха от канцеларията на Йълдъръм, който се е обадил днес по телефона на Борисов по този повод. Йълдъръм е информирал Борисов, че церемонията ще бъде на 12 този месец в град Ескишехир. Той е заявил, че ще бъде особено щастлив да приветства Борисов сред гостите на високо ниво. Борисов: Москва и Анкара са съгласни \"Турски поток\" да стига до нас Борисов е обещал, че ще осигурят за церемонията присъствие на високо ниво от България. Разговорът е преминал в топла, дружеска атмосфера и двамата премиери са се договорили да се срещнат при първи удобен случай, добавиха от канцеларията на Йълдъръм. ", "date": "2018.06.03", "title": "Йълдъръм е поканил Борисов на откриването на газопровода \"Танап\""}
{"url": "http://clubz.bg/68659-trymp_nqmalo_da_se_samoamnistira", "text": "Руди Джулиани, адвокат на Доналд Тръмп, заяви днес, че президентът вероятно разполага с правото да амнистира сам себе си, но не възнамерява да го упражни, предаде Ройтерс.  В интервю за тв канал Ей Би Си Джулиани каза още, че все още е \"открит въпросът\" дали Тръмп ще даде показания пред Робърт Мълър. Специалният следовател Мълър проучва за евентуални контакти през 2016 г. между предизборния щаб на Тръмп и представители на Русия и за евентуална руска намеса в изборите.  Вчера \"Ню Йорк таймс\" писа, че според документ от края на януари, изготвен от правните консултанти на президента, . Адвокатите обаче твърдят, че Тръмп няма да се възползва от това свое право.  Лидерът на републиканското мнозинство в Сената Кевин МакКарти каза днес пред Си Ен Ен: \"Не мисля, че един президент би амнистирал себе си\". ", "date": "2018.06.03", "title": "Тръмп нямало да се самоамнистира"}
{"url": "http://clubz.bg/68651-kitaj_moje_da_pridobie_germaniq", "text": "Властите трябва да се отнасят по-внимателно към придобиването на германски компании от китайски инвеститори, за да може Германия да остане лидер в ключовите сектори, посочи водещ институт за проучвания, цитиран от ДПА, предава БТА. От години експерти от различни сектори в най-голямата европейска икономика изразяват безпокойство от придобиванията, осъществявани от китайски компании, насочени към ключови германски сектори. Например през 2016 година германският производител на роботи Кука (Kuka) бе придобит от китайския инвеститор Мидеа (Midea). Берлин затегна инвестиционните разпоредби миналата година, за да защити стратегически важните си сектори, тъй като продължават притесненията, че китайски компании могат да се сдобият с германски технологии чрез придобивания. САЩ: $716 млрд. военен бюджет, Русия и Китай са заплаха Според новите разпоредби големите придобивания от страни извън ЕС или Европейската асоциация за свободна търговия трябва да бъдат оценени, за да се види дали представляват риск за сигурността или националните интереси. Стратегическата промишлена политика на Китай извиква необходимостта от повишено внимание, каза Хуотари, отбелязвайки, че Китай не е нормален конкурент. Китай използва държавни субсидии и големи средства, за да осъществява координирана промишлена политика, каза той. Най-големият германски синдикат И Ге Метал (IG Metal) изрази подобна позиция. Лемб отбеляза, че И Ге Метал е станал по-критичен към китайските инвеститори през последните няколко години и допълни, че инвеститорите от Китай вече не спасяват затруднените компании с капитал, а търсят стратегически инвестиции.", "date": "2018.06.03", "title": "Китай може да \"придобие\" Германия"}
{"url": "http://clubz.bg/68658-nqma_da_ima_ministri_ot_podemos_v_novoto_ispansko_pravitelstvo", "text": "Новият премиер на Испания Педро Санчес, който бе издигнат на власт от необичаен съюз от съперничещи си партии, няма да включи представители на крайнолявата партия \"Подемос\" в кабинета си, каза негова сътрудничка, цитирана от Ройтерс. Санчес дойде неочаквано на власт в резултат от корупционен скандал, който свали правителството на консерватора Мариано Рахой. Неговата Социалистическа партия обаче държи едва 84 места от 350 в парламента и не е ясно колко време би съществувало правителството му. Пет урока по испански \"Подемос\", която помогна на Санчес да свали от власт Рахой, заяви, че иска да участва в правителството. Партията иска щедра социална политика и по-строги регулации и данъци за банките. На въпрос дали в новото правителство ще има министри от \"Подемос\" сътрудничката на Санчес Маргарита Роблес заяви за радио Кадена Копе: \"Не, не. Позицията на Педро Санчес е ясна. Това ще е правителство на Социалистическата партия, правителство на малцинството.\" Друг сътрудник на Санчес, Хосе Луис Абалос, заяви за телевизия \"Ла Секста\", че съставът на новия кабинет ще бъде обявен до средата на следващата седмица и че е възможно в него да има независими кандидати, които не са членове на Социалистическата партия. Той подчерта, че всички партии, които свалиха Рахой, са против предсрочни избори, но призна, че правителството може да се сблъска с твърда опозиция в парламента и да се стигне до предсрочен вот. Испания върви към широка коалиция без \"Подемос\" Сред местните медии дори левоцентристкият \"Паис\" се съмнява, че правителството на Санчес ще изкара до средата на 2020 г., когато приключва мандатът на сегашния парламент, отбелязва Ройтерс. Испания върви към широка коалиция без \"Подемос\"", "date": "2018.06.03", "title": "Няма да има министри от \"Подемос\" в новото испанско правителство"}
{"url": "http://clubz.bg/68656-sherlok_holms_spasi_kurier_ot_chetirima_napadateli", "text": "Британският актьор Бенедикт Къмбърбач, сред чиито роли е тази на Шерлок Холмс в сериал на Би Би Си, бе приветстван като герой, след като спаси куриер на велосипед, нападнат от четирима души, предаде Франс прес. 41-годишният актьор не се поколебал да излезе от колата на фирмата Uber, в която се возел, и да се притече на помощ на куриера, когото нападателите ударили с бутилка по главата, съобщи таблоидът \"Сън\".   Най-значимата роля на Бенедикт Къмбърбач? Шофьорът излязъл на свой ред от колата да помогне на Къмбърбач, защото се притеснил, че положението ще се влоши. Бенедикт Къмбърбач роднина на Артър Конан Дойл Фирмата за доставки \"Деливъру\" (Deliveroo) похвали постъпката на актьора. \"Благодарим ви, Бенедикт Къмбърбач, за вашата смела намеса. Безопасността на куриерите на Деливъру е наш приоритет и всяко насилие срещу тях е абсолютно недопустимо\", написа фирмата в Туитър. Бенедикт Къмбърбач получи орден от кралицата През 2014 г. Бенедикт Къмбърбач спечели наградата \"Еми\" за най-добър актьор за ролята си на Шерлок Холмс в сериала на Би Би Си. Той е играл и в редица игрални филми, сред които \"Игра на кодове\", \"12 години в робство\", \"Боен кон\", \"Дама, поп, асо, шпионин\", \"Стар Трек: Пропадане в мрака\", трилогията \"Хобит\", \"Война за светлина\", а в последно време е най-известен с ролята на Доктор Стрейндж във филмите на Дисни за супергероите на Марвъл.  Бенедикт Къмбърбач роднина на Артър Конан Дойл Бенедикт Къмбърбач получи орден от кралицата", "date": "2018.06.03", "title": "Шерлок Холмс спаси куриер от четирима нападатели "}
{"url": "http://clubz.bg/68657-tapi_po_magistrala_trakiq_predizvikaha_zadrystvaniq", "text": "Ремонти и една катастрофа образуваха километрични задръствания по автомагистрала \"Тракия\" днес следобед. Километрична тапа се образува от 157-ия км на магистралата в посока София. Оттам започва стесняване на пътя и вкарването на движението в една лента заради ремонт на платното. \"Тарикати\" постоянно опитват да преодолеят отсечката със задръстването през аварийната лента, което още повече затруднява трафика. Тапата бе такава, че хората наизлизаха от колите да се поразтъпчат, разказват очевидци.  Движението се успокоява някъде около 140-има км, а самото стеснение е до 133-ия км на магистралата в посока столицата. Движението между Пловдив и 60-ия км е спокойно и ненатоварено. Лек автомобил и джип са катастрофирали между 19 км и 20 км , предаде и агенция \"Фокус\". Това допълнително усложни ситуацията за пътуващите. На място има полицейски патрул. Затворена за движение е лявата лента за изпреварване. Заради пътния инцидент в района се е образувало километрично задръстване, което започва край отбивката за Вакарел. Препоръчително е шофьорите, които пътуват за столицата да използват алтернативни маршрути.", "date": "2018.06.03", "title": "Тапи по магистрала \"Тракия\" предизвикаха задръствания"}
{"url": "http://clubz.bg/68653-izborite_idvat_barekov_syshto", "text": "Изборите за европейски депутати и за кметове приближават, а с тях и Николай Бареков се завръща удома - в телевизията. Българският представител в Европейския парламент към (днешна дата) и бивш телевизионен водещ в националния ефир обяви завръщането си на тв екрана. За трети път Бареков поднесе новината, че партията му \"България без цензура\", преименувана на \"Презареди България\", става част от Алианса на европейските консерватори и реформисти (АКРЕ). Това стана и днес - чрез прессъобщение. На края на което обаче се съобщава още една новина: От кой екран ще изгерее тандемът Бареков-Байрактаров щяло да бъде съобщено утре. Под Байрактаров се визира бившият депутат на Национален фронт за спасение на България, който миналата година напусна партията - Димитър Байрактаров. Влизат Бареков, Лобачевски и войнстващата девица в един Библиотекарски... Последните телевизионни изяви на Николай Бареков са водещ на сутрешния блок на бТВ и изпълнителен директор на финансираната от КТБ и фалирала в последствие телевизия ТВ7. Наскоро от документите по делото за фалита на КТБ се разбра, че Бареков е получавал пари от банкера с чували. В материал по темата \" \" разказва как на Бареков се носели пари първо с пликове, после те ставали все по-големи, докато не се стигнало до чували. ВМРО: Не влизаме в една партия с Ердоган. За разлика от Бареков Сред материалите, които прокуратурата е внесла в съда по делото срещу Цветан Василев и останалите 17 души, сред които не е Бареков, има множество доказателства не само за това, че той и политическият му проект са били финансирани нерегламентирано с пари от КТБ по нареждане на Василев, но и че с пари, теглени от касата на банката, най-вероятно са били купувани гласове. ВМРО: Не влизаме в една партия с Ердоган. За разлика от Бареков", "date": "2018.06.03", "title": "Изборите идват, Бареков също"}
{"url": "http://clubz.bg/68655-blizo_4_miliona_afganistancheta_ne_hodqt_na_uchilishte", "text": "Близо половината от децата в Афганистан не ходят на училище заради военни конфликти, бедност, детски бракове и дискриминация на момичетата, съобщиха световните агенции, цитирайки доклад на международни организации. Броят на децата, останали извън класните стаи, се е повишил за първи път от 2002 година. Ширещото се насилие принуди много училища да затворят врати, което се отрази на крехкия напредък в образованието за момичета. Около 3,7 милиона деца на възраст между седем и 17 години, или 44 процента от децата, са останали извън класните стаи, като 2,7 милиона са момичета, каза министърът на образованието Мирваис Балхи на семинар, представяйки доклада на УНИЦЕФ, Ю Ес Ейд и независимия мозъчен тръст Самюъл Хол.  Колко струва животът на един убит в Афганистан? Талибаните, които се стремят да отстранят подкрепяното от САЩ правителство и да върнат в страната строгите ислямски порядки, след като бяха свалени от власт през 2001 година, решително се противопоставят на образованието на момичетата, а заплахите от \"Ислямска държава\" накараха много училища да прекратят дейността си, отбелязва Ройтерс. В най-засегнатите провинции до 85 процента от момичетата не ходят на училище, посочват международните организации, без да уточняват точен времеви период или сравнения.  \n\tОколо 300 000 деца, които сега са записани в начално училище, рискуват да отпаднат от образователната система преди края на учебния цикъл, допълва Франс прес.  \n\tНай-уязвими са децата в селските райони, от икономически затруднени семейства, както и децата, застрашени от разселване заради липсата на сигурност.", "date": "2018.06.03", "title": "Близо 4 милиона афганистанчета не ходят на училище"}
{"url": "http://clubz.bg/68604-izpylnitelnata_vlast_ne_jelae_dobro_administrativno_pravosydie", "text": "След като стана срамно да се признае официалното приключване на т.нар. съдебна реформа от политиците, изглежда остава да се сломят отделните нейни елементи. Така, освен отказа по водещите въпроси за независимостта на съда и безотчетния статут на прокуратурата, наблюдаваме отстъпление и по множество други въпроси. В тези \"усилия\" има  едва доловим синхрон между новото плаващо мнозинство във Висшия съдебен съвет и изпълнителната власт. На първо място, една от комисиите във ВСС обсъди решение за отхвърляне на действащата система за измерване натовареността на магистратите. Системата, все още в процес на усъвършенстване, показва кой какви дела разглежда и решава, в какъв срок и при какъв коефициент на трудност на делата. Вместо да бъде доразвита, системата за натовареността е на път да бъде изоставена и на нейно място да бъде реставриран предишният модел, при който единствен показател бе кой колко дела решава, без да е ясно каква е сложността им и какъв допълнителен ресурс изискват. На второ място, Министерският съвет потвърди действията на ВСС, като официално оттегли искането до Европейската комисия за анализ на състоянието на административното правосъдие в България. Така, с тези два хода, само за седмица се възпрепятства и друг съществен елемент от съдебната реформа – обективното преначертаване на съдебната карта на страната. След като няма да знаем състоянието на административните съдилища, съответно няма да знаем кои от тях работят при отпаднала необходимост. При намаляване на населението, обезлюдяване на райони и по-ниска социална и икономическа активност в най-засегнатите части от страната е очевидна потребността съдилища и структури на прокуратурата да бъдат закривани. А каквото и да се прави в тази посока, ще се прави на сляпо. Пред административните съдилища, най-общо казано, подлежат на обжалване актовете на властта, с които се засягат правата и законните интереси на гражданите. Така, ако имаме независимо и добре организирано административно правораздаване, потърпевши от това ще бъдат незаконосъобразните решения на изпълнителната власт и подчинената ѝ администрация. Втори, не по-малко интересен момент, е статутът на Върховния административен съд (ВАС). Освен че се явява последна инстанция за административните съдилища в страната, ВАС държи последната дума и по делата за обществени поръчки, картелни споразумения, строителни въпроси и др. Работещ ВАС би сложил край на корупционните касички в множество области. ВАС, сам по себе си, също заслужава да бъде подложен на независим анализ по две причини: Преди Министерският съвет окончателно да реши нещата в полза на статуквото, с мнозинство от членовете си, и предишният, и настоящият състав на ВСС взе решение за отхвърляне на евентуален анализ на административното правосъдие. Ясни мотиви за това решение няма. Разбираемо, срещу потенциален анализ се обявиха и всички административни съдилища, и Пленумът на ВАС Министерският съвет възприе концепцията на ВСС, като отбеляза, че няма необходимост от бъдещ анализ поради извършен вече такъв с европейски средства. Неназованият от МС анализ[1] всъщност е смесица от няколко годишни отчета на Върховния административен съд, изготвен е от служители на съда и съдържа статистически данни в разказвателен вид, без да констатира проблемни области и функционални несъвършенства, както и без да предлага мерки за решаването им. Министрите изобщо не взеха под внимание, че такъв анализ е заложен в Стратегията за съдебна реформа, приета през 2014 г. и останаха силни на стратегии и слаби на дела. ИПИ се ангажира да отправи запитване до министъра на правосъдието с искане за официална позиция по въпроса. При постоянно намаляващо население закриване на съдилища трябва да има. Добре би било това да се извършва при реално отчитане потребностите на гражданите и фирмите. Не бива да забравяме, че създаването на 28 административни съдилища в областните градове в страната през 2007 г. бе необосновано политическо решение, взето по формулата да няма недоволни в тогавашната тройна коалиция. Ако административните съдилища останат незасегнати от реформа, е много вероятно да се реже на парче от общите съдилища. Потенциално най-уязвими са районните, защото политически трудни решения лесно се взимат на по-малък мащаб. Предвид социалната функция, която те изпълняват, неоправдано изглежда да се започне реформата от най-ниските по степен съдилища, които разглеждат бракоразводни дела, делби, вещноправни спорове, трудовоправни спорове. В същото време аргументите за намаляване и оптимизиране на броя административни съдилища са повече от разумни. Административните дела често протичат без необходимост от реално явяване в съдебна зала, като водещи са представените документи. Данните за натовареността им пък са повече от красноречиви.  Сравнението по показателя най-ниска натовареност показва аналогична картина. Най-ненатоварените административни съдилища са  с видимо по-ниска натовареност от най-малко ненатоварените районни. След съгласувания отказ за анализ на административното правосъдие държавата се лишава от търсене на адекватни решения. Едно от тях е връщане на административните дела в рамките на самостоятелни отделения при окръжните съдилища. Така реално административното правосъдие няма да се отдалечи от хората в града, в който се намира и в момента. В същото време съдебната система ще се разтовари от ненужна администрация и разходване на средства за самостоятелни сгради. Изглежда, обаче, че и този път властовият интерес надделя над обществения.", "date": "2018.06.03", "title": "Изпълнителната власт не желае добро административно правосъдие"}
{"url": "http://clubz.bg/68652-turciq_iznesla_v_rusiq_stoki_za_nad_1_miliard_dolara", "text": "Износът на Турция за Русия през първите пет месеца на тази година се е увеличил с 61,4 процента спрямо същия период през 2017 г., предаде Анадолската агенция, като се позовава на данни на Съюза на турските износители. В периода от януари до май 2018 г. Турция е изнесла стоки за руския пазар на стойност 1,409 милиарда долара. Русия връща на Турция 1 милиард долара По данни на Съюза на турските износители Турция е изнесла за Русия най-много селскостопански продукти. От януари до май 2018 г. страната е доставила в Русия плодове и зеленчуци на стойност 263,6 милиона долара. На второ място по износ се нарежда автомобилната промишленост. В Русия са били доставени химически продукти на стойност 156,5 милиона долара, както и дрехи и друга текстилна продукция на стойност 117,4 милиона долара.  Турция е изнесла за Русия продукция от общо 27 отрасли на турската икономика, информира ТАСС. ", "date": "2018.06.03", "title": "Турция изнесла в Русия стоки за над 1 милиард долара"}
{"url": "http://clubz.bg/68647-770_000_vyprosa_kym_putin", "text": "Близо 770 000 въпроса са постъпили към Владимир Путин, който на 7 юни ще участва в така наречената \"Пряка линия с президента\" - излъчвана по няколко телевизии и радиостанции програма, в която президентът отговаря на въпроси на гражданите, предаде ТАСС.  Предаването на живо е предвидено да започне в 12 часа московско време на 7 юни, като въпроси ще може да се отправят и по време на излъчването. Въпросите се задават в кол центровете на програмата. Повечето от тях постъпват по телефона, чрез текстови и видеосъобщения, а останалите - чрез уебсайт, мобилни приложения или руски социални медии.  Досега Владимир Путин е отговарял по този начин 15 пъти на въпроси на своите съграждани - 11 пъти като президент и 4 пъти като премиер. Първата \"Пряка линия\" се състоя на 24 декември 2001 г. Впоследствие такива сеанси се осъществяват всяка година с изключение на 2004-а и 2012-а, съобщи ТАСС.", "date": "2018.06.03", "title": "770 000 въпроса към Путин"}
{"url": "http://clubz.bg/68644-malyk_samolet_chast_ot_praznika_na_rozata_padna", "text": "Малък самолет е паднал край казанлъшкото село Овощник днес преди обед, съобщи бТВ. Трима души са пострадали леко - собственикът на машината, друг човек и детето му, които са се качили за демонстрационен полет за честващия се в момента в Казанлък Празник на розата. Прегледани са и са освободени за домашно лечение с охлузвания. На 2 км от селото има летище за лека авиация. Инцидентът е станал в района му. Според работещи на летището, при кацането машината е паднала от 10 м височина сред дървета. Вероятна причина за инцидента е претоварване. На мястото на инцидента са пристигнали полиция, пожарна и линейки. Предстои разследващите органи да установят причините за падането на самолета.", "date": "2018.06.03", "title": "Малък самолет, част от Празника на розата, падна "}
{"url": "http://clubz.bg/68642-parlamentyt_reshava_do_dni_za_aec_belene", "text": "Парламентът ще вземе решение ще се строи или не АЕЦ \"Белене\" още през следващата седмица. В действителност има заявен нов инвестиционен итерес към централата, както анонсира ден по-рано вицепремиерът Томислав Дончев. Все още не е ясно каква част от газа от \"Турски поток\", който ще преминава през България, ще бъде транспортиран и каква част - търгуван.  Това са акцентите от интервюто на енергийния министър Теменужка Петкова за „Неделя 150“ по БНР. Четвърти кандидат-инвеститор за \"Белене\". Но е тайна Срещата на високо равнище между българския премиер Бойко Борисов и руския президент Владимир Путин премина в един откровен диалог, който приключи с конкретен резултат – ясното политическо послание от страна и на двамата, че част от „Турски поток“ ще преминава през България, но все още не е уточнено каква част от този газ ще бъде транспортиран и каква част търгуван, каза Петкова. Тя категорично заяви, че всичко, което предстои да се направи, ще бъде изцяло съобразено с изискванията на ЕК по отношение на правилата за конкуренция, правилата, свързани с природния газ, както и на цялостната визия и концепция на ЕС по отношение на енергетиката. \"Балкански клон\" ще стига от \"Турски поток\" до България На срещата Путин – Борисов премиерът постави много отчетливо нашия национален интерес. Оттук нататък има една много ясна визия как той да бъде защитен, коментира Петкова. Що се отнася до АЕЦ „Белене“, ако парламентът вземе решение и даде мандат на правителството да работи в тази посока, това, което се предлага като вариант, е свързано с възможността да се търсят варианти за реализация на проекта, при много ясно очертани параметри, подчерта Теменужка Петкова. БСП \"рестартира\" АЕЦ \"Белене\" - поиска отмяна на решението за спиране Министър Петкова каза още, че очаква в рамките на следващата седмица да има решение на парламента по отношение на проекта „Белене“. Министър Петкова потвърди думите на вицепремиера Томислав Дончев за четвърти потенциален инвеститор за проекта: „Наистина има писмено заявен такъв интерес, но нямаме такава оторизация да говорим от името на компанията или да споменаваме имена. Нека засега за запазим мълчание по този въпрос“. Според нея съвсем скоро се очаква публично да стане известен четвъртият потенциален инвеститор. \"Балкански клон\" ще стига от \"Турски поток\" до България БСП \"рестартира\" АЕЦ \"Белене\" - поиска отмяна на решението за спиране", "date": "2018.06.03", "title": "Парламентът решава до дни за АЕЦ \"Белене\""}
{"url": "http://clubz.bg/68654-pesenta_la_macarena_moje_da_spasi_choveshki_jivot", "text": "Песента \"La Macarena\" може да спаси човешки животи, увериха испански учени, цитирани от Франс прес. Те препоръчват да се съобразим с ритъма на този стар летен хит, когато правим сърдечен масаж. Песента на \"Los del Rio\", излязла през 1990 г., не само е популярна в целия свят, но и дава верния ритъм за сърдечен масаж - спешна процедура, свързана със 100-120 притискания в минута. Това бе потвърдено с изследване на учени от Автономния университет в Барселона, обхванало 164-ма студенти, изучаващи медицина. Те били разделени на три групи. Всички участници трябвало да правят сърдечен масаж върху манекени в разстояние на две минути. Най-добри резултати постигнали онези, които ползвали метроном, регулиран да отброява 103 удара в минута с помощта на апликация върху мобифон - 91 на сто от тях поддържали правилния ритъм. Той бил поддържан също от 74 на сто от участниците, на които било казано да следват темпото в песента \"La Macarena\". Едва 24 на сто от участниците, които правили сърдечен масаж, без да ползват ориентири и без да са получили предварителни инструкции, поддържалия правилния ритъм. Резултатите от изследването бяха представени на конференцията на Европейското дружество по анестезиология в Копенхаген", "date": "2018.06.03", "title": "Песента \"La Macarena\" може да спаси човешки живот"}
{"url": "http://clubz.bg/68646-evropa_veche_e_druga_i_germaniq_shte_go_useti", "text": "Страните в южната част на Европа често биват хвърляни в един общ кюп – включително и от финансовите пазари. Напълно оправдано това не е било никога, точно както и в двата актуални случая сега, защото Италия не е Испания – нито в политическо, нито в икономическо отношение. Ако успее да се задържи известно време на власт, новото правителство в Рим ще създаде на останалите европейци още доста главоболия. Меркел: Няма да опростим дълговете на Италия Фактът, че поне на първо време няма да има нови избори, изобщо не означава, че двете популистки партии, които сключиха коалиция, ще се разнежат за ЕС. Те укрепнаха като партии благодарение на критиките си срещу ЕС и Германия и все още следват програми, които могат да доведат до пълна разруха държавните финанси на Италия. На всичкото отгоре и двете формации поддържат близки отношения с Русия, а това може да се окаже решаващо за много неща – включително и по отношение на санкциите срещу Москва. Само фактът, че голямото мнозинство от италианците е категорично за запазването на еврото, може да окаже известно смекчаващо въздействие над Ди Майо и Салвини. Действията на Тръмп тласкат Меркел в обятията на Путин В Испания засега също цари неизвестност, тъй като новият министър-председател няма собствено мнозинство в парламента. Все пак Санчес е по-скоро традиционен социалдемократ, отколкото евроскептик. През изминалите години Испания отбеляза доста по-висок стопански ръст от Италия и държавните ѝ дългове са значително по-ниски.  Бившият премиер Рахой може и да е допускал грешки - например по въпроса за Каталуния - но той успя да изведе страната си от финансовата криза и кризата в еврозоната много по-добре, отколкото утвърдените политически сили в Италия. Фактът, че Рахой падна от власт след огромен корупционен скандал, е всъщност част от професионалния риск на всеки партиен лидер в условията на една демокрация. Германия губи в лицето на Испания един верен свой съюзник, а в случая с Италия е изправена пред сериозно предизвикателство. Ако към всичко това прибавим Брекзита и националистическите тенденции на Изток, ще видим една Европа, съвсем различна от онази, която съществуваше само допреди няколко години. Пет урока по испански Германското правителство сега може да се осланя най-вече на Макрон. То, естествено, е длъжно да защитава германските интереси, но не бива и да изпуска из очи цялостната ситуация: В един свят, в който вече не може да се разчита дори и на Америка, понякога са нужни и компромиси, за да остане Европа едно цяло. Действията на Тръмп тласкат Меркел в обятията на Путин Пет урока по испански", "date": "2018.06.03", "title": "Европа вече е друга. И Германия ще го усети"}
{"url": "http://clubz.bg/68649-asad_iska_sreshta_s_kim_chen_un", "text": "Президентът на Сирия Башар Асад е изразил интерес към среща със севернокорейския лидер Ким Чен-ун. Това съобщи севернокорейската агенция КЦТА, предадоха Асошиейтед прес и Ройтерс. Асад е казал, че ще посети Северна Корея и ще се срещне с Ким. Това изявление той направил на среща с новия севернокорейски посланик в Дамаск, състояла се на 30 май. Ким Чен-ун и Тръмп се срещат в демилитаризираната зона Тогава Асад е изразил увереност, че Ким ще постигне окончателна победа и ще реализира обединението на Корея. Засега сирийското правителство не е коментирало информацията на севернокорейската агенция. Тя идва в момент, в който светът е насочил поглед към предстоящата среща на върха между Доналд Тръмп и Ким Чен-ун на 12 юни в Сингапур. Каква е играта на Ким Чен Ун?  Северна Корея и Сирия имат установени дипломатически отношения от 1966 г. Тясното военно сътрудничество между тях започна, когато Пхенян прати 530 военни, в това число пилоти, танкисти и военни, отговарящи за ракетните пускове, в Сирия по време на арабско-израелската война през октомври 1973 г. Каква е играта на Ким Чен Ун? ", "date": "2018.06.03", "title": "Асад иска среща с Ким Чен Ун"}
{"url": "http://clubz.bg/68591-struvashe_li_si_smyrtta_na_babchenko", "text": "Една от причините, поради които демокрациите не успяха да отговорят адекватно на вълната от глупости и дезинформации от Русия, е, че не е известно кой е ответният удар. Няма отговор в стил „око за око“. Президентът на Русия например излъга за инвазията в Украйна – мъжете в униформи, които се разхождаха из Крим, бяха просто войници в отпуск – каза Путин, - които вероятно са си купили въоръжение от магазина. Когато обаче връчи медали на същите тези войници само няколко месеца по-късно, каква би била адекватната и премерена реакция? Да му се отговори с фалшиви новини от другата страна? Да разкажем много измислени истории за Владимир Путин, просто за да видим коя ще мине? Как се троли Путин – рецептата на виртуоза (ВИДЕО) Досега повечето западни държави избягваха официалното тролене и откритото мошеничество, които руснаците използват редовно. Вместо да произвеждат дезинформация за борба с дезинформацията, повечето западни журналисти се насочиха още по-усърдно към проверката на фактите, защото вярваха, че в един все по-нестабилен свят те трябва да се придържат, докато могат, към истината. Но сега украинските служби за сигурност нарушиха това табу и ни произведоха огромна тролска изненада. Точно така изглежда една операция по контра-дезинформация в стила „око за око“. Бивш монах бил нает да убие Бабченко Ето какво стана: Преди няколко дни чухме ужасната новина, че непримиримият опозиционен руски журналист Аркадий Бабченко, който живее в Киев, е убит в дома си. Неговите приятели изпаднаха в скръб. Написаха му некролози. Учредиха се грамоти, измислиха се награди на негово име. Чужди дипломати изказаха загриженост и гняв. Разбира се, руските медии избухнаха в познатия стил за „хаоса“ в Украйна и за „провала“ на украинските власти. Безпокойството сред украинските журналисти бе истинско, а нервността бе заразна. Когато казах, че пътувам към Киев, получих съобщения: Пази се! В сряда вечерта украинските служби за сигурност преобърнаха всичко с краката нагоре. Те обявиха на пресконференция, че Бабченко не е мъртъв. Убийството му е било постановка, за да бъде задържан наемен убиец, на когото били платени 40 хиляди долара, за да го убие, но е планирал и други убийства. Бабченко влезе в стаята. Хората ликуваха, а службите за сигурност злорадстваха. Казаха, че били направили постановката с убийството, за да заловят посредника, който е платил на бъдещия убиец. Фалшивите новини, които руснаците чуват у дома Освен това, разбира се, най-после са направили руснаците да изглеждат глупави, а те – умни. Какъв „хаос“? Какъв „провал“ сега? Те бяха убедили света, че Бабченко е мъртъв, изненадаха всички, задържаха престъпник. И понеже службите за сигурност са под директния контрол на президента на Украйна, така те може би му помогнаха и за предстоящите избори – не бива да пропускаме този елемент. Един украински депутат гордо сравни „ужилването“ с нещо, което Шерлок Холмс би направил. Но в същността си тази операция има много повече общо с руско активно мероприятие, дори съветско, отколкото на украинските власти би им било приятно да признаят. Както ми каза един украински журналист – така е, когато поставяш целта пред средствата. Целта е ок - залавянето на убиец. Но средствата – фиктивна смърт, нагласени новини – ще намалят още повече и без това микроскопичните равнища на доверие, които украинците имат към своите власти и медии. Никой не помисли за страничните щети. Никой не се запита дали някой ще повярва на службите за сигурност следващия път, когато ни съобщят за убит журналист. В страна, в която наистина убиват журналисти, не е ясно дали някой изобщо ще вярва повече на журналистите, със сигурност не и на Бабченко. Не е ясно дали чуждите дипломати, които побързаха да съчувстват с публични изявления, ще простят скоро на правителството на Украйна. Никой все още не е обяснил не е ли имало друг начин да се залови престъпникът – без такива крайности и с по-малко щети. Все пак, други държави успяват да хващат убийци и без да правят постановки с фиктивна смърт на известни хора, като така предизвикват национална и международна скръб. Тази история не е приключила. Разказът на наемния убиец, детайлите от заговора, реакцията на украинската публика все още са неизвестни. Но докато неизвестните едно по едно отпадат, следете внимателно, защото този случай е чудесен пример - ако си решил да тролиш руснаците с руските методи, точно това е начинът. И за това се плаща висока цена. Бивш монах бил нает да убие Бабченко Фалшивите новини, които руснаците чуват у дома", "date": "2018.06.03", "title": " Струваше ли си \"смъртта\" на Бабченко?"}
{"url": "http://clubz.bg/68640-izrael_otlaga_debata_za_genocida_nad_armencite_v_osmanskata_imperiq", "text": "Израелският премиер Бенямин Нетаняху е приел препоръката на външното министерство за отлагане на парламентарния дебат относно признаването за геноцид на масовото убийство на арменци в Османската империя през Първата световна война, предаде ДПА. В изявление днес външното министерство на Израел казва, че е препоръчало дискусията по проект на закон в тази насока да бъде отложена след вота в Турция, насрочен за 24 юни, защото  . Нетаняху е приел препоръката, се допълва в изявлението на ведомството. Папата: Никога повече трагедии като арменския геноцид Миналия месец израелският парламент гласува да дебатира въпроса за признаването на масовото убийство на арменци като геноцид. Израел досега се въздържаше от гласуване по въпроса в опит да запази отношенията си с Турция въпреки широката подкрепа за признаването на масовото убийство за геноцид.   представлява геноцид. Редица страни по света, в това число Германия, Франция и Холандия, признаха масовите убийства за геноцид. Отношенията между Израел и Турция онтново бележат спад след критики на Ердоган към израелската държава, отправени след като израелски войници убиха стотици палестинци по време на протестите в ивицата Газа през май.", "date": "2018.06.03", "title": "Израел отлага дебата за геноцида над арменците в Османската империя"}
{"url": "http://clubz.bg/68641-tri_varianta_za_sydbata_na_chovechestvoto", "text": "Човечеството ще се развива по един от трите възможни пътища - \"отмиране\", \"меко кацане\" или \"пълен колапс\". До тези заключения стигнаха астрофизици под ръководството на Адам Франк от университета в Рочестър, щата Ню Йорк, съобщи Лайф. В рамките на изследването вниманието било фокусирано върху цивилизация, която използва природни ресурси, за да може хабитати да еволюират и да се разширят. При това големият добив на полезни изкопаеми води до увеличаване на населението, но условията в околната среда толкова много се влошават, че хората са застрашени от смърт. Човечеството е значително по-старо, отколкото подозирахме В съответствие с първия сценарий, наречен \"отмиране\", човечеството прекалено активно се развива и използва много ресурси. В резултат популацията хора на планетата достига до своя пик, а след това населението рязко намалява. В края на краищата остават толкова хора, колкото Земята може \"да изхрани\". Седемдесет процента от земляните трябва да си отидат от този свят, за да може планетата \"да изхрани\" останалите 30 процента. Направи си сам ДНК - по твой избор Вторият сценарий е наречен \"меко кацане\". В този случай \"екзоцивилизацията\" първоначално тръгва по първия път. Когато достига критичната точка, започва плавен преход към следващия вид ресурси. Това спасява голяма част от човечеството и съхранява околната среда. В съответствие с третия сценарий, наречен \"пълен колапс\", условията на планетата толкова бързо се влошават, че преходът вече не може да попречи на пълното измиране. Резултатите от изследването са публикувани в Astrobiology.  Направи си сам ДНК - по твой избор", "date": "2018.06.03", "title": "Три варианта за съдбата на човечеството"}
{"url": "http://clubz.bg/68645-pyrvanov_za_borisov_v_moskva_nqma_hettrik_no_pone_pak_sme_v_macha", "text": "Тезата за това, че стратегическата ни ориентация предполага отказ от големите енергийни проекти - това е нелепо и национално безотговорно, каза в предаването „Неделя 150“ по БНР Георги Първанов, президент на България 2002-2012 г. БСП \"рестартира\" АЕЦ \"Белене\" - поиска отмяна на решението за спиране Относно т. нар. хеттрик на премиера Бойко Борисов при скорошното му посещение в Москва Първанов отбеляза: Борисов: Москва и Анкара са съгласни \"Турски поток\" да стига до нас Според президента „нашият късмет е, че имаме стратегически разположение, а не защото сме много ценни“. „Навремето съм работил по различни проекти за снабдяване с газ от Туркменистан, от Азербайджан. Този един милиард (кубически метра годишно), който десет години непрекъснато го предоговарят правителствата, аз съм го договорил, нескромно казано, но докато ние залисани се разправяме в парламента, онзи ден президентът Алиев пусна кранчето на трансанадолския газопровод. Този газ тръгна към Турция, ще върви през Гърция и нашият един милиард и да го получим, това е байпас - само за критични ситуации. Това не е перспективен енергиен икономически проект“, посочи той. \"Балкански клон\" ще стига от \"Турски поток\" до България Запитан не е ли странно, че БСП внася предложението за отмяна на мораториума за АЕЦ „Белене“, Първанов бе категоричен, че мораториумът трябва да падне незабавно с консенсус на политическите сили. Румен Радев: Някой тегли каруцата към автокрация „Аз лично бих препоръчал така, както в други случаи в парламента - лидерите на парламентарните групи, без разлика на това дали са опозиция или управляващи, да се подпишат под едно общо предложение и така да се върви на гласуване в българския парламент, защото обратното означава пак да се заровим в миналото и да дадем лош сигнал на инвеститорите. Инвеститорите могат да бъдат руски, могат да бъдат китайски, френски, сега разбираме, че се е появил и четвърти...“, каза той. Според Георги Първанов „рутинно, добре, повече от прилично си свършиха работата тези, които отговаряха за председателството“ на България на Съвета на Европейския съюз. По думите му, като успех може да се отчете връщането на темата за Западните Балкани в дневния ред на ЕС. Относно преговорите около името на Македония Георги Първанов е на мнение, че „сме по-пренебрегнати в тези разговори“. „Да, някои ще кажат, това не е наш проблем - името на съседна Македония, но се видя, че в определен момент може и да стане проблем. Идеята за Илинденска Македония беше пряко посегателство върху нашата история“, каза той. Борисов: Москва и Анкара са съгласни \"Турски поток\" да стига до нас \"Балкански клон\" ще стига от \"Турски поток\" до България Румен Радев: Някой тегли каруцата към автокрация", "date": "2018.06.03", "title": "Първанов за Борисов в Москва: Няма хеттрик, но поне пак сме в мача"}
{"url": "http://clubz.bg/68638-pet_uroka_po_ispanski", "text": "Мариано Рахой падна. На власт е Педро Санчес. Да приветстваме една нова епоха в Испания. Санчес – лидерът на социалистите, спечели достатъчно подкрепа в парламента в петък за вот на недоверие срещу Рахой малко след произнасянето на присъди по скандал с корупция, в който са замесени бивши представители от Народната партия (НП) на премиера. Това бе бърза операция на врага, насочена срещу правителството на крехкото малцинство на Рахой. И тя се получи. Рахой падна. Наследи го социалистът Педро Санчес Санчес успя да събере невъзможна коалиция, наречена \"Франкенщайн\" от съперниците – с крайната левица \"Подемос\" (\"Можем\"), две каталунски сепаратистки групи и Баската националистическа партия (БНП), всяка от които отказваше в миналото да подкрепи социалиста за премиерския пост. Ето така го обясни пред парламента Жоан Тарда, говорителят на Републиканската левица на Каталуня (РЛК). Това е едно много горчиво падение на Рахой – първият испански премиер, свален след вот на недоверие. Това бе и едно страхотно отмъщение на Санчес, чийто шансове за високия пост бяха отхвърлени на изборите от съперници и анализатори. Ето пет извода от новата политическа епоха в Испания. Рахой оцелява при автомобилна катастрофа на младини, след която остава с белези по лицето, и се отървава невредим при катастрофа с хеликоптер пре 2005 г. Преживява две поражения на парламентарни избори и опит за преврат в собствената му партия през 2008 г. След като взе властта през 2011 г., той изведе Испания от икономическата криза и неутрализира каталунските сепаратисти. Но човекът, който е най-невероятно оцелелият политик, бе бутнат в петък. Това бе един особено мрачен край. Той бе свален заради корупцията в неговата Народна партия (НП), макар самият премиер да не бе обвинен в никакви нередности от съдилищата. Рахой дори не присъства на парламентарната сесия-маратон, свикана за отстраняването му. В четвъртък следобед той и помощниците му отидоха на ресторант. В петък сутринта той пристигна в Конгреса на депутатите. На карта сега е съдбата на неговите консерватори. НП е заплашена от либералите от \"Сиудаданос\" (\"Граждани\") и рейтингът й стремително пада, така че бъдещето й не изглежда обещаващо. Рахой не е казал дали иска да остане лидер на опозицията. Висш представител на НП, пожелал анонимност, заяви пред \"Политико\", че Рахой ще остане на поста, но може да има вътрешна борба за власт. Партията свика спешна среща на ръководството идната седмица. Рахой имаше най-слабата парламентарна подкрепа в най-новата история на Испания. С едва 84-ма депутати социалисти в 350-членната долна камара правителството на малцинството на Санчес ще бие този рекорд. Освен това политическите групи, които помогнаха на Санчес да се изкачи на най-високия пост, са се доказали в миналото като ненадеждни партньори. От създаването си през 2014 г. антисистемната партия \"Подемос\" водеше люта битка срещу Санчес за контрола върху лявото пространство, а каталунските групи предизвикаха най-тежката от десетилетия политическа криза, като застанаха начело на стремежа към независимост. Педро Санчес - триумфът на упоритостта Това ще бъде \"слабо и затруднено правителство\", предупреди Айтор Естебан – говорителят на БНП, който също подкрепи социалистите. Премиерът социалист на теория може да остане на власт до 2020 г., когато трябва да бъдат свикани парламентарни избори. Той обаче обеща да свика предсрочен вот на неуточнена дата. Най-вероятното е той да изчака партията му да бъде в по-добра форма за изборите, преди да ги насрочи. Санчес не даде много знаци какво ще прави правителството му, но обеща да спазва ангажиментите на Испания към европейските партньори за стабилността на бюджета и да бъде начело на твърдо проевропейско правителство. Много спорове се водят доколко талантлив политик е Санчес, но съюзниците и противниците му са единни в похвалите за смелостта му. Бившият баскетболист бе свален от лидерския пост на социалистите при вътрешна борба а власт през 2016 г. след 10-месечен политически застой, при който той отказа да подкрепи Рахой за нов премиерски мандат, но не успя да му отнеме властта. Тогава политическата му кариера изглеждаше приключила. Той обаче се пребори и си върна ръководството на партията миналата година. В петък Санчес стана първият испански премиер, избран, без да е спечелил избори. В действителност при него социалистите претърпяха двете най-тежки поражения в историята си (през 2015 и 2016 г.). Санчес – първият испански лидер, който говори сносно на английски, ще се опита да гарантира, че неговите социалисти, които изостават зад \"Сиудаданос\" и НП в последните проучвания, ще се възползват от получената възможност. Възкачването на Санчес на премиерския пост свари каталунските отцепнически партии неподготвени. То би могло да предизвика промяна в стратегията сред сепаратистите – от пълна конфронтация - до намиране на общ език с централното правителство. Лидерът на социалистите не даде големи обещания на каталунските групи, които го подкрепиха, но тонът му бе сърдечен – в рязък контраст с действията му през последните седмици, когато той нарече новия каталунски премиер Ким Тора \"ксенофоб\" и \"Марин льо Пен на Испания\". Продължаваме да работим за независимост, обяви новият премиер на Каталуня Санчес не само се зарече да се придържа към испанската конституция, в която е заложена целостта на страната, но обеща диалог между Мадрид и новия каталунски кабинет – нащо, което Рахой вече направи. Но и това бе достатъчно за спечелването на каталунската подкрепа за вота срещу Рахой. Сега, когато Рахой го няма, по-умерените елементи в каталунското сепаратистко движение ще имат възможността да действат за по-мек подход към Мадрид. Прякото управление на Каталуня от страна на централното правителство приключи и Санчес защити по-големите правомощия за региона и промяна на конституцията, макар той да не разполага с парламентарно мнозинство, което да я променя. Голямото изпитане може да дойде, когато процесите срещу сепаратистките лидери влязат в съдилищата в предстоящите месеци. Те могат да бъдат осъдени на десетилетия затвор. Всеки жест на помирение към сепаратистите може да има огромна политическа цена за Санчес и да засили \"Сиудаданос\", които яростно се борят срещу отцепването. \"Сиудаданос\", оглавявани от Албер Ривера, гласуваха против на свикания от Санчес вот, като вместо това призоваха за незабавни избори. Тази позиция може да бъде използвана срещу него, тъй като противниците обвиняват Ривера, че иска да прикрие замесената в скандали Народна партия. Един период на спокойствие в Каталуня също би ги лишил от любима тема. Но парламентарните съюзници на Санчес дават на \"Сиудаданос\" нови мушки. Ривера често се обръща с \"популисти\" и \"пучисти\" към \"Подемос\" и каталунските сепаратистки групи. Такава бе категоричната прогноза на член на ръководството на \"Сиудаданос\". Педро Санчес - триумфът на упоритостта Продължаваме да работим за независимост, обяви новият премиер на Каталуня", "date": "2018.06.03", "title": "Пет урока по испански"}
{"url": "http://clubz.bg/68643-serina_uilqms_sreshtu_mariq_sharapova_na_rolan_garos", "text": "Серина Уилямс и Мария Шарапова ще се срещнат на осминафинал в турнира \"Ролан Гарос\". Двубоят е в понеделник, а програмата ще бъде обявена по-късно днес. Снощи по-малката от сестрите Уилямс, която се завърна в тениса тази пролет след раждането на първото си дете, преодоля Юлия Гьоргес с 6:3, 6:4. По-рано пък Шарапова не се затрудни срещу Каролина Плишкова - 6:2, 6:1 за по-малко от час. Серина е в серия от 18 поредни победи над Шарапова, с която не я свързват добри чувства. За последне двете спориха на четвъртфинал на \"Аустрелиън оупън\" преди две години и половина. Уилямс има смазващо предимство в преките двубои - 19:2. В излязлата й през миналата година автобиография Маша засяга отношенията си с бившата №1 в света. Тя надълго и широко описва нейната теза защо двете не се разбират. Досега Мария Шарапова не е коментирала Серина Уилямс във френската столица.", "date": "2018.06.03", "title": "Серина Уилямс срещу Мария Шарапова на \"Ролан Гарос\""}
{"url": "http://clubz.bg/68648-bylgarin_vozi_23_ma_ot_afganistan_i_pakistan_v_kamion", "text": "\"Вчера към 08.10 часа на българо-гръцка граница е спрян тир с българска регистрация, управляван от 59-годишен български гражданин. От направената проверка са установени признаци, по които направихме извода, че може би вътре има хора.\" Това каза днес на извънредна пресконференция директорът на ГД \"Транична полиция\" Светлан Кичиков. За да не го проверяват насред пътя, товарният автомобил е бил съпроводен до ГКПП-Капитан Петко войвода. Нелегалните мигранти не се пътували в обща част на камиона, а в специален тайник, изграден под тавана, висок едва около 50 см. Кичиков посочи, че на базата на направения анализ за ситуацията в Гърция са стартирани действия на българо-гръцката граница. Оградата се срина... Видимо и непатриотично В случая за установяването е използван рентген от митниците. Мария Кирилова, изпълняващия длъжността на районен прокурор на РП-Свиленград, допълни, че по случая има образувано досъдебно производство. По думите й някои от чужденците са посочили, че са платили около 1600 евро на каналджията в Турция. Водачът на тира е задържан с полицейска мярка за 24 часа, предстои удължаване на срока му за задържане до 72 часа. Прокурор поиска задържане под стража на \"патриотката\" трафикантка Той е осъждан неколкократно за кражби, а едва отпреди 15 дни срещу него има висящо производство за контрабанда на ГПУ-Капитан Андреево. Прокурор поиска задържане под стража на \"патриотката\" трафикантка", "date": "2018.06.03", "title": "Българин вози 23-ма от Афганистан и Пакистан в камион"}
{"url": "http://clubz.bg/68650-merkel_predlaga_dve_cifri_v_miliardi_evro_investicii_v_evrozonata", "text": "Германският канцлер Ангела Меркел за първи път представи отговора си на предложението на френския президент Еманюел Макрон за реформа на еврозоната, приемайки идеята за бюджет за инвестиции и защитавайки идеята за създаване на Европейски валутен фонд, предаде Франс прес. \"Политико\": Италия остава опасност за еврозоната Канцлерът спомена като сума за бюджета цифра, \"сведена до две цифри в милиарди евро\", тоест няколко десетки милиарди евро. Това е доста далеч от очакванията на Макрон, който е в основата на плана за бюджет на еврозоната. Макрон иска бюджет, възлизащ на няколкостотин милиарда евро. Меркел освен това представи в интервюто германското предложение за създаването на Европейски валутен фонд, който ще подпомага страните в затруднено положение в замяна обаче на строги условия и строг надзор на подкрепените по този начин държави. Този Европейски валутен фонд ще поеме част от прерогативите на Европейския стабилизационен механизъм, който сега подпомага финансирането на дълга на страни в криза като Гърция, като им отпуска дългосрочни заеми. Но Европейският валутен фонд ще стига по-далеч. Той ще може да отпуска и краткосрочни кредитни линии, например за пет години, казва Меркел. Тези заеми ще бъдат предназначени да подкрепят страните, срещнали трудности, чиито причини са външни. В замяна тези страни ще трябва да приемат, че Европейският валутен фонд има правото на поглед и на намеса в техните национални политики. Макрон и Меркел: Без американски мита за европейските стоки Този Европейски валутен фонд ще бъде натоварен с оценката на платежоспособността на страните членки и с помощта на адаптирани инструменти ще може да възстанови тази платежоспособност, ако тя не е осигурена, смята Меркел. Защото според нея и дума не може да става в еврозоната да се създава Съюз на дълговете. Макрон и Меркел: Без американски мита за европейските стоки", "date": "2018.06.03", "title": "Меркел предлага \"две цифри в милиарди евро\" инвестиции в еврозоната"}
{"url": "http://clubz.bg/68631-hazarten_bos_zastrelqn_v_slynchev_brqg_hvanaha_izvyrshitelq_na_pyt_za_turciq", "text": "55-годишен мъж е застрелян в лек автомобил \"Мерцедес\" в курорта Слънчев бряг. Извършителят бе задържан часове по-късно при опит да напусне страната. Инцидентът е станал снощи в района на хотелски комплекс \"Сън вилидж\". В колата е имало и млада жена на 22 години, която е била извадена жива, но също с прострелни рани и е настанена с опасност за живота в бургаската болница, където е била оперирана.  Около автомобила, в който е открито тялото на мъжа, криминалистите откриха множество гилзи. Цяла нощ районът беше отцепен от полицията, извършваха се огледи на местопрестъплението, органите на реда правеха проверки на входа и изхода на комплекса.  Стрелбата е открита вътре в колата. Инцидентът е станал малко след двадесет и един часа. Петдесет и пет годишният Коста Николов Миджурина е прострелян в главата с два куршума, по думите на очевидци. Убитият е собственик на игрални зали в Слънчев бряг, Несебър и Нова Загора. Според източници от полицията обаче първоначалните версии не сочат убийството да е свързано с бизнеса му, а смятат, че става въпрос за любовен триъгълник. Нападателите избягали от местопроизшествието с тъмно БМВ, твърдят свидетели на кървавото деяние. В колата на застреляния са пътували още двама души. Те са свидетелите, не са пострадали. Извършителят на убийството в Слънчев бряг бе задържан този предиобед на ГКПП \"Лесово\" в опит да премине границата, заяви главният секретар на МВР Младен Маринов на нарочен брифинг. Той уточни, че ", "date": "2018.06.03", "title": "Хазартен бос застрелян в Слънчев бряг, хванаха извършителя на път за Турция"}
{"url": "http://clubz.bg/68635-ucheni_otkriha_nad_121_planeti_s_potencialno_obitaemi_luni", "text": "Американски учени под ръководството на Стивън Кейн от Калифорнийския университет в Ривърсайд и техни австралийски колеги от университета на Южен Куинсланд анализираха данни, получени от космическия телескоп \"Кеплер\" и откриха 121 гигантски екзопланети, които са в потенциално обитаемата зона на своите звезди. НАСА и частници ще строят завод за ракетно гориво на Луната Край всяка от планетите кръжат по няколко луни. Специалисти ще изследват най-\"надеждните\" така да се каже от екзопланетите, що се отнася до възможността да бъде открит живот на орбитиращите около тях луни, съобщи сайтът \"Лайф\".", "date": "2018.06.03", "title": "Учени откриха над 121 планети с потенциално обитаеми луни"}
{"url": "http://clubz.bg/68639-kolko_sa_chinovnicite_v_mvr_i_ministyryt_ne_znae", "text": "Колко са чиновниците в МВР? Оказва се, отговор на този въпрос няма самият министър на вътрешните работи Валентин Радев. Само служителите от специализираната администрация на Министерството на вътрешните работи са няколко хиляди души. Служителите в МВР, които не са полицейски орган или органи по \"Пожарна безопасност и защита на населението\", изпълняващи дейности на общата и специализирана администрация, са държавни служители, чиито статут се урежда от Закона за държавния служител. Към 26 април 2018 г. общият брой на служителите от специализираната администрация е 4611 броя. Тук са причислени и служителите от Медицинския институт на МВР. Мечтата на Валентин Радев: да стигне рейтинга на Цветанов като МВР шеф Това заявява Радев в отговор на депутатски въпрос за броя на служителите в администрацията на МВР, пише агенция БГНЕС и цитира части от писмото. . Тук се причисляват и служители, заемащи длъжности за лица работещи по трудово правоотношение, които изпълняват функции на обслужващ персонал за осъществяване на спомагателни дейности – почистване на служебни и складови помещения, поддръжка на сгради, прилежащите им площи, поддръжка на вътрешно водоснабдяване, канализация, отглеждане на служебни животни – кучета, коне, пише в отговора. Кабинетът даде нови 36 милиона на МВР и МО Кабинетът даде нови 36 милиона на МВР и МО", "date": "2018.06.03", "title": "Колко са чиновниците в МВР? И министърът не знае"}
{"url": "http://clubz.bg/68637-desetki_hilqdi_na_protest_v_skopie_iskat_ostavkata_na_pravitelstvoto_snimki", "text": "Десетки хиляди привърженици на консервативната опозиция протестираха пред главната сграда на македонското правителство в столицата Скопие с искане за предсрочни избори, предаде Асошиейтед прес. Протестът протече без инциденти, допълва Франс прес. Партията ВМРО-ДПНЕ, която управляваше от 2006 до 2017 г., организира голямата антиправителствена демонстрация снощи против едногодишното управление на лявото правителство и поиска предсрочни избори да бъдат свикани през март или април догодина. Опозицията твърди, че правителството е некомпетентно, съсипало е икономиката на страната, понижило е заплатите и пенсиите и е позволило на корупцията да процъфтява, както и че е навредило на националните интереси, преговаряйки с Гърция за възможно ново име на страната, посочва АП.  Лидерът на ВМРО-ДПНЕ Християн Мицкоски каза, че протестът е \"началото на края\" за настоящото правителство. Той допълни, че трябва да бъде съставено правителство от технократи, което да управлява до изборите. Лидерът на консервативната опозиция заяви, че лявото правителство е предприело \"апокалиптични\" действия през първата си година на власт. Премиерът Зоран Заев дойде на власт през май 2017 г. след 11 години на управление на консерваторите и насред дълбока политическа криза, породена от скандал с незаконно подслушване през 2015 г., припомня АП. Не митинга снощи лидерът на консервативната опозиция каза: \"Измина една година на политически терор, на икономически провали и на създаване на едно прогнило общество. Младите хора се пръснаха по целия свят, защото са разочаровани\". Преди протестът вътрешният министър на Македония Оливер Спасовски пък каза, че лявото правителство е прекарало едната си година на власт в работа за възстановяване на Македония след 11 години на консервативно управление.   По въпроса за името на Македония и спорът между Скопие и Атина лидерът на консерваторите Мицкоски каза на протеста снощи, че неговата партия никога няма да подкрепи промяна на конституцията с цел смяна на името. Заради спора за името, продължаващ десетилетия, Гърция блокира перспективите на Македония за членство в НАТО и ЕС. Франс прес определя протеста от снощи в Скопие като демонстрация на хиляди симпатизанти на националистическата десница, протестирали срещу смяната на името на тяхната страна, за което се водят преговори с Гърция. Агенцията припомня, че според Македония и Гърция дискусиите за името са във \"финален стадий\", а премиерите на двете страни Зоран Заев и Алексис Ципрас изразяват волята си да приключат с този спор, датиращ от четвърт век. Всяко решение ще бъде обект на референдум, обяви още в сряда Заев. Всяко решение ще стане повод и за промяна в конституцията на Македония. Франс прес отбелязва и че унгарският премиер Виктор Орбан е дал подкрепата си за новия лидер на ВМРО-ДПНЕ чрез видеопослание. В него той е похвалил \"смелите и мъдри лидери, които не се поддават на натиска на чужди сили\". По въпроса за спора за името на Македония Франс прес припомня, че досега се споменаваха варианти като Горна Македония, Северна Македония, Илинденска Македония или Македония-Скопие. Високопоставен представител, пожелал да запази анонимност, е заявил пред агенцията, че вариантът Северна Македония \"е в добра позиция\" да бъде предпочетен през останалите варианти. ", "date": "2018.06.03", "title": "Десетки хиляди на протест в Скопие. Искат оставката на правителството (СНИМКИ)"}
{"url": "http://clubz.bg/68632-merkel_nqma_da_oprostim_dylgovete_na_italiq", "text": "Германската канцлерка Ангела Меркел даде да се разбере, че не приема опрощаване на дълга на Италия, като заяви в интервю, че принципът на солидарност сред членките на еврозоната не трябва да превърне съюза на единната валута в съюз за споделяне на дългове, предаде Ройтерс. Меркел заяви това в отговор на въпрос на в. \"Франкфуртер алгемайне цайтунг\" за медийно съобщение, че италианското популистко Движение \"5 звезди\" и крайнодясната \"Лига\" планират да поискат от Европейската централна банка да опрости 250 милиарда евро от италианския държавен дълг. В петък в Италия встъпи в длъжност управляващата коалиция на Движение \"5 звезди\" и \"Лигата\", които са смятани за противници на еврото. Това успокои пазарите, разтревожени от перспективата за предсрочни избори, които можеха да се окажат референдум дали Италия да напусне еврозоната, отбелязва Ройтерс. Меркел е поздравила в телефонен разговор новия италиански премиер Джузепе Конте и го е поканила да посети Берлин, съобщи канцеларията й. Меркел заяви, че е готова да обсъди с новото италианско правителство начини за повишаване на заетостта сред младите хора в Италия.", "date": "2018.06.03", "title": "Меркел: Няма да опростим дълговете на Италия"}
{"url": "http://clubz.bg/68634-zaplahata_ot_terorizym_na_ostrova_se_zasilva", "text": "Заплахата от тероризъм на крайнодесни екстремисти се засилва във Великобритания, предупреди днес министерството на вътрешните работи, а заплахата от ислямистка терористична атака е малко вероятно да намалее до 2020 година, предаде ДПА. В доклад, публикуван в деня на годишнината от атентата в Лондон, при който загинаха осем души, Хоум офис предупреди, че заплахата от ислямистки тероризъм ще се запази на сегашното повишено ниво поне през следващите две години и че има потенциал да се увеличи дотогава. Атентатът в Лондон: седем убити, 48 ранени (ВИДЕО) От март 2017 г. силите за сигурност са осуетили 12 ислямистки и четири крайнодесни заговори, съобщи министерството. Около 3000 лица, заподозрени в планиране на атентат, са под полицейско наблюдение. Днешният доклад предшества планираното за утре съобщение на министъра на вътрешните работи Саджид Джавид за нови контратерорстични мерки. Според медийни информации те включват засилен обмен на информация между разузнаването, полицията и обществеността и по-строги наказания за дейности, свързани с тероризъм.  \n\tГодишнината от атаката на Лондон Бридж и Бъроу Маркет ще бъде отбелязана днес с възпоменателни прояви, които включват минута мълчание, както и светлинна акция - прожектиран върху моста надпис \"Единен Лондон\" (Лондон Юнайтед). ", "date": "2018.06.03", "title": "Заплахата от тероризъм на Острова се засилва"}
{"url": "http://clubz.bg/68636-venecuela_osvobodi_40_zadyrjani_opozicionni_aktivisti", "text": "Правителството на Венецуела вчера освободи още 40 задържани опозиционни активисти, предаде Асошиейтед прес.  Президентът Николас Мадуро след спорното си преизбиране на 20 май предложи на Конституционното събрание в името на националното помирение да пусне от затвора антиправителствените активисти, смятани от опозицията за политически затворници. Завчера бяха освободени 39 души, а властите уточниха, че ще има още.  Министърът на комуникациите Хорхе Родригес, който вчера съобщи за жеста на правителството в реч по националната телевизия, не уточни общия брой на обвинените за политически престъпления, които ще бъдат освободени.  Венецуела освободи американски затворник Първата група включваше видни опозиционни фигури, сред които Даниел Себальос, бивш кмет на Сан Кристобал, който беше арестуван преди четири години по време на протести срещу Мадуро, а преди броени дни участва в бунт в център за задържане, както и бившият генерал Анхел Вивас. Сред задържаните, освободени вчера, беше Раул Емилио Бадуел, син на намиращия се в затвора генерал Раул Исаяс Бадуел, бивш съюзник на покойния президент Уго Чавес, разжалван през март от президента Мадуро по обвинения в конспирация. Синът му Раул беше арестуван през 2014 г. и осъден на осем години затвор за подстрекателство към обществен бунт и заговор срещу държавата. Освободените са поставени под мерки за контрол, включително забрана да напускат страната, а на повечето не е разрешено да говорят пред пресата.  Освободените затворници с каменни лица посрещнаха речта, показана във виодеозапис по националната телевизия Според неправителствената организация Форо Пенал в страната има около 350 политически затворници, което социалистическото правителство оспорва, отбелязва Франс прес.", "date": "2018.06.03", "title": " Венецуела освободи 40 задържани опозиционни активисти"}
{"url": "http://clubz.bg/68602-kakyv_e_populistkiqt_plan_za_italiq", "text": "Двете популистки партии в Италия се готвят да поставят третата по големина икономика в еврозоната на пътя на съкращаване на данъците, гарантиран основен доход за бедните и депортиране на 500 000 мигранти. Движението \"Пет звезди\" и дясната Лига отхвърлят строгите ограничения на ЕС и искат да предоговорят италианския дълг и поставиха преподавателя по право Джузепе Конте да ръководи правителството, пише BBC. Италианският президент Серхио Матарела одобри списъка с министерските назначения, но едва след като популистите оттеглиха кандидатурата на евроскептика Паоло Савона за министър на финансите, който обаче ще е министър на европейските въпроси. Италия се спаси - ще има правителство Но какво означава коалиционният брак на две евроскептични партии, които ще управляват третата икономика в еврозоната, за останалата част от Европа? Нито \"Пет звезди\", нито Лигата са фенове на единната валута. Лидерът на Лигата Матео Салвини каза неотдавна, че еврото е \"грешка\" за италианската икономика, докато \"Пет звезди\" искаше референдум за бъдещото членство на Италия във валутния съюз. Но те са се отказали от първоначалната си амбиция да напуснат еврото и сега говорят за това, че се опитват да го реформират отвътре. Не всеки е убеден в чистосърдечните им намерения обаче. Френският министър на икономиката Бруно ле Мер беше упрекнат от лидера на Лигата, след като предупреди популистките партии да спазват бюджетните ангажименти на Италия. Пазарите също са предпазливи. Италианските разходи по заеми са достигнали нива, които не са наблюдавани от 2016 г. насам. Италия беше опустошена от финансовата криза през 2008 г., която остави икономиката с около 6% по-малко и три милиона повече хора в бедност. Отговорът на Лигата и \"Пет звезди\" е да извадят италианците от бедността. Но тяхната политика ще струва десетки милиарди евро - в страна, която има втория по големина държавен дълг в ЕС след Гърция, достигащ 132% от брутния вътрешен продукт.  Сред обещанията на популистите е бедните семейства да получават основен месечен доход от 780 евро, при условие, че получателите активно търсят работа. Популярна идея, но ще струва около 17 милиарда евро, за да бъде приложена. Но най-скъпоструващата идея е тази за въвеждане на плосък данък с две данъчни ставки - 15% за физическите лица и 20 процента за юридическите лица. Наред с това семействата ще могат да приспадат от доходите си за облагане до 3000 евро въз основа на доходите на домакинствата.  Пактът от 58 страници на двете популистки формации не обяснява откъде ще се финансират всички допълнителни разходи. Но икономистите смятат, че това може да струва около 50 милиарда евро загубени приходи. Еврото се срива заради кризата в Италия Минималната месечна пенсия трябва да стане 780 евро. Планът премахва настоящата пенсионна реформа, която повишава пенсионната възраст на последователни етапи. Вместо това се въвежда нова точкова система, която извежда на преден план социалноосигурителните вноски на хората, в съчетание с тяхната възраст. Общата сума трябва да бъде най-малко 100, което означава, че някой, който е плащал в системата от 41 години например, може да се пенсионира на 59 години. Популистките партии заявяват, че искат преразглеждане на Пакта за стабилност и растеж на ЕС, който поставя строг лимит на бюджетния дефицит от 3% от БВП. Планът им има за цел да намали дълга чрез \"възраждането на вътрешното търсене\", а не чрез продължаващите строги икономии. Лигата настоява за по-голяма помощ от страна на ЕС за Италия, основната дестинация за мигранти, пристигащи от Северна Африка. И настоява, че 500 000 нелегални имигранти в Италия трябва да бъдат депортирани \"приоритетно\". Италия може да взриви ЕС отвътре Популистките лидери не са съгласни със санкциите на ЕС срещу Русия и искат да бъдат премахнати. Те не виждат Русия като военна заплаха, а като \"потенциален партньор за ЕС и НАТО\". Те искат да работят с Русия срещу трафика на мигранти в Средиземноморието и продължаващото влияние на ислямистите. И разглеждат Рудия като ключов играч за слагане край на войните в Близкия изток. За разлика от тях, позицията на ЕС и САЩ срещу Русия се втвърди след хибридните действия на Москва, както и анексията на Крим през 2014 г. и сепаратисткият конфликт в Източна Украйна. Еврото се срива заради кризата в Италия Италия може да взриви ЕС отвътре", "date": "2018.06.03", "title": "Какъв е популисткият план за Италия"}
{"url": "http://clubz.bg/68633-izrael_udari_bazi_na_palestinski_ekstremisti_v_gaza", "text": "Израелските ВВС нанесоха ракетни удари по бази на палестински екстремисти в южната част на ивицата Газа, след като вчера две ракети и четири минометни снаряда бяха изстреляни от ивицата към Израел, предаде Ройтерс.  Системата за ПВО \"Железен купол\" прехвана една от ракетите, а втората е паднала в ивицата Газа, заяви израелската армия. Нито една от палестинските групировки в Газа не е поела отговорност за обстрела.  Няколко часа по-късно източници от силите за сигурност и местни медии съобщиха, че израелски самолети и дронове са нанесли ракетни удари по три военни обекта на Хамас в градовете Рафах и Хан Юнис в южната част на ивицата и в източната част на град Газа, предаде ДПА. Няма съобщения за жертви. Според комюнике на израелската армия, цитирано от ТАСС, в отговор на ракетния обстрел израелски самолети и дронове са поразили \"10 терористични цели на Хамас в три военни лагера в ивицата Газа, сред тях два цеха за производство на оръжие, склад за боеприпаси и военна база\". Според палестински медии база в град Газа, принадлежаща на военното крило на Хамас, бригадата \"Касам\", е била атакувана с дрон. Атакувана е била и база на военното крило на \"Ислямски джихад\", бригадата \"Сарая ал-Кудс\". Според израелски медии, цитирани от ТАСС, около 00,30 ч. сигналът, придупреждаващ за ракетен обстрел, е прозвучал в Сдерот и други населени места на територията на регионалния съвет Шаар а-Негев, а в 01,15 ч. Ц на територията на регионалния съвет Ешкол, прилежащ до границата с ивицата Газа. Задействана е била системата за ПВО \" Железен купол\" и двете ракети са били свалени.  Те са били изстреляни минути след като ВВС на Израел нанесоха ракетен удар по 10 обекта на ислямисткото движение Хамас в ивицата Газа в отговор на две ракети, изстреляни от ивицата срещу Южен Израел вчера вечерта. Едната беше свалена, а другата падна на територията на палестинския анклав.  Никоя палестинска групировка не е поела отговорност. Израелската армия, която потвърди, че е нанесла ответния удар, заяви, че \"терористичната организация Хамас е единствено отговорна за всички престъпления, които се извършват в ивицата Газа и произлизат от нея\", предаде Ройтерс. Израелският премиер Бенямин Нетаняху заминава за Европа, за да отправи послание за максимална непреклонност спрямо Иран пред европейските лидери, които са по-скоро загрижени за запазването на иранската ядрена сделка, предаде Франс прес. Нетаняху отива в Европа в понеделник и ще има последователно срещи идната седмица с германския канцлер Ангела Меркел, с френския президент Еманюел Макрон и с британския премиер Тереза Мей. Те са лидери на трите европейски страни по договора за иранската ядрена програма. САЩ обявиха на 8 май, че се изтеглят от него. Според европейски дипломат Меркел, Макрон и Мей очакват, без да си правят големи илюзии, Нетаняху да им представи алтернатива на иранската ядрена сделка. Европейците подчертават привързаността си към текста и се опасяват, че натискът, оказван от американците и израелците ще служи на интересите на иранските радикали и ще накара Иран да поднови широкомащабното обогатяване на уран. Европейските лидери се безпокоят от това да не надделее военната опция по иранското досие, съобщава БТА.", "date": "2018.06.03", "title": "Израел удари бази на палестински екстремисти в Газа"}
