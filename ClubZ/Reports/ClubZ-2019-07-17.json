{"url": "https://clubz.bg/85556-lunniqt_zagovor_symneniq_i_obqsneniq", "text": "Петдесет години от старта на историческата мисия на НАСА „Аполо 11” се навършиха във вторник, 16 юли. Четири дни по-късно, на 20 юли 1969 г., за първи път човешки крак стъпи на Луната. Това е командирът на кораба Нийл Армстронг, който произнася историческа фраза: Кацането на Луната стана първата голяма победа за американците, изостанали далеч зад СССР в космическата надпревара: съветските учени и инженери преди тях успяха първи да изпратят човек в околоземна орбита  , а след това и в открития космос  . Как кацането на Луната промени всекидневието ни От тогава общо 12 американски астронавти – и нито един съветски или руски космонавт – са успели да посетят естествения спътник на Земята. Този факт доведе до една от най-известните конспиративни теории: че всъщност Нийл Армстронг и Бъз Олдрин никога не са кацали на Луната, а всички снимки и видеоклипове от тяхната мисия са постановка на американското правителство с подкрепата на НАСА и Холивуд, с цел да обявят победа над СССР в космическата надпревара. Важен аргумент за поддръжниците на тази теория стана смъртта на трима астронавти през 1967 г. Те се готвеха за първата пилотирана мисия до Луната – но загинаха в пожар по време на наземните тестове месец преди планирания старт. Твърди се, че те са имали намерение да кажат на света истината за предстоящата фалшификация, заради което са били убити от американските власти. С появата на Интернет и социалните мрежи броят на почитателите на тази теория нарасна значително. Фактът, че СССР никога не е оспорвал постиженията на мисията „Аполо 11”, не притеснява конспиролозите – независимо, че съветските учени и държавната пропаганда биха имали най-голям интерес от разкриване на фалшификацията, а и са разполагали с всички необходими средства за това. Въпреки това, десетилетия след кацането, все още има хора, които са убедени, че цялата история на „Аполо 11” е една голяма измама. Само в САЩ тази теория има над десет милиона поддръжници, във Великобритания всеки шести вярва в лунната конспирация – и тази вяра се среща особено често сред младите хора. \"Земята е плоска, човек не е стъпвал на Луната, а ваксините са вредни\". Какво мислят за това българите? Възможно е и сред вашите приятели или роднини да има поддръжници на тази теория. Как да ги убедим, че грешат? Руската редакция на Би Би Си разглежда основните аргументи на конспиративните теоретици и обяснява защо те не издържат на критика.  Слънцето е единственият възможен източник на светлина в снимките от лунната повърхност. Така там всичко, което е в сянка, трябва да бъде напълно черно. Обаче ясно виждаме предмети в сенките  , което означава, че зад кулисите са скрити осветителни тела.  грешката е скрита в първото твърдение. За да видите обекти в сянката на Слънцето, наистина са необходими допълнителни източници на светлина, но допълнителните осветителни тела нямат нищо общо с това. \n\tФакт е, че на тези снимки Слънцето не е единственият източник на светлина. Слънчевите лъчи се отразяват в лунната повърхност и се разпръсват във всички посоки, подчертавайки обектите, разположени в сенките. Затова можем да ги видим. Само помислете: дори ако прозорците на стаята ви гледат на запад, по изгрев тя все пак ще стане по-светла – именно заради отразената светлина. За да се убедите окончателно в несъстоятелността на този аргумент, опитайте в ярък слънчев ден на плажа да се обърнете към собствената си сянка.    не виждаме звезди на снимката или във видеото от кацането, въпреки че при липса на атмосфера те трябва да блестят дори по-ярко, отколкото на Земята. Очевидно снимките са направени в студио.  причината е в кратката експонация. Ако е била по-дълга, звездите биха били напълно видими – но самите астронавти щяха да изчезнат. Яркостта и детайлността на изображението зависят от количеството светлина, което е попаднала върху филма. Ако не е достатъчно, снимката ще излезе тъмна; ако е твърде много, ще е преекспонирана. Количеството светлина може да се регулира по два начина: чрез ширината на отвора на обектива   и времето, през което тя остава отворена  . Особено трудно е да се направи снимка, когато предният план и фонът са много различни по степен на осветяване. Опитайте се в ярък слънчев ден да застанете на сянка и да си направите селфи на фона на силно осветения пейзаж – без да използвате допълнителни „умни“ функции като HDR. Ще трябва да избирате: или ясно видимо лице на силно преекспониран и размазан фон, или красив пейзаж с тъмно петно ​​вместо лице. Подобен избор е трябвало да направи и екипажът на „Аполо 11”, само че при обратните условия: огряната от светлина повърхност на Луната и астронавтите – на фона на напълно черното небе. Късата експонация ни позволява ясно да видим ярко осветените обекти  , но не позволява да се видят звездите. Същият ефект може да се види на тази снимка на МКС, направена през в 2011 г. от отлитащия от станцията кораб „Съюз”. Както виждате, небето е излязло абсолютно беззвездно.  при кацането лунният модул „Орел” би трябвало да остави следа под формата на малък кратер в меката песъчлива лунна почва, но на снимката под кораба не се вижда нищо. В допълнение прахта, която се е издигнала от удара, трябва да е паднала върху опорите на модула – но по тях няма прах.  нека не забравяме, че лунната гравитация е около шест пъти по-малка от тази на Земята и следователно ефектът от въздействието е много по-малък, отколкото си представяме въз основа на житейския опит. Непосредствено преди да докосне лунната повърхност, модулът се спуска със скорост от около 15 см в секунда, а приземяването се оказа толкова меко, че астронавтите дори не разбрали в кой момент са кацнали. Обичайните земни представи ни заблуждават за прахта. Знаем, че при излитане на ракета или удар по песъчлива почва, прахта се разпръсква на облаци във всички посоки. Само че на Земята я разнасят въздушните потоци, а на Луната няма атмосфера. В резултат лунната прах – горният, фин слой на грунта – е разместен само там, където са го докоснали опорите на модула – или струите на реактивния двигател, които са го разпръснали настрани по балистична траектория – и тя физически не може да се „слегне” върху опорите.  флагът на Съединените щати, забит на Луната от астронавта Бъз Олдрин, трепти като при вятър. Но на Луната, както е отбелязахме по-горе, няма въздух – и следователно не може да има и вятър. Очевидно сцената е била заснета на Земята.  на Луната наистина няма въздух, така че горният ръб на платното се държи от хоризонтален прът – в противен случай би увиснал незабавно. Този прът е бил сгъваем, но след кацането плъзгащият механизъм е заял и астронавтите не са успели да го разгънат до край. Ето защо тъканта не изглежда опъната. На снимката по-горе наистина се създава впечатлението, че флагът се развява на вятъра. Но оригиналният видеоклип на НАСА ясно показва, че платът се раздвижва само когато астронавтите се докоснат до знамето и извършват манипулации с него. Нека на Луната да няма въздух, но там никой не е отменял вълните – и всяко движение на металния прът, към което е прикрепено знамето, се предава и на плата и го кара да се трепти.  парчетата скали от извънземен произход, които астронавтите донасят като доказателство за тяхното пребиваване на Луната, не са непременно донесени оттам - това може да са метеорити, събрани в Антарктика, които сами са долетели на Земята.  в Антарктика наистина е възможно да бъдат намерени неголеми каменни осколки, откъртени от лунната повърхност при мощни астероидни удари и достигали Земята, но те не са толкова много. Астронавтите са донесли със себе си на Земята общо 382 кг лунни скални проби  . Камъните са изучавани не само от американци, но и от техни колеги учени от цял ​​свят – включително от Русия, Япония и Китай. Те биха могли лесно да открият фалшификатите, но са стигнали до заключението, че почвата е същата по състав като пробите, открити преди това в Антарктика. Има обаче една важна разлика. При преминаване през плътните слоеве на атмосферата метеоритите започват да се стопяват от триенето. Няма такива следи върху камъните, донесени от астронавтите на НАСА – което означава, че не са могли да долетят самостоятелно от космоса. \"Земята е плоска, човек не е стъпвал на Луната, а ваксините са вредни\". Какво мислят за това българите?", "date": "2019.07.17", "title": "Лунният заговор: съмнения и обяснения"}
{"url": "https://clubz.bg/85563-koq_e_bylgarkata_v_ekipa_na_ursula_fon_der_lajen", "text": "Българката в екипа на новата председателка на Европейската комисия Урсула фон дер Лайен доскоро беше една от добре пазените тайни на институцията. Но вече не е. Клуб Z я разкри днес, навръх рождения ѝ ден. Българин в екипа на Фон дер Лайен Да е честит той и новата работа на Живка Петкова, една от сънародничките ни най-тясно свързани с пътя на България към и в Европейския съюз. Последната ѝ длъжност в Европейската комисия, преди да се присъедини към преходния екип на Фон дер Лайен, беше началник на отдел в Службата на говорителя.  Преди това госпожа Петкова, майка на три деца, работи в Европейската служба за външно действие, в която постъпи скоро след основаването ѝ през 2009 година. По-рано тя беше част от кабинета на първата българска еврокомисарка Меглена Кунева, а още по-рано - част от екипа на Кунева като министър на европейските въпроси и главна преговаряща с ЕС в предприсъединителните преговори на България.", "date": "2019.07.17", "title": "Коя е българката в екипа на Урсула фон дер Лайен?"}
{"url": "https://clubz.bg/85562-vnimavajte_vie_ne_ste_haker_i_nap_vi_sledi", "text": "Не е ли вече време наистина да пуснем кепенците и да затворим тая „нема такава държава“? Абе, къде живеем, бе? Хакването на сървъри на НАП и разпространяването на личните данни и финансовата история на над 5 милиона граждани и фирми се оказа положителна новина за министър-председателя.  Нелогичен коментар вместо логични оставки. Това се случва в „нема такава държава“. Всъщност този коментар би бил много подходящ за рубриката на „Евронюз“ No comment. Прокуратурата задържа хакера Криссс за 72 часа Сега, аз не знам дали хакерът е задържаният 20-годишен младеж. Вчера беше хакер от Русия, който неслучайно е разпространил личните данни на българите в деня, в който правителството е подписало сделката за Ф-16. Това беше версия не на кого да е, а на вътрешния министър на страната Младен Маринов. Много ми е любопитно днес вътрешният министър стои ли зад тази си версия?  Друг е въпросът може ли вътрешен министър да развива подобна хипотеза в публичното пространство, без каквито и да е било доказателства? И носи ли отговорност, ако тя се окаже невярна? Защото един път стомна за вода, втори път стомна за вода, третия път се чупи. Горанов първия път заживя безвъзмездно в апартамент на бизнесмен, втория път отпусна партийна субсидия от 13,23 лв. на глас, и третия път – като принципал на НАП, допусна от нехайство или бездействие безпрецедентния теч на данни. \"Демократична България\" иска оставката на Владислав Горанов за пробив в данните на НАП Само ще ви кажа, че вчера френски министър подаде оставка, след като беше изобличен, че е ползвал държавни средства за луксозни вечери. За вечери, бе, за вечери! Но това се случва в нормални страни, а не в „нема такава държава“. Вчера Горанов изрече и чутовна глупост: Страхотна, напредничава мисъл. Да, то и ако нямаше земетресения – Горанов щеше да си живее в собствения апартамент, ама... Въобще, явно за Горанов и правителството най-добре ще е да не ползваме компютри, а НАП да държи цялата информация на хартиени листове, в тонове папки. Даже нещо повече - вместо листове, от сега нататък НАП може да ползва пергамент.  А след като се въведе тая форма на съхранение на данните, ще се добави и сериозна защита – денонощно централата на НАП ще бъде охранявана от кръжащ наоколо Ф-16. Оп, не - в хода на логиката трябва да е делтапланер, а защо не бял гълъб. Премиерът за хакера: Вълшебници, страхотни мозъци, трябва да работят за държавата Премиерът Борисов днес поиска добрите бели хакери да работят за държавата. Е, при него наистина има напредък – преди 8 години пращаше IT специалистите да стават овчари. Разбира се, държавата може да похарчи над 2 милиарда лева за неработещо електронно правителство, но не може да наеме кадърни и можещи хора, които знаят как да опазят данните на българите и как да не падат Имотният регистър за дни и Търговският регистър за цял месец. Данъчни провели операция \"Хоро\" в родопското село Марково Държавата може да наеме и Мишо Константинов. Абе, къде е Мишо Константинов? Нали „Информационно обслужване“ АД обслужва и системите на НАП? Тая сутрин изненадващо не беше в блоковете на телевизиите, а точно сега много ми липсва неговата експертиза. Да каже с „щракалка“ ли хакнаха сървърите на НАП. Да каже кой носи отговорност – човекът или машината? Ама го няма – скрил се е като руски хакер-български зет. Всъщност, уважаеми сънародници, това вече дори не е смешно. Не е смешно и като знам какво ще последва. Разбира се, няма да има оставки. Нещо повече – управляващите ще „преобърнат файла“ и ще употребят грандиозния си провал в своя полза. Как ли? Сега всякакви депутати и присъдружни журналисти, политолози и експерти ще кажат: А, да - вчера българските зетьове и снахи в Народното събрание вече хакнаха на първо четене машинното гласуване и оставиха да има само и единствено ултрамодерното гласуване с по един метър хартиена бюлетина. И ако не знаете – това се случва в „нема такава държава“ точно 50 години след като американците кацнаха на Луната.  Ами, хак да ни е, щом търпим всичко това. Първо четене: властта отмени машинното гласуване Накрая на тоя дълъг текст, искам да ви напомня едно съобщение на НАП до гражданите отпреди 3 месеца. Припомням съобщението:  Внимавайте – вие не сте хакер и НАП ви следи. --- \"Демократична България\" иска оставката на Владислав Горанов за пробив в данните на НАП Премиерът за хакера: Вълшебници, страхотни мозъци, трябва да работят за държавата Данъчни провели операция \"Хоро\" в родопското село Марково Първо четене: властта отмени машинното гласуване", "date": "2019.07.17", "title": "Внимавайте - вие не сте хакер и НАП ви следи"}
{"url": "https://clubz.bg/85542-conko_conev_kmetyla_kani_na_vylchi_fest_kraj_chelopech_video", "text": "Датите са 9 и 10 август, а мястото е близо до София - Челопеч. Това е най-новият WOLF FEST, замислен от неуморния Цонко Цонев заедно с кмета на община Челопеч Алекси Кесяков. Той е и носител на званието Кмет на годината за 2018 г. в категория \"Малка община\". Джон Лоутън напусна Каварна Най-новото предизвикателство пред рокаджиите са   - хедлайнери на двете фестивални вечери. Ето и поздрава на властелините на мелодичните рифове Pretty Maids по повода: Петък, 9 аргуст, 2019: Събота, 10 август, 2019: \n\tAbstraction (Bulgaria) Организаторите отбелязват, че в двата фестивални дни ще има шатъл бусчета на всеки 30 мин от центъра на Челопеч и от жп гара Златица до парк Корминеш, където е събитието, и обратно. Те ще вървят от 14:00 до 18:00 ч и след 22:00. Еднодневният билет е 30 лв., а двудневният - 40. Типично за енергията на Цонко Цонев на място са предвидени просторни територии за палаткаджии и мотористи, а по традиция децата до 12 г. влизат безплатно.", "date": "2019.07.17", "title": "Цонко Цонев-Кметъла кани на \"Вълчи\" фест край Челопеч (ВИДЕО)"}
{"url": "https://clubz.bg/85567-bryuksel_gotvi_monitoring_za_vyrhovenstvoto_na_zakona_vyv_vsichki_strani_v_es", "text": "Европейската комисия обяви днес намерение да публикува редовен годишен доклад за спазването на принципа за върховенството на правото, който да обхваща всички държави членки. Франс Тимерманс, първи зам.-председател на Комисията, в чийто ресор е тази проблематика, заяви, че принципите на правовата държава, които са от основно значение за функционирането на ЕС, са била заплашвани в последните години в различни държави членки, които не спомена поименно. Против него се обявиха консервативните и евроскептични правителства на Полша, Унгария, Италия, с които той беше в конфликт по различни въпроси, засягащи правосъдието и върховенството на правото. До момента Комисията има специален мониторингов механизъм за правосъдието и вътрешните работи на България и Румъния, който е в сила от 2006 г. Сегашната комисия, начело с председателя Жан-Клод Юнкер обеща да приключи с него до края на мандата си, който настъпва на 31 октомври т.г. Условието е двете страни да изпълнят всички препоръки, които са им направени по показателите на наблюдението. Доклад по темата се очаква до есента. Освен споменатия механизъм, през 2014 г. Комисията създаде т.нар. Рамка за върховенство на закона, която предвижда няколко степени на наблюдение за спазването на този принцип от отделни страни членки. Последната от тези степени може да доведе до процедура за ограничаване на членските им права съгласно член 7 от договора на ЕС. Обект на такава процедура по предложение на Тимерманс в момента е Полша, а Европейският парламент по-рано призова тя да бъде започната и срещу Унгария, но решението по въпроса е в ръцете на държавите членки. Критиците и на двата споменати мониторинга смятат, че те са дискриминационни, защото не третират с еднакъв стандарт всички държави членки, а сочат с пръст само някои от тях. Утвърдената вчера от Европейския парламент бъдеща председателка на Европейската комисия Урсула фон дер Лайен обеща да въведе редовен мониторинг за спазването на върховенството на закона за всички страни в ЕС. Това беше едно от главните условия, за да получи тя подкрепата на групата на либералите в Парламента \"Обнови Европа\". Според медийни съобщения, в консултациите с парламентарните групи преди гласуването Фон дер Лайен се е съгласила да назначи Тимерманс за свой първи заместник със същия ресор.", "date": "2019.07.17", "title": "Брюксел готви мониторинг за върховенството на закона във всички страни в ЕС"}
{"url": "https://clubz.bg/85566-dps_uporstva_za_mashinite_da_gi_ima_da_sa_dyrjavni_dans_da_oditira", "text": "От ДПС продължават да упорстват на местния вот наесен да има машинно гласуване, а след това на всички видове избори гласуването да е само с машини и да отпаднат хартиените бюлетини. Това става ясно от  , внесени от юриста от партията Хамид Хамид и колегите му между първо и второ четене на промените в Изборния кодекс.  Първо четене: властта отмени машинното гласуване Поправките бяха внесени от ГЕРБ и с тях се заличава машинното гласуване в 6000 секции за предстоящите местни избори, а след това такова гласуване ще се допуска само при избиране на президент и евродепутати. От мотивите на властта не става съвсем ясно защо за един вид избори важи аргументът, например, че машините са скъпи и гласуването с тях затруднява изборния процес и преброяването на резултатите от секционните комисии, а за друг вид избори това не е проблем. Във вторник на извънредно заседание ГЕРБ и представители на \"Обединени патриоти\" подкрепиха проекта на първо четене и \"забързаха\" процедурата за окончателното приемане на текстовете, скъсявайки максимално срока за нови идеи.  ДПС за машините: Не искаме човешки ръчички да пипат хартийки на избори От ДПС са внесли повечето неща, които вече оповестиха, когато гласуваха \"против\" поправките. А именно - държавата да закупи машини за гласуване, а не да ги взима под наем, както беше досега. Второ - държавната компания \"Информационно обслужване\" да пише софтуера за всеки отделен вид избори. Според предложенията на ДАНС пък се вменява задължението за тества, сертифицира и накрая да одитира устройствата. За \"Информационно обслужване\" се предвижда още едно задължение - да е преброителят на всички видове избори. В момента по закон преброител се избира с обществена поръчка, но в почти 100% от случаите изпълнителят е именно държавната фирма.  ГЕРБ заличава машинния вот за местните избори. Чака подкрепа и от ДПС Депутати от движението обясниха пред Клуб Z, че последното предложение не е нещо, за което ще настояват на всяка цена. От запазването на машиннното гласуване по принцип в закона обаче нямат намерение да отстъпят. Ако се приеме вотът с устройства за всички видове избори - парламентарни, местни, президентски и европейски, да остане в настоящия вид, предвиден от Изборния кодекс, то от ДПС са склонни да дискутират как да е процедира с предстоящия местен вот тази есен. Разговорът ще е с цел \"да се избегне катастрофа\". За това имало различни варианти. Един от тях е например машините да не са м 6000 секции, както гласи законът в момента, а отново в 3000 - както беше на евроизборите. Възможни са и други варианти, стига машинният вот да не бъде отменен за всички видове избори, катерогични са към днешна дата от движението.  При внасянето на идеите си от ГЕРБ обявиха офицално, че очакват подкрепа от ДПС. До момента движението ги опровергава. В рамките на настоящия законопроект за изменения в изборните правила от движението не внасят темата \"машинно преброяване\", но тази дискусия вероятно предстои след изборите за кметове и общински съветници. ДПС за машините: Не искаме човешки ръчички да пипат хартийки на избори ГЕРБ заличава машинния вот за местните избори. Чака подкрепа и от ДПС", "date": "2019.07.17", "title": "ДПС упорства за машините: да ги има, да са държавни, ДАНС да одитира"}
{"url": "https://clubz.bg/85565-uefa_otnovo_shte_nakazva_levski", "text": "\"Левски\" е пред ново наказание от УЕФА заради \"флаг със забранен символ\", развяван от публиката на \"сините\" по време на първия мач от откриващия предварителен кръг на Лига Европа срещу \"Ружомберок\" в Словакия. За това алармира официалният сайт на \"Левски\". Тимът на \"Герена\" в момента търпи наказание един мач без публика заради фенски прояви през миналата година срещу \"Вадуц\". И поради надвисналата санкция \"Левски\" отменя замисленото за утре, четвъртък, гледане на реванша \"Левски\" - \"Ружомберок\" от запалянковци на видеостена пред сектор \"А\" на стадион \"Георги Аспарухов\". Отчита се, че рискът е твърде голям.", "date": "2019.07.17", "title": "УЕФА отново ще наказва \"Левски\""}
{"url": "https://clubz.bg/85552-operatoryt_na_aeroporta_v_myunhen_specheli_koncesiqta_na_letishte_sofiq", "text": "Консорциум \"Соф Кънект\" (фонд \"Меридиам Ийстърн Юръп инвестмънтс САС\" в партньорство с оператора \"Флугхафен Мюнхен\") спечели конкурса за концесионер на летище София. Това обяви министърът на транспорта Росен Желязков днес. Операторът на мюнхенското летище е спечелил пред останалите четирима допуснати кандидати с най-голям брой точки - 86,12, като е получил и максималните сто точки в графа \"техническо предложение\" (както и още две). Аеропортът в Мюнхен е второто най-натоварено летище в Германия след това във Франкфурт. Офертата на \"Соф Кънект\" е  Кандидат-концесионерите за летище \"София\": кой какво предлага На второ място е класирано предложението на френско-турския консорциум на \"Еърпортс де Пари\" и \"ТАВ Хавалиманларъ холдинг\" (80,3 точки), трета е българската компания \"Фрапорт България\" ЕАД, която оперира летищата във Варна и Бургас ( 80,19 точки). Следва консорциум \"Витоша\" (\"Манчестър еърпорт груп оувърсийз инвестмънтс лимитид\", който притежава и управлява три летища във Великобритания и британското дружество на китайската \"Бейджин кънстракшън ейнджиниринг груп\"). Последен е консорциум \"ССБ София Еърпорт ДжейВи\" (управлява летището в Копенхаген в Малмьо, Швеция). И допълни, че с концесионирането на летище София държавата \"остава\" на аеропорта чрез летищните такси, митническия и граничния контрол и пр. Кандидат за летище София иска да ни построи нов национален стадион Предложението на френско-турския консорциум бе за годишна концесионна такса от 32,8 млн. евро и инвестиции от 903 млн. евро. \"ССБ София еърпорт ДжейВи\" предложи 26,5 млн. евро годишни плащания, \"Фрапорт България“ ЕАД - 21 млн. евро и вложения от 615 млн. евро, а \"Витоша\" 19,95 млн. евро годишно и инвестиции за над 1 млрд. евро за периода на концесията. Обжалване може да има в 10-дневен срок от решението пред Комисията за защита на конкуренцията (КЗК). Ако спорът стигне до Върховния административен съд, то той трябва да се произнесе в срок от един месец, т. е. процедурата ще е кратка, посочи още министърът. И допълни, че всички участници са уведомени за решението на транспортното министерство. Процедурата по търсене на концесионер стартира в началото на юли миналата година. Кандидат за летище София иска да ни построи нов национален стадион", "date": "2019.07.17", "title": "Операторът на аеропорта в Мюнхен спечели концесията на летище София"}
{"url": "https://clubz.bg/85555-pochina_andrea_kamileri_syzdatelqt_na_inspektor_montalbano", "text": "Сицилианският писател Андреа Камилери, създателят на известния телевизионен сериал \"Инспектор Монталбано\", почина на 93-годишна възраст, предаде Би Би Си. Той бе приет в болница в Рим миналия месец, след като получи сърдечен удар. Криминалният автор остава в историята предимно с детективските си романи с главен герой Салво Монталбано, като сюжетът им се развива в измисления сицилиански град Вигата. Адаптираният от романите му телевизионен сериал се превърна в сензация в родната му Италия, както и в Обединеното кралство, САЩ, Франция, Испания, Германия и Австралия. Камилери загуби зрението си преди няколко години, но през 2017 г. заяви, че това му е позволило да си представя нещата по-ясно. Камилери и инспектор Монталбано промениха отношението на хората към Сицилия - мафиотите не са стереотипа за безмилостни убийци, те притежават чувство за хумор, обичат хубавата храна и гледат леко на живота в   Вигата.  Не са създадени други мистерии, които да описват по толкова ефективен начин и с толкова цветни персонажи сицилианската \"gioia di vivere\" (радост от живота). Дните на детектива са съпътствани с плуване всяка сутрин, похапване на спагети с миди и проблеми с неграмотен рецепционист от местната полиция. Къде другаде може да се намери следовател с прикрита страст към сицилианските каноли? За базираната в Лондон писателка Симонета Агнело Хорнби   е именно Камилери. Камилери написа повече от 100 книги. По жанр неговите истории са фантастични, но са вдъхновени от актуални събития или са резултат от часове прекарани в архивите. Романите за Монталбано, всеки един от тях публикуван във формат от 180 страници (18 глави на по 10 страници), са разпродадени в 25 милиона копия по света и са преведени на над 120 езика. Последната му книга въобще \"Готвачът от Алцион\" бе публикувана през май в Италия и бързо се превърна в бестселър. Що се отнася до приключенията на инспектор Монталбано, финалният роман от поредицата бе написан през 2006 г., но стои заключен в кабинет на издателската къща в Палермо. Постигнато е споразумение да бъде публикуван на по-късна дата. Популярността на писателя се увеличава, когато историите му са адаптирани за телевизията: неговите 24 романа и 10 кратки истории бяха преобразувани в 34 епизода, които до днес са излъчвани в около 60 страни. През май 2019 г. сериалът празнува 20 години от излъчването на първия епизод. Интересът на италианците около образа на Салво Монталбано се събуди след публикуването на романа \"Формата на водата\" в Сицилия през 1994 г. По това време Камилери бе 67-годишен пенсионер, с успешна кариера на телевизионен режисьор зад гърба си. Читателите веднаха се впечатлиха от Монталбано заради ценностите му: полицай с чувство за уважение към хората, желясна откровеност и силно недоверие към бюрокрацията. След време те започнаха да се прехласват и заради скромността му, ината, дръзкия подход и свободолюбивия дух - той обича да похапва сам, в пълна тишина. Чрез книгите почитателите преоткриха и прекрасния сицилиански диалект. Употребата на Камилери на местни изрази спомогна да се промотира културата на острова. Произведенията му се изучават в училищата в Сицилия. Персонажът на Катарела - комичният неграмотен полицейски служител, който говори със смесица от бюрократически италиански и местен диалект - е забавен на всички възможни езици. Монталбано грабва въображението на широката публика с описанието на невероятния морски пейзаж край Вигата, гледката от терасата на къщата на детектива, кулинарните изненади на домакинката му Аделина и пиршествата в ресторант \"Калогеро\". Всеки детайл е едновременно истински и въображаем. Едно от най-ранните вдъхновения на Камилери е книгата на Луис Карол \"Алиса в Страната на чудесата\", която му е четена като малко дете от баба му. От години Сицилия се е превърнала в популярна туристическа дестинация, но също така е забелязан ефектът \"Монталбано\" - повишен е интересът към грдовете в района на Рагуза (където са снимани епизодите от сериала). В Ното, Модика и Шикли са построени множество красиви барокови сгради, които са защитени от ЮНЕСКО.", "date": "2019.07.17", "title": "Почина Андреа Камилери - създателят на инспектор Монталбано"}
{"url": "https://clubz.bg/85554-partijnata_naslednica_na_merkel_poema_ministerstvoto_na_otbranata", "text": "Отправяйки се към изхода на политиката и навършвайки днес 65 години, германската канцлерка Ангела Меркел оставя две жени от близкото си обкръжение на ключови постове - едната начело на християндемократите в Берлин, а от днес и министър на отбраната, другата - начело на Европейската комисия в Брюксел. Председателката на германския Християндемократически съюз (ХДС) Анегрет Крамп-Каренбауер става министър на отбраната на Германия, съобщи администрацията на президента на Германия, цитирана от БТА. Досегашният министър на отбраната Усрула фон дер Лайен бе избрана вчера за председател на Европейската комисия за периода 2019-2024 г. Крамп-Каренбауер оглави ХДС през декември 2018 г., заменяйки на този пост Ангела Меркел. По-рано, коментирайки възможността да стане министър, Крамп-Каренбауер бе казала, че предпочита да се съсредоточи върху работата в партията. Известна под псевдонима АКК, лидерката на ХДС според сайта на сп. \"Шпигел\" получава \"последен шанс\" да наследи Меркел и на канцлерския пост, отбелязва АФП. Меркел беше съобщила, че възнамерява да се оттегли от политиката през 2021 г., когато са насрочени следващите общи избори. \"Шпигел\" пише, е постът на министър на отбраната ще позволи на Крамп-Каренбауер \"най-сетне да покаже, че е способна да еволюира във външната политика и политиката за сигурност\". От нея ще зависят 180 000 военни и бюджет от €44 милиарда. АФП припомня, че в Германия работата на отбранителния министър е свързана с големи трудности и че скандалите във ведомството са се умножили пред последните години. Става дума за остаряло оборудване, дейност на крайнодесни групи сред военните и полемика за разходите на ведомството по външни експерти. Фон дер Лайен, която заминава за Брюксел, за да стане председателка на Европейската комисия, беше сред най-непопулярните отбранителни министри в Германия, пише агенцията. Номинацията на Крамп-Каренбауер е изненада, защото тя няколко пъти беше заявявала, че не се цели в министерски пост. По думите й, да ръководи ХДС е \"длъжност на пълно работно време\". АКК обаче е имала нужда и от ново начало, за да подплати амбицията си да наследи Меркел на най-високия пост в държавата, коментира АФП. Сондажите за нея бяха катастрофални след европейските и серия трудни регионални избори. Според анкета на Цет Де Еф от юни т.г. 71% от германците не смятат, че е подходяща за канцлерския пост.", "date": "2019.07.17", "title": "Партийната наследница на Меркел поема министерството на отбраната"}
{"url": "https://clubz.bg/85550-konstitucionniqt_syd_obrazuva_delo_za_palatkite", "text": "В деня, в който бе сезиран за противоконституционност на новите текстове в закона, касаещи къмпингуването, Конституционният съд е образувал дело. Това става ясно от кратко съобщение на сайта на институцията.  Докладчик по делото е съдия Атанас Семов. Манолова прати забраната за къмпингуване в Конституционния съд Мая Манолова сезира КС във вторник, след като преди това проведе срещи с представителите на Българското кепмер общество и гражданската гупа \"Бетономорие\". Мотивът:  Както Клуб Z писа, парламентът прие набързо, без обществено обсъждане и без оценка за въздействието, изменения в Закона за устройство на Черноморското крайбрежие. В тях заложи само, че ще се къмпингува на определени места (извън категоризираните като къмпинги по смисъла на Закона за туризма обекти). Прие и строги финансови санкции за разпъване на палатка, кемпер или каравана извън тези места. Но какви ще са те, как ще се определят и най-важното - кои ще са местата - парламентът не каза. Остави тази работа на четирима министри, да напишат наредба, която наредба е подзаконов нормативен акт и може лесно да се променя. За наредбите не се изисква мнозинство в Народното събрание. Решено: палатки само там, където министрите наредят Това бе и един от аргументите на държавния глава да върне ЗУЧК за ново разглеждане. Румен Радев му наложи вето, подчертавайки и противоконституционност на някои от новите текстове, но както всяко друго негово вето (с изключение на едно), парламентът го отхвърли. В случая, депутатите отказаха и да дебатират по проблемите на Черноморието. В своята жалба до конституционните съдии омбудсманът изтъква същите аргументи като тези на президента. Тя поиска да се установи противоконституционност на разпоредбите на чл. 10а, чл. 17а, ал. 2 и чл. 24в от ЗУЧК. Главният архитект да разрешава палатка!? На ход е държавата Посочва още, че с предвиденото издаване на подзаконов нормативен акт не се поема политическа отговорност за приемане на цялостно решение, засягащо режима на земеползване в пряко противоречие с чл. 22, ал. 3, която изисква режимът на земята да се определя със закон. \"Глухи и слепи\" за гражданските протести, управляващите отхвърлиха ветото за къмпингуването Манолова акцентира и, че изпреварващо се налагат административни наказания в значителен размер, още преди да са определени местата за къмпингуване, независимо от наличието на обществена опасност на санкционираното поведение, каквато съобразно с правовия характер на държавата е задължително да съществува като предпоставка за предвидената ограничителна мярка. Конституционният съд няма срок за произнасяне. От вчера пък тече 6-месечният срок, в който министрите на туризма, околната среда, горите и регионалното развитие трябва да напишат въпросната наредба за дивото къмпингуване. Глобите по закон пък би трябвало да влязат в сила година след това. Решено: палатки само там, където министрите наредят Главният архитект да разрешава палатка!? На ход е държавата \"Глухи и слепи\" за гражданските протести, управляващите отхвърлиха ветото за къмпингуването", "date": "2019.07.17", "title": "Конституционният съд образува дело за палатките"}
{"url": "https://clubz.bg/85510-hashtag_shte_spasqva_rodnotomore_koeto_ne_e_demode", "text": "Хаштагът явно е новото универсално лекарство за всякакви проблеми. Пускаш хаштаг из социалните мрежи и нещата се подреждат. Следвайки тази логика, в битката срещу лошия туристически сезон по българското Черноморие и отлива на туристи се появи #роднотоморенеедемоде. Този пенкилер (хаштагът) трябва да неутрализира черногледството на българския турист, нихилизма му и последователните му залитания - с нищо неоправдани, освен с желанието да вреди на родната икономика, към съседни дестиниции. Идеята на кампанията - пускаш красива снимка от някое от привлекателните места по родното море и декларираш, че то не е демоде. И веднага ята туристи започват да прииждат и оправят туристическия сезон. Защо някой трябва да убеждава някога, че морето не е демоде, не е ясно. Никой нищо не казва за природата, климата или морето, само за продължаващите опити природни дадености да бъдат бетонирани, унищожени като това нерядко се комбинира с лошо обслужване, съмнително качество на храната и оздачаващи цени. Появата на тази активност по ирония съвпадна с разгарянето на скандала с българския хотелиер, заснет как рита (как се опитва да ритне) израелски туристки в курорта \"Слънчев бряг\". Управител на хотел в Слънчев бряг нападна израелски туристки (ВИДЕО) Версията на хотелиера: Израелските туристки бяха агресивни, плюеха, обиждаха и налитаха на бой  Инфлуенсър до инфлуенсъра обаче сега се снима наред, за да спасява сезона по родното море, \"което не е демоде\". Музиканти, актьори, тв лица, депутати, общински съветници, дори един брой митрополит - Антоний от Светия синод на БПЦ - се оказаха част от кампания в социалните мрежи за връщане на туристите по морските ни курорти. Даже ГЕРБ-София се включи. Сред участващите в кампанията са режисьорът Ники Илиев, музикантът Орлин Павлов, актьорът и бивш шеф на \"Алма Матер тв\" Башар Рахал, фолк певиците Алисия, Анелия, Преслава, общинската съветничка от ГЕРБ в СОС Йоанна Драгнева, журналистиката Кристина Патрашкова и др. Решено: палатки само там, където министрите наредят Кметът на Царево: Дюната дюна ли е? И на всички тия усилия на родните инфлуинсъри да влияят положително на българина, из социалните мрежи инициативата не се радва на особена популярност.  Проблемът на българското Черноморие не са красивите гледки и места, реагират потребителите. На морето нищо му няма, куцото е в политиката в туризма.  \"Това е проблемът Ви, г-жо Ангелкова. И 500 милиона да дадете на консултантските компании да ви обяснят защо туризъм не става по нашите ширини, те няма да Ви кажат това, което ще ви каже чуждестранният турист. А то е просто: след почивка тук туристът се чувства ограбен. Дори самата почивка да му е била евтина, като дойде тук, всеки навсякъде го скубе. Скубе го с 10% комисионна на банкомата, скубе го с тройни цени в общия магазин в курорта, скубе го с храна и алкохол с по 1000% надценка. Чат-пат, освен скубане, има и ритане, че и бой. Затова чужденците рядко повтарят България, ако няма тук нещо, които да им е мило. А повечето нямат. А тези неща се разчуват. И се говорят. Но се говорят ТАМ, тук всичко е ток и жици. Затова: недейте наема консултанти. Нямате шанс. Каквото и да Ви кажат, този народ не може да прави туризъм. Не знам и дали някой ден ще се научи. Недейте дава 500К на (ваши) хора. По-добре ги откраднете по друг начин. Може например да ги хвърлите през терасата на румънски измамници. \", е част от коментар на потребител във фейсбук групата \"Бармани & Сервитьори/ки & Готвачи!\" След 5 г.: Ангелкова спасява туризма с... анализ за половин милион   Версията на хотелиера: Израелските туристки бяха агресивни, плюеха, обиждаха и налитаха на бой  Решено: палатки само там, където министрите наредят Кметът на Царево: Дюната дюна ли е? След 5 г.: Ангелкова спасява туризма с... анализ за половин милион", "date": "2019.07.17", "title": "Хаштаг ще спасява #роднотоморе, което не е демоде"}
{"url": "https://clubz.bg/85544-zadyrjaha_pasajer_na_samolet_s_503_grama_kokain_kril_gi_v_perukata_si", "text": "Пасажер на самолет бе задържан с половин килограм кокаин в перуката му, обяви испанската полиция, цитирана от английския \"Индипендънт\". Колумбиецът е бил спрян на международното летище в Барселона, след като е кацнал от Богота. Служителите забелязали нервното му поведение както и на косата му. Намаляване на производството на кока - приоритет за президента на Колумбия Когато премахнали черната перука, те открили пакет, закрепен за главата му. След проверката се оказало, че в него са били скътани 503 грама кокаин, оценени на 30 000 евро. Повече от 100 килограма кокаин са били задържани от испанската полиция на летище \"Ел Прат\" в Барселона миналата година.", "date": "2019.07.17", "title": "Задържаха пасажер на самолет с 503 грама кокаин. Крил ги в перуката си"}
{"url": "https://clubz.bg/85548-bernar_arno_izmesti_bil_gejts_i_e_vtori_po_bogatstvo", "text": "Американският предприемач и основател на компанията \"Майкрософт\" (Microsoft) Бил Гейтс за първи слезе от второто място в класацията на милиардерите на Блумбърг в седемгодишното й съществуване, предаде ТАСС. \n\tНа второ място се нареди президентът на корпорацията за луксозни стоки \"Луи Вюитон Моет Хенеси\" (LVMH - Louis Vuitton Moet Hennessy) Бернар Арно. Неговото състояние се оценява на 108 милиарда долара, а богатството на Гейтс - на 107 милиарда долара. Стотици милиони евро дарения за Нотр Дам Начело остава шефът на гиганта в онлайн търговията \"Амазон\" (Amazon) Джеф Безос със състояние от 125 милиарда долара. \n\tКласацията на Блумбърг за най-богатите хора в света се обновява всеки ден и оценява личното състояние на бизнесмените според пазарните котировки на активите, които притежават, и макроикономическата конюнктура, пише БТА. Веднага след пожара в парижката катедрала \"Нотр Дам\" семейство Арно оповести, че дарява 200 милиона евро за възстановяване на храма. Сред марките, които са притежание на Арно, са \"Герлен\", Живанши\", \"Луи Вюитон\", парфюмите на \"Кристиан Диор\", \"Дом Периньон\" и още стотици други.  ", "date": "2019.07.17", "title": "Бернар Арно измести Бил Гейтс и е втори по богатство"}
{"url": "https://clubz.bg/85541-google_puska_polovo_neutralni_emotikoni", "text": "Днес е световният ден на емотиконите.  По случай празника Apple и Google разкриха намеренията си да представят около 60 нови емотикони в оперативните си системи през следващите месеци, предаде TechCrunch. В новите емотикони на Facebook - гейове и лесбийки родители Освен добавянето на картинки на животни като орангутан, скункс, видра и много други, в партидата ще има и емотикони на индивиди от обществото, които не са достатъчно представени. На първо време двете компании ще премахнат изображенията с двойки, които се държат за ръце. Вместо това потребителят ще може да свързва емотикона си с този на фигурка от друг пол или цвят на кожата. Google също отбелязва, че що се отнася до Android Q, всеки емотикон, който няма специфичен полов код (като   или   както и още 51 други) ще попада в графата на  . Ползвателят на услугата ще може да задържи емотикона и да избере   или  , ако пожелае. И двете компании ще включват множество изображения, фокусирани върху физическото състояние на хората.  Това ще е емотикон за куче-водач: Хора, които използват различни инвалидни колички: Хора, които използват протезни крайници: Хора, които имат проблеми със слуха: Човек с бяло бастунче: Ще има и нови дрехи: Разбира се - много нови изображения на животни:  ", "date": "2019.07.17", "title": "Google пуска \"полово неутрални\" емотикони"}
{"url": "https://clubz.bg/85543-devet_bylgarski_deputati_podkrepili_fon_der_lajen_stanishev_i_kynev_ne", "text": "Със сигурност девет български депутати са подкрепили вчера Урсула фон дер Лайен за председател на Еврокомисията, а шестима за гласували против нея. Това става ясно от отговорите на въпросите,които зададе Клуб Z. От българската делегация в редиците на групата на консерваторите, състояща се от двама представители, отказаха да отговорят. 99 на сто обаче е сигурно, че те също са били против. Тя е! Урсула фон дер Лайен ще управлява ЕС Ако е така, само един човек - Радан Кънев, не е последвал партийната повеля. Шестима от общо 7 български депутати от Европейската народна партия (ЕНП) са гласували за Фон дер Лайен. Това са хората от ГЕРБ, заяви за Клуб  Z Андрей Ковачев. ЕНП, коятое първа сила в Европарламента, категорично стоеше зад германката. Още повече тя е член на тази партия. Единствено Радан Кънев, който е от Демократична България (ДБ), не е изпълнил препоръката на ЕНП. Той разкри по-подробно причините за решението си във фейсбук. Евросоциалистите без обща позиция за Урсула фон дер Лайен Противно на предположенията, „против“ е бил и Сергей Станишев, категоричен бе Витанов. Председателят на Партията на европейските социалисти (ПЕС) е участвал в заседанието на СиД и е взел същото решение, каквото и останалите български социалисти. Освен това избирането на Фон дер Лайен е резултат от разбиването на системата с водещия кандидат. От Клуб Z припомнихме, че дори да е така, тази процедура не е под формата на закон. Освен това евросоциалистите много са се надявали начело на ЕК да застане Франс Тимерманс, който, макар и водещ кандидат, не бе от спечелилата евровота партия. Макар Урсула фон дер Лайен да е министър на отбраната на Германия и да оглавява трети ресор, разбирането на социалистите е, че изборът трябва да бъде направен сред водещите кандидати.  Причината е, че те са провеждали кампанията си сред европейските граждани, които са имали възможността да ги чуят. Петър Витанов смята, че с избора на Фон дер Лайен е била принизена ролята на Европарламента. Той просто се е съгласил със сделка, изработена от Европейския съвет. Социалисти и консерватори решават съдбата на Фон дер Лайен. Но  БСП е против нея Тримата български евродепутати от либералната група „Обновете Европа“ са били категорично за Урсула фон дер Лайен. Това увери Илхан Кючюк. И тримата ни представители са от ДПС. Най-вероятно Ангел Джамбазки и Андрей Слабаков (и двамата от ВМРО) са гласували против министърката на отбраната на Германия. Такава бе и позицията на ЕКР. С нея обаче вероятно не са се съобразили поне 15 от полските депутати от „Право и справедливост“. (ПиС). Което изглежда, меко казано, странно предвид факта, че управляващата партия в Полша е на нож с Еврокомисията, която постоянно я критикува за посегателство срещу независимостта на правосъдието. По ирония на съдбата е възможно именно полските консерватори отцепници (не можем да знаем със сигурност имало ли е такива, все пак вотът бе таен) може да са имали решителна роля за избирането на Урсула фон дер Лайен. Тя спечели с 383 гласа - само с 9 повече от необходимите 374. Петър Витанов пък смята, че главен принос имат 10-те британски лейбъристи, които са решили да подкрепят германската християндемократка. И отново ирония на съдбата - тези хора ще напуснат Европарламента след излизането на Обединеното кралство от ЕС. \n\t Евросоциалистите без обща позиция за Урсула фон дер Лайен Социалисти и консерватори решават съдбата на Фон дер Лайен. Но  БСП е против нея", "date": "2019.07.17", "title": "Девет български депутати подкрепили Фон дер Лайен. Станишев и Кънев - не"}
{"url": "https://clubz.bg/85546-prokuraturata_zadyrja_hakera_krisss_za_72_chasa", "text": "Двадесетгодишният хакер, който вероятно стои зад източването на масива на НАП, вече е задържан с прокурорска мярка за 72 часа, става ясно от съобщение на прокуратурата. Интересно е, че засега с него се занимават софийските градски обвинители, а не специализираната прокуратура, в чиито прерогативи са престъпления против републиката. Хакерът Криссс ли е чел файловете на НАП? Както Клуб Z писа - по файловете, разпространени до няколко медии, има следи от намеса на човек с никнейм  . Информация на бТВ по-късно също твърди, че задържаният се казва Кристиян, а според \"Трафик нюз\" фамилията е Бойков. От прокуратурата той е обявен само като К.Б. Оттам са лаконични, че установеното потребителско име се ползва от въпросното лице - на 20 години от Пловдив. При условията на неотложност са извършени претърсвания и изземвания и в офиса на фирмата, в която младежът работи, но изрично се казва, че компанията няма отношение към дейността му. Вече му е повдигнато обвинение по член 319б от НК, който предвижда лишаване от свобода  . Любопитно е, че през 2017 г. Кристиян, който тогава е представен като ученик от Националната търговска гимназия в Пловдив, сам търси връзка с тв предаването \"Господари на ефира\", за да разкаже, че е успял да  . Кристиян тогава твърди, че от известно време и в свой личен проект решил да провери дали личните данни, с които работи министерството, са защитени. Според младежа, \"всеки човек, който има елементарни познания по програмиране или кибер сигурност\" би могъл да пробие сайта на МОН, както е направил той и то в рамките на 1-2 часа. В  \"се съхранява  разплащателни сметки, няколко европроекта и всякаква такава информация, до която не би трябвало всеки човек с елементарни познания в тази област (кибер сигурност) да има достъп до нея\", пояснява тогава младежът пред тв предаването.", "date": "2019.07.17", "title": "Прокуратурата задържа хакера Криссс за 72 часа"}
{"url": "https://clubz.bg/85545-ne_se_otkazvame_ot_folksvagen_che_sme_finalisti_s_turciq_e_uspeh", "text": "За България процесът по привличане на инвестиция от \"Фолксваген\" не е приключил, докато няма подписан договор. Въпреки решението на германския автомобилен концерн да продължи приоритетно преговорите си с Турция, с която страната ни е в конкуренция.  Това се разбра от думите на министъра на икономиката Емил Караниколов след среща в Министерския съвет с организацията \"Автомобилен клъстър\" с председател президента (2012-2017 г.) Росен Плевнелиев. Срещата е била при премиера Бойко Борисов.  \"Фолксваген\" избира Турция за завода си? И бившият държавен глава обяви, че \"за нас процесът не е приключил\". По думите му е отромен успех само по себе си това, че България е финалист в обявената от \"Фолксваген\" процедура за избор на локания на нов автомобилен завод.  Плевнелиев продължи:  Плевнелиев поясни, че автомобилният клъстер е създаден през 2012 г. като тогава е имало 30 компании в България в сектора, с 2 млрд, лв. оборот и 9000 работещи. Той избро и други сфери, извън темата с \"Фолксваген\", по които клъстърът се е разбрал с правителството. Например разработване на конкретни проекти за въвеждане на 5G, трасета за тестване на автономни автомобили. Ще има и законодателни промени, нови проекти се очаквали и в \"София Тех Парк\", и по отношение на това, че България ще е една от локациите за изграждане на суперкомпютър на територията на ЕС, и свързани с образованието - за да имаме достатъчно подготвени кадри за сектора в бъдеще. България има амбицията да развива нови индустриални зони в следващите 2-3 години, заяви на свой ред вицепремиерът Томислав Дончев след срещата.  И заяви, че комплексът мерки, които е необходим, за да се развива страната в автомобилостроенето, не се планират, а се правят към момента.", "date": "2019.07.17", "title": "\"Не се отказваме от \"Фолксваген\". Че сме финалисти с Турция е успех\""}
{"url": "https://clubz.bg/85553-akciq_sreshtu_koza_nostra_i_klana_gambino", "text": "Италиански и американски полицаи започнаха координирана операция срещу големите престъпни фамилии, които се опитват да възстановят влиянието на мафията в Сицилия, предадоха Ройтерс и ДПА. \n\tНад 200 полицаи, включително служители на американското ФБР, са арестували 19 души днес, съобщават италиански следователи. Операцията е била насочена срещу клана Индзерило в сицилианската столица Палермо и базираната в Ню Йорк фамилия Гамбино.  \n\tСред арестуваните е кметът на градче близо до Палермо, обвинен в сговор с мафията. Конфискувани са 3 милиона евро предполагаеми активи на организираната престъпност. \n\tСицилианската организирана престъпна група, станала известна с името Коза ностра, се променяше постоянно след смъртта на страховития бос на босовете Салваторе Риина, който умря в затвора през 2017 г. след четвърт век зад решетките. През 80-те години Риина започна мафиотска война на средиземноморския остров, принуждавайки фамилията Индзерило да отиде в изгнание в САЩ. Собственият му клан завзе тяхната територия в предградията на Палермо. \n\tОт началото на века фамилията се опитва да си върне стария бизнес, сключвайки мир с бившите съперници и с подкрепата на силни съюзници в Ню Йорк, съобщава полицията.  \n\t\"Разследването \"Нова връзка\" отбеляза силната връзка, създадена между Коза ностра в Палермо и организираната престъпност в САЩ, особено с могъщата престъпна фамилия Гамбино от Ню Йорк\", се казва в полицейско изявление. \n\tГамбино е една от петте исторически фамилии на американската мафия в Ню Йорк. Нейни представители са били обвинявани в убийство, лихварство и незаконно разпространение на наркотици. През март смятаният за бос на организацията Франческо \"Франки бой\" Кали беше застрелян пред дома си в Статън айлънд, но не е известно дали убийството е свързано с напрежението в Сицилия. \n\tСрещу задържаните днес са отправени серия от обвинения, включително членство в мафията, изнудване при утежняващи вината обстоятелства, измама и незаконна конкуренция, съобщава италианската полиция. \n\tНякога всемогъща в Сицилия, Коза ностра беше изтласкана през последните две десетилетия. Много босове бяха изпратени в затвора, нейни предприятия бяха конфискувани, а много местни жители са готови да й се противопоставят. Въпреки това групата се опитва да си върне влиянието, предупреждават прокурори, пише БТА. ", "date": "2019.07.17", "title": "Акция срещу Коза ностра и клана Гамбино"}
{"url": "https://clubz.bg/85549-kakvi_sa_usloviqta_za_vzemane_na_ednokratna_pomosht_ot_250_lv_za_pyrvoklasnik", "text": "Еднократната помощ за ученици, записани в първи клас през учебната 2019/2020 г. ще бъде 250 лв., реши правителството. Това съобщиха от правителствената информационна служба. С тази помощ се очаква да бъдат подкрепени около  Тя се отпуска по реда на Закона за семейни помощи за деца. Право да я получат имат семейства, чиито деца са записани в първи клас в държавно или общинско училище за първи път. Задължително условие за получаването на средствата е средномесечният доход на член от семейството за предходните 12 месеца да е по-нисък или равен на 450 лв. Помощта се отпуска без доходен тест за деца с трайни увреждания, деца с един жив родител и за деца, настанени в семейства на роднини и близки и приемни семейства по реда на чл. 26 от Закона за закрила на детето. Срокът за подаване на заявлението декларация за отпускане на помощта след записване на детето в първи клас е не по-късно от 15 октомври на текущата учебна година. Еднократната помощ ще струва на министерството близо 11 млн. лева. Одобрени са и допълнителни 125 373 950 лева, които ще бъдат за сметка на намаления трансфер от централния бюджет за Държавното обществено осигуряване. Те ще се използват за месечна подкрепа на хората с увреждания.12 000 души ще получават помощта", "date": "2019.07.17", "title": "Какви са условията за вземане на еднократна помощ от 250 лв. за първокласник"}
{"url": "https://clubz.bg/85547-stotici_frenski_chinovnici_s_po_visoki_zaplati_ot_prezidenta", "text": "Заплащането на висшите държавни чиновници във Франция е под въпрос, пише днес \"Експрес\" на уебсайта си. Министерството на икономиката и финансите е потвърдило, че 170 негови висши функционери получават по-големи заплати отколкото президента Еманюел Макрон. Тази декларация следва писмен въпрос до министерството отправен на 14 май от депутата от Па дьо Кале Жозе Еврар за \"тревожно развитие на възнагражденията на висшите държавни служители\". Опирайки се на разкрития на печата, парламентаристът е посочил, че 600 души получават по-големи заплати от президента на републиката, който взема €15 410 бруто на месец. Между тях 150 получават €21 000 чисто на месец. Министерството на икономиката и финансите е отговорило миналата седмица на депутата, оспорвайки числата. То потвърждава в писмения си отговор, че \"около 170 служители получават брутно възнаграждение по-високо от €15 410. \"Става дума главно за служители командировани в чужбина както и за директори на централната администрация и общи администратори на публичните финанси, носещи важни отговорности в управлението на екипи наброяващи до няколко хиляди служители\", обяснява министерството. \"Шестнадесет служители получават повече от €21 000 чисто... и всички те, с изключение на един, се командировани в чужбина, главно в географски зони с висок риск\". Министерството посочва и че е намалило с 19,4% брутното възнаграждение на най-добре платените функционери между 2013 и 2017 г. , подчертавайки между другото, че \"средното възнаграждение на 138 000 служители... възлиза на €2438 чисто на месец през 2018 г.\"", "date": "2019.07.17", "title": "Стотици френски чиновници - с по-високи заплати от президента"}
{"url": "https://clubz.bg/85569-shefyt_na_voennoto_razuznavane_podade_ostavka", "text": "Спецслужбата “Военна информация\" продължава да е под прожекторите - председателят й ген. Пламен Ангелов е подал рапорт за освобождаване от длъжност. Новината потвърди министърът на отбраната и вицепремиер Красимир Каракачанов. Рапортът е бил подаден днес.  Процедурата оттук нататък е президентът Румен Радев да издаде указ за освобождаване, след което предстои избор на нов председател.  Според Каракачанов мотивът на генерала за напускането му е “в интерес на “Военна информация”. Преди дни прокуратурата съобщи, че разследва нарушения във “Военна информация”, а ген. Ангелов и предшественика му Светослав Даскалов са привлечени като обвиняеми за престъпление по служба - заради неправомерно издаване на разрешения за достъп до класифицирана информация. Става дума за периода 2016-2019 г., когато допуските се подписвали не от ръководителя на спецслужбата, както е по закон, а от служител на сигурността.  Прокуратурата: генерали от Военното разузнаване дали на 504 души да четат тайни След историята с обвиненията срещу ген. Шивиков преди години бе направена промяна в закона за класифицираната информация, според която повдигнато обвинение не води автоматично до отнемане на допуска до тайни. В този смисъл обвинението на ген. Ангелов не значи автоматично, че той повече не може да заема длъжността в спецслужбата на Министерството на отбраната. Напрактика обаче нещата стоят различно.  Любопитен детайл е, че в разгара на случките вчера в деловодството на парламента е внесен законопроект за промяна в Закона за служба Военна информация. Той гласи, че начело на военното разузнаване може да застане и цивилен - ако отговаря на останалите условия. Поправката е внесена от шефа на комисията за контрол на спецслужбите в парламента Димитър Лазаров и негови колеги от ГЕРБ. Това става ден преди подадения рапорт и след акцията на прокуратурата.  Засега идята от 2015 г. “Военна информация” да не е самостоятелна служба не била актуална, стана ясно още от думите на Каракачанов. ", "date": "2019.07.17", "title": "Шефът на военното разузнаване подаде оставка"}
{"url": "https://clubz.bg/85561-greshniqt_kompromis_kolkoto_da_ne_si_provalim_vakanciqta", "text": "Обещаното обяснение на отрицателен вот (не е кратко...): На първо място, не бих се позовал на тайната на вота. Вярвам, че сме изпратени в ЕП с ясен мандат и дължим отчетност за гласуванията си, особено важните. Не уважавам гласа \"въздържал се\". Не съм тук, за да нямам мнение. След сериозен и дълъг размисъл гласувах \"против\" кандидатурата на г-жа Урсула фон дер Лайен по следните причини: Девет български депутати подкрепили Фон дер Лайен. Станишев и Кънев - не 1. Механизмът на нейното издигане беше унижение за Европейския парламент и неуважение към необичайно големия брой европейски граждани, които участваха на изборите за ЕП.  Не смятам, че процедурата за \"водещ кандидат\" е абсолютно задължителна, но съм убеден, че всяка кандидатура трябваше да бъде сериозно обсъдена от ЕП, между демократично избраните парламентарни фракции. Трудно ми е да подкрепя кандидат, който изобщо не е участвал в изборите и не е бил активен участник в европейската политика.  От резултатите е очевидно, че много депутати в ЕП споделят това мнение. Кандидатурата получи подкрепата на групи и национални делегации с общо близо 500 члена, но под 400 гласа. По-важното е, че както в ЕНП, така и в СД, мнозинството гласували \"ЗА\" го направиха с неудоволствие, заради партиен натиск, от страх, конформизъм, а немалко - за да не си провалят лятната ваканция... 2. Кандидатурата на г-жа Фон дер Лайен е пряк резултат от натиска, упражнен от националистическите правителства на Полша, Унгария, Словакия и Италия. Натиск, който имаше за цел именно отслабване на ЕП и намаляване на ресурса на ЕК и изобщо на ЕС да влияе върху правната сфера на тези корумпирани управления.  Управление, започнало под натиска на тези правителства, има малки реални шансове да бъде истински проевропейско и още по-малки - да упражнява силен натиск в сферата на правосъдието и върховенството на закона или за прокарване на законодателство за реални общи правосъдни механизми. 3. Самите заявки на г-жа Фон дер Лайен в сферата на правосъдието и върховенството на закона бяха слаби, общи и неубедителни (очевиден резултат от търсената - и частично получена - подкрепа от националистически и евроскептични фракции и корумпирани правителства).  Внимателният прочит на писмата й до либералите и социалистите и на самата й реч пред ЕП показва сила на думи, но противоречия и неубедителност по същество.  За съжаление, идеите на Вебер и Тимерманс за ефективни правосъдни инструменти, въоръжени със съответни юридически санкции, се превърнаха в обещание за поредния мониторинг, \"в сътрудничество с компетентните органи на националните държави\". Това го гледаме всеки ден в България, не е достатъчно. 4. Програмната реч на г-жа Фон дер Лайен беше недопустим завой наляво в данъчно-икономическата сфера и нереалистична климатична утопия. Аз съм убеден привърженик и на общите социално-икономически политики, и на разумния преход към нисковъглеродна икономика. Това обаче не става с обещания към всички за всичко, просто защото в ЕС засега няма бюджет, който да плати сметката.  Същите депутати от Северозападна Европа, които ръкопляскат, утре ще откажат всякакво увеличение на бюджета, да не говорим за националните правителства.  Апропо, основната причина групата на ЕНП да отхвърли г-н Тимерманс, бяха опасенията от леви данъчни и климатични политики, каквито вчера обеща кандидатът на ... ЕНП. 5. Както казах снощи и на групата на ЕНП, боя се, че направихме грешния компромис:  Вместо да приемем исканията на социалистите, либералите и зелените в сферата на правосъдието, а да отхвърлим икономическите им утопии, ние наравихме обратното. Отстъпихме на левите за икономиката, а на националистите - за правосъдието... 6. Не се притеснявам, че г-жа Фон дер Лайен е предложила твърде силна Европа. Аз съм европейски федералист и вярвам, че националните държави трябва да се разделят с част от суверенитета си.  Вярвам обаче, и че суверенитетът се гради от основите - сигурност и правосъдие, а не с думи. Общите институции трябва да предхождат общите данъци и регулации, а не обратно. 7. Опасенията, че кандидатурата и изборът са предмет на опасен компромис, се оправдаха. Г-жа Фон дер Лайен беше избрана с подкрепата на националистите от ПиС в Полша и анархистите-антиевропейци от \"5 звезди\" в Италия. Това е трудно начало за мандата й и голям риск пред гласуването на програма и състав на ЕК. В заключение: Искрено се надявам, че бъдещето и политиката на Урсула фон дер Лайен ще ме опровергаят. Аз ще работя активно и убедено за всяко добро нейно предложение и за проевропейските й приоритети, когато бъдат внесени в ЕП като реални предложения. Гласуването \"против\" на много проевропейски депутати, в т.ч. и моето, разбирам като заявка за силен коректив на законодателната активност на Комисията в бъдеще. При гласуването обаче аз бях обвързан не от партийна дисциплина, а от мандата, даден ми от моите избиратели, както го разбирам и чувствам. Надявам се да съм действал в неговите рамки.", "date": "2019.07.17", "title": "Грешният компромис. Колкото да не си провалим ваканцията"}
{"url": "https://clubz.bg/85568-hakeryt_kristiqn_obuchaval_gdbop_na_kibersigurnost", "text": "Задържаният за кибератаката срещу базата с данни на НАП е водел курсове за повишаване на уменията на служителите на ГДБОП по киберсигурност. Това разкриха адвокатите и юристконсултката на фирмата, в която работи 20-годишният Кристиян Бойков, информира \"Дарик\".   Пред медиите говориха Георги Стефанов и Любен Казанлиев. Те дадоха брифинг, като изразиха подозрения, че може да са понесли удар и от конкуренцията в бранша. Внимавайте - вие не сте хакер и НАП ви следи Според адвокатите няма доказателства, че въпросният хакер е точно Кристиян. Те твърдят, че \"доброжелател\" от конкурентна фирма е подал сигнал до ГДБОП срещу него, за да спре големи проекти, по които работи, с което да навреди и на компанията.  Прокуратурата задържа хакера Криссс за 72 часа Той е бил нает на работа през 2017 година в \"Тад груп\". Кристиян е бил поканен да работи за компанията след репортаж по в \"Господари на ефира\" преди две години, когато хакнал МОН. От фирмата останали впечатлени, лично юристконсултката го е издирила го и привлякла на работа. Решили, че е етичен и интелигентен и трябва да стане част от екипа им. Ако бъде освободен, ще остане на работа във фирмата за киберсигурност, категорични са от фирмата. Те разкриха още, че арестът е протекъл по цивилизован начин, но са останали изненадани от задържането на Кристиян. Кристиян в момента не учи във ВУЗ, но постоянно се е усъвършенствал, стана ясно още от изявлението на фирмата му. Премиерът за хакера: Вълшебници, страхотни мозъци, трябва да работят за държавата А преди две години Кристиян Бойков е хакнал база данни на МОН, която съдържа данни за български фирми. Става дума за платформата \"Студентски практики\", която към онзи момент не е била активна, но в нея са се съдържали данни за една трета от студентите у нас и за фирмите, които предлагат стажове. Момчето, което тогава е било на 17 г., само се обадили в министерството, за да съобщи за проблеми със защитата на данните. Тогава платформата бе спряна за кратко. Според експерти на министерството атаки е имало и тази пролет по време на изпитите за 4-ти клас и при оценяването на дигиталните знания в 10-и. Прокуратурата задържа хакера Криссс за 72 часа Премиерът за хакера: Вълшебници, страхотни мозъци, трябва да работят за държавата", "date": "2019.07.17", "title": "Хакерът Кристиян обучавал ГДБОП на киберсигурност"}
{"url": "https://clubz.bg/85537-50_godini_po_kysno_astronavt_ot_apolo_11_poseti_mqstoto_na_izlitaneto", "text": "Астронавтът на \"Аполо 11\" Майкъл Колинс се завърна във вторник на мястото, от което преди 50 години заедно с Нийл Армстронг и Бъз Олдрин излетяха към Луната, съобщи Асошиейтед прес. Как кацането на Луната промени всекидневието ни Колинс призна, че е желаел и двамата му колеги да го придружат до Стартовия комплекс 39А в Космическия център \"Кенеди\" (Армстронг почина преди 7 години, докато Олдрин отклони поканата). По покана на NASA Колинс отбеляза точния момент, в който ракетата \"Сатурн V\" излетя - 9:32 часа (13:32 часа по Гринуич) на 16 юли 1969 г. Той разказа за напрежението около членовете на екипажа в деня на излитането. Екипажът достигна Луната за 4 дни. Лунният модул \"Ийгъл\" с Армстронг и Олдрин на борда кацна на 20 юли 1969 г. в 20:17 часа по Гринуич. Няколко часа по-късно - в 02:56 часа по Гринуич на 21 юли 1969 г. Армстронг стъпи на лунната повърхност. Асен Йорданов - българинът, който научи Нийл Армстронг да лети Майкъл Колинс остана в капсулата \"Колумбия\" - транспортното средство за връщане на Земята. В по-късни години медиите често го наричат  , защото след като е оставил Армстронг и Олдрин на Луната, той извършва пълна самостоятелна обиколка и на практика се отдалечава на рекордно голямо разстояние от най-близкото човешко същество. Докато е зад тъмната страна на Луната той губи временно връзка с командния център на Земята. Колинс не желае да приеме тази титла и посочва, че е имал работа през целия полет и не е имал време да разсъждава философски над положението си. В последния момент се оказа, че Олдрин няма да присъства на честването. Той щеше да е безспорната звезда, тъй като е вторият човек, стъпил на Луната. Едва четирима от 12-те души, които са го правили, са все още живи. И Безос се включва в завладяването на Луната От последната мисия \"Аполо\" през 1972 г. на Луната са изпращани единствено роботи. Асен Йорданов - българинът, който научи Нийл Армстронг да лети И Безос се включва в завладяването на Луната", "date": "2019.07.17", "title": "50 години по-късно - астронавт от Аполо 11 посети мястото на излитането"}
{"url": "https://clubz.bg/85539-politiko_franciq_shte_podkrepi_koveshi_za_evropejski_glaven_prokuror", "text": "Франция ще подкрепи румънската кандидатка Лаура Кодруца Кьовеши за стане първият публичен прокурор според лидера на либералите в Европейския парламент, групата, която включва евродепутатите от партията на френския президент Еманюел Макрон, съобщава \"Политико\". Френски представител, близък до Макрон, е потвърдил, че Париж възнамерява да подкрепи Кьовеши, която се прослави като шеф на борбата с корупцията в страната си и преследва много висши политици. Досега Франция подкрепяше своя кандидат за поста Жан-Франсоа Бонер. В неотдавнашно интервю с \"Политико\" той каза, че няма намерение да се оттегля от състезанието. Говори се обаче, че той е фаворит за висш пост във Франция, пише изданието. Говорител на френската дипломатическа мисия в ЕС каза пред \"Политико\": \"Не мога да потвърдя нищо засягащо Бонер за момента\". Кьовеши и Бонер са финалните кандидати да оглавят новата Служба не европейския главен прокурор, която трябва да преследва престъпления срещу финансовите интереси на ЕС. Досега Кьовеши има подкрепата на Европейския парламент, докато Бонер беше фаворит на Съвета на ЕС, който се състои от представители на правителствата на държавите членки. Още не е ясно дали Кьовеши ще получи поста, ако Франция прехвърли подкрепата си за нея, пише \"Политико\". Тя няма подкрепата на румънското правителство и други страни също могат да се противопоставят на кандидатурата й, пише изданието. Кандидатите за длъжността се третират като индивидуалности, а не като национални представители, така че не е необходимо да имат подкрепата на техните столици.", "date": "2019.07.17", "title": "\"Политико\": Франция ще подкрепи Кьовеши за европейски главен прокурор"}
{"url": "https://clubz.bg/85540-valeri_simeonov_egn_i_danychnite_deklaracii_ne_sa_sekretni", "text": "Единният граждански номер не е секретна информация, а данъчните декларации на всички трябва да са публични. Това заяви пред Нова тв лидерът на НФСБ Валери Симеонов по повод пробива в НАП, при който изтекоха лични данни на стотици хиляди българи, фирми и чужди граждани.  Симеонов се изсмя ехидно на описанието на водещата на скандала, каза своето ЕГН в ефир и отсече: Лидерът на НФСБ видно е изпуснал, че в \"теча\" има и домашни адреси, данни за залагания и друга информация, защитена от закона. А хакерската атака определи като \"неизбежен акт на намеса\". Инвестирало се в киберсигурност, но такива атаки имало в цял свят.  Премиерът за хакера: Вълшебници, страхотни мозъци, трябва да работят за държавата Симеонов коментира и казуса с машинното гласуване, което според него било въведено прибързано и сега ГЕРБ правилно дала \"на заден\".  Първо четене: властта отмени машинното гласуване И добави, че решението било типично в стила на премиера, на принципа \"проба - грешка\". Припомни също, че машинният вот бе въведен по настояване на Реформаторския блок през 2015 г., когато според него ГЕРБ отстъпила пред тогавашния си партньор в управлението. Първо четене: властта отмени машинното гласуване", "date": "2019.07.17", "title": "Валери Симеонов: ЕГН и данъчните декларации не са секретни"}
{"url": "https://clubz.bg/85534-premieryt_za_hakera_vylshebnici_strahotni_mozyci_trqbva_da_rabotqt_za_dyrjavata", "text": "Така премиерът Бойко Борисов коментира случая с хакерската атака срещу НАП и това, което се знае за задържания 20-годишен младеж от София, за когото МВР твърди, че има доказателства за съпричастност към атаката. От думите на премиера се разбра, че прави заключенията за качествата на заподозрения хакер от това, което му е докладвано в хода на разследването. Задържаният за атаката срещу НАП: \"бял хакер\", на 20 години, от София Бойко Борисов похвали специално МВР и ГДБОП за работата им. И отбеляза, че за щастие и в службите има служители с познания.  Премиерът изрази съжаление за това, че са се намерили политици, които искат оставки (първи оставката на министър Горанов, който е принципал на НАП, поискаха от \"Демократична България\" - б.р.) Прокуратурата задържа хакера Криссс за 72 часа По-късно и финансовият министър Владислав Горанов коментира личността на заловения хакер: \"Той вероятно се чувства победител\". \"Такива интелигентни, умни хора трябва да се фокусират в градивна посока\", добави Горанов. \"Всеки има право на личен избор, но не мисля, че такава постъпка трябва да бъде героизирана. Ако аз бях на негово място, щях да поскажа как да бъде отстранен дадения пропуск. Ако искаме да живеем в правова държава, трябва да спазваме правилата\", каза още министърът.   Прокуратурата задържа хакера Криссс за 72 часа", "date": "2019.07.17", "title": "Премиерът за хакера: Вълшебници, страхотни мозъци, трябва да работят за държавата"}
{"url": "https://clubz.bg/85484-ikonomicheskite_sektori_s_koito_se_hvali_trymp_sa_naj_zle", "text": "На срещи и предизборни агитационни обиколки за втори мандат в Белия дом президентът Доналд Тръмп призовава за възраждане на американските промишленост, за да бъде възстановена страната с \"американска стомана, \"американско сърце\" и \"американски ръце\", коментира Дълглас Гилисън, агенция Франс прес.  \n\tПри все това въпреки неумолимото използване на наказателни мита, за да наклони везните в полза на американските компании, секторите, на които той се опитва да помогне, станаха най-слабите звена в иначе стабилната икономика. Малко повече от година преди новите избори Тръмп си приписва заслугите за най-силната икономика в развития свят. Растежът на американската икономика навлиза в 11-та си поредна година, а безработицата е на исторически минимум. Макар работните места в сектор на услугите и администрацията да доминират в американската икономика, Тръмп продължава да подкрепя работните места в заводите и мините, които бяха източникът на живителни сили за икономиката миналия век. Американските стоманодобивни заводи ръмжат, завръщайки се към живот, заяви той миналия месец във Флорида. Същия ден американската стоманодобивна компания US Steel обяви, че заводите й в Мичиган и Индиана ще спрат работа, докато не се подобри ситуацията на пазара. В Западна Вирджиния той заяви: Всъщност обаче секторите, които Тръмп защитава - въгледобив, производство на стомана, алуминий и автомобили - бяха засегнати от съчетанието на пазарни сили и променящите се технологии, фактор извън неговия контрол, или пострадаха точно от нещата, които той направи, за да ги защити, казват икономисти и анализатори. Миналия месец национално проучване за активността в промишлеността отчете най-ниското равнище на този показател от близо три години, като едва избегна свиване.  \n\tСъщевременно регионални проучвания също отчитат рекордни спадове. През март броят на работниците в американския промишлен сектор се сви за първи път от близо две години, като сега расте по-бавно, отколкото останалата работна сила в САЩ. Той обаче добавя: Тръмп наложи вносни мита за стотици милиарди долари, предоговори търговски споразумения и развява заплахи към Китай, ЕС и Мексико, като същевременно заплаши публично компании, които затварят фабрики в САЩ или изнасят производството си от страната. Слабото търсене от чужбина, силният щатски долар и продължилото десетилетия развитие далеч от местното производство доведе до прогресивно свиване на американския промишлен сектор, каза Грегъри Дако, главен икономист за САЩ към Oxford Economics. Световната търговска война на Тръмп също не помага. \n\t\"Най-голямата заплаха\" за автомобилопроизводителите? \n\tМерките, които се прилагат под формата на протекционизъм, засегнаха самите сектори, които трябваше да защитят. Това не може да се избегне, каза пред АФП Дако. \n\tЗа да подкрепи въглищната промишленост, президентът ограничи разпоредби, свързани с климата и замърсяването. Миналия месец разпореди енергийното министерство да налее милиони в проучване за това как да се повиши ефективността на въглищните топлоелектрически централи. \n\tВъглищата обаче са в криза. Тъй като повечето електроцентрали преминават към по-евтините ресурси - вятър, слънце и природен газ - потреблението на въглища рязко е спаднало до най-ниското си равнище от 40 години според министерството на енергетиката, а фалитите зачестиха, като бяха затворени десетки мини, бяха свити мощностите, а заетостта на стотици работници намаля.  И макар американското производство на първичен алуминий да нарасна благодарение на 10-процентовите мита, които наложи Тръмп миналата година, броят на работещите в американските алуминиеви заводи всъщност спадна с 1%, откакто Тръмп стана президент според министерството на труда. На Уолстрийт цените на акциите на най-големите американски производители Century Aluminum и Alcoa Corp спаднаха с над 50% през последната година. Цените потъват от миналата година главно заради свръхпредлагането от Китай, каза Том Лиъри, вицепрезидент на Harbor Aluminum в Тексас, като допълни, че надбавките на вътрешния пазар са нараснали заради митата, което означава, че произведените в САЩ продукти често не са по-евтини от вноса. Не са достатъчни митата от 10 процента, допълни Лиъри. Автомобилните производители наливат милиарди в разработването на нови технологии за автономни и електрически автомобили, като закриват заводи, произвеждащи седани и компактни автомобили, които американците вече не желаят да купуват. В резултат на това секторът освобождава работници с най-бързия темп след Голямата рецесия според компанията Challenger, Gray & Christmas, която работи в сектора по заетостта. Чарлс Чийсбъро, старши икономист в Cox Automotive, каза, че помпозния език на Тръмп в Туитър накара автомобилопроизводители добре да обмислят изнасянето на производството си. При един от изблиците си в Туитър в петък Тръмп отново възпя митата като \"страхотен инструмент за преговаряне, страхотен източник на приходи и най-важното - мощен начин да се накарат компаниите да дойдат в САЩ, а тези, които са ни напуснали, да се завърнат\".  Заплахата му обаче да наложи мита от 25 % върху вноса на автомобили и автомобилни части ще доведе до сериозни сътресения в автомобилното производство на САЩ по начин, който е трудно да бъде измерен количествено. Бих казал, че президентът все още остава най-голямата заплаха за сектора, каза пред АФП Чийсбъро. БТА.", "date": "2019.07.17", "title": "Икономическите сектори, с които се хвали Тръмп, са най-зле"}
{"url": "https://clubz.bg/85535-sankcii_li_kim_s_majbah_pulman_i_bronirani_mercedesi", "text": "Севернокорейските власти са организирали миналата година доставката в КНДР на два бронирани автомобила \"Мерцедес\" за лидера на Северна Корея Ким Чен Ун, заобикаляйки международните санкции, пише вестник \"Уолстрийт джърнъл\", цитиран от ТАСС. Американското издание се позовава на базираната във Вашингтон организация Център за перспективни изследвания в сферата на отбраната. Организацията твърди, че нейни служители са получили информация, че в КНДР през последните години са доставени над 800 елитни автомобила. Сред тях са и два автомобила \"Мерцедес\", всеки от които струва над 500 000 долара.  По данни на изследователския център двата автомобила са били доставени в КНДР от Холандия в периода от юни до октомври миналата година. Първоначално са били превозвани по море от Холандия до Китай, а след това в Япония, Южна Корея и Русия. Ким в Русия за среща с Путин От Русия автомобилите били доставени в Пхенян на борда на самолети на държавната авиационна компания на Северна Корея \"Еър Корио\". В материала на \"Уолстрийт джърнъл\" се посочва, че през януари тази година за първи път Ким Чен Ун е забелязан да се вози на автомобил \"Мерцедес Майбах Ес 600 Пулман Гард\". Според служителите на Центъра за перспективни изследвания севернокорейските власти заобикалят въведените срещу Пхенян санкции и редовно получават дрехи, козметика и техника от известни чуждестранни производители. Служителите на центъра твърдят, че е възможно КНДР да получава различни стоки от 90 различни държави, като за това съдействат севернокорейски дипломати. \"Уолстрийт джърнъл\" отбелязва, че организацията е стигнала до този извод на базата на анализ на информация със свободен достъп за работата на пристанищата по света и за търговските сделки, пише БТА.", "date": "2019.07.17", "title": "Санкции ли? Ким с \"Майбах Пулман\" и бронирани мерцедеси"}
{"url": "https://clubz.bg/85528-ludogorec_zalogyt_dnes_e_shampionskata_liga_ili_liga_evropa", "text": "\"Лудогорец\" приема тази вечер от 20:30 часа \"Ференцварош\" в реванш от първия предварителен кръг на Шампионската лига. Българският първенец загуби първата среща с 1:2, така днес трябва задължително да спечели. При краен успех \"Лудогорец\" ще продължи напред в най-комерсиалния турнир. Отпадне ли - тръгва по пътя на квалификациите за групите на Лига Европа. Това е промяна, която УЕФА въведе наскоро - до миналата година отстъпилите на старта директно се сбогуваха с евротурнирите. Така при всички положения \"Лудогорец\" остава в турнирите, но целта пред отбора е да стигне възможно най-напред в Шампионската лига. Стойчо Стоев не може да разчита на някои контузени състезатели, а други са под въпрос, но разполага с достатъчно на брой и качества футболисти. Абел Анисе се завърна от участие за Купата на африканските нации. В Унгария се видя, че Фради не е по-добър от \"Лудогорец\". Тогава беше по-ефективен.", "date": "2019.07.17", "title": "\"Лудогорец\" - залогът днес е Шампионската лига или Лига Европа"}
{"url": "https://clubz.bg/85519-kak_asanj_se_namesi_v_izborite_na_sasht_prez_2016_g_chast_ii", "text": " повече от 20 000 файла на Демократическата партия, което се случва на 22.07.2016 г. Както и има ли руска връзка и какво пише в доклада на Робърт Мълър. Как Асанж се намеси в изборите на САЩ през 2016 г. (ЧАСТ I) Ето какво се случва малко преди самия президентски вот пред ноември 2016 г. - преди втората порция изнесени данни на Демократите и след това - този път става дума за огромното количество откраднати имейли, свързани с Джон Подеста - водач на кампанията на Хилъри Клинтън. Докато Тръмп и Клинтън обикаляха страната през последните няколко седмици на кампанията руснаците и Асанж отново започват да действат. Руските хакери, които се представят за \"ДСЛийкс\", се свързват с \"Уикилийкс\" и предлагат още данни, като добавят към тях посланието  , според доклада на Мълър. По-късно те изпращат 50 000 откраднати имейли от ръководителя на кампанията на Клинтън - Джон Подеста. В доклада на специалния прокурор се посочва потенциална дата за трансфера на данните - 19 септември. В същия ден Асанж отново се среща с Мюлер-Магун, а служителите в посолството забелязват, че той включва нови кабели в стаята си, предава Си Ен Ен. Хилъри вини руските хакери и ФБР за изборната си загуба \"Уикилийкс\" започва да разпространява имейлите на Подеста на 7 октомври и публикува нови партиди почти всеки ден преди изборите през ноември. Медиите отразяват всичките изобличаващи детайли, включително изявления на персонала за това, че тя притежава   инстинксти и че е купена от големия бизнес в САЩ. Тръмп използва новите публикувани имейли на всяка крачка през последните седмици на президентската си кампания, като понякога чете директно и дори навлиза в конспиративни теории. Медиите на Кремъл не спираха да тръбят за имейлите в социалните мрежи. В поне два случая RT публикува статии, в които детайлно бяха описани нови имейли преди \"Уикилийкс\" да ги разпространи. Това предполага, че двете организации са работили съвместно, въпреки че отричат.  Малко след публикаването на първата партида имейли на Подеста американското правителство изрази загриженост пред Еквадор за това, че Асанж използва прикритието си в Лондон, за да подпомага на Русия в опитите ѝ да се меси в президентските избори, съобщи на Си Ен Ен бивш официален служител на САЩ. Протестът на Щатите е придружен с прикрито предупреждение: Спрете Асанж или ще има последици за Еквадор, също както след време ще има за руснаците, бъркащи се в изборите и за Асанж, издават американският служител и документи на Си Ен Ен.  Еквадор призна, че е спрял интернета на Асанж Изправен пред този ултиматум Кито решава на 15 октомври да прекрати връзката на Асанж с външния свят - забранява достъпа му до интернет и телефонните услуги. Това обаче не спира талазите от имейли, публикувани почти всеки ден от \"Уикилийкс\".  Скоро след това Еквадор публикува официално съобщение, в което осъжда опитите на организацията за намеса в американските избори, но потвърждава намерението си да защитава Асанж. Еквадорското посолство започва да получава обаждания от други страни, които задават въпроси за потенциалното отмъщение на САЩ и физическата сигурност на Асанж, се разкрива в документите на Си Ен Ен. Те също посочват, че ситуацията става дори по-напрегната във вечерта на 18 октомври. В около 22:00 часа Асанж влиза в разгорещен спор с тогавашния посланик на Еквадор Карлос Абад Ортиз. Точно преди полунощ Абад забранява посещенията в посолството на личности, които не са с дипломатически ранг и напуска сградата. В същото време Асанж тайно комуникира с външния министър в Кито. Само час след като напуска зданието, Абад се обажда и отменя забраната. В 01:00 часа двама представители на \"Уикилийкс\" посещават посолството и започват да отстраняват оборудването, както и огромна кутия с  , според документите. Служителите настояват да изследват съдържанието на дисковете, но ръцете са им вързани. Сътрудниците на Асанж са включени в специалния списък на личности, които не бива да бъдат претърствани. Посолството изпраща сигнал до Кито за среднощното събитие и подчертава загрижеността си относно намеренията на Асанж. Джулиан Асанж: Уикилийкс има още документи за Хилъри и демократите Тайните служби на САЩ твърдят, че още от самото начало \"Уикилийкс\" е получила откраднатите имейли от руското правителство, като това мнение е споделено и в доклада на Мълър. Но заподозрените живеят спокойно в Русия, така че САЩ едва ли някога ще предостави публично безспорни доказателства за съвместната дейност между Москва и \"Уикилийкс\". Тръмп официално става президент през януари 2017 г. и продължава да излъчва колебание дали Русия се е месила в изборите. Асанж си връща достъпа до интернет след изборите и продължава да се среща с хакери както и с американски лобист, който представлява значим руски олигарх.  Президентският мандат на Кореа в Еквадор изтича през 2017 г. и той е заменен от Ленин Морено - близък съратник, който е служил като вицепрезидент повече от 6 години. Но Морено бързо се обръща срещу Кореа и започва да отменя много от политиките на бившия държавен глава, включително и топлите взаимоотношения с Асанж. Министерството на правосъдието на САЩ тайно подготвя дело срещу Асанж за публикуването на данни от Челси Манинг през 2010 г. През април тази година Морено отмени бежанския статус на основателя на \"Уикилийкс\" и заяви, че той е  Еквадор обвини Асанж, че е използвал посолството да шпионира Това позволи на британската полиция да го изнесе насилствено от посолството, когато първите обвинения на САЩ бяха разкрити. Асанж не е обвинен за действията си през 2016 г. Той остава в британски затвор, където го очаква трудна битка срещу екстрадицията към САЩ, където може да прекара зад решетките остатъка от живота си.  Същевременно той все още има съюзници в Русия. Няколко часа след ареста му висши служители от правителството на Владимир Путин се втурнаха да го защитават и да обвиняват САЩ, че нарушава правата му. Хилъри вини руските хакери и ФБР за изборната си загуба Еквадор призна, че е спрял интернета на Асанж Джулиан Асанж: Уикилийкс има още документи за Хилъри и демократите Еквадор обвини Асанж, че е използвал посолството да шпионира", "date": "2019.07.17", "title": "Как Асанж се намеси в изборите на САЩ през 2016 г. (ЧАСТ II)"}
{"url": "https://clubz.bg/85529-hakeryt_krisss_li_e_chel_fajlovete_na_nap", "text": "При по-внимателно разглеждане на огромния масив, изтеглен от НАП и разпратен до някои редакции, се вижда следа, че в него е влизал юзър \"Криссс\". На име на компютър: DESKTOP-NSTGGRP съществува папка Kpuccc от юзър Kpuccc, научи Клуб Z. Задържаният за атаката срещу НАП: \"бял хакер\", на 20 години, от София Както вече стана ясно от думите на Явор Колев, от вчера има задържан за хакерската атака срещу НАП. Вследствие на нея публично достояние станаха милиони записи с най-различен предмет - не само данъчни декларации, а и ЕГН, социална информация, данни за фирми, кредити и дори глоби от КАТ. Засега не е ясно дали задържаният е именно човекът зад този никнейм. Според нашите източници на 11.05.2019 в 11:49 ч Криссс е отворил файл: DEC73_DETAILS.csv - с над 340 000 записа за приходите на лица. 3% от информационния масив на НАП е в хакерски ръце Мит е обаче, че едва ли не в изтеклото съдържание има само стари данни - нашите източници откриха записи от 5 май 2019 г. Според експерти Криссс може да е източвачът, изпращачът на данните \"отвътре\",... но може и да е само читател. Може да е и нарочно оставена примамка. По-интересно е, че според експерти щетите са в много посоки и не могат да бъдат прогнозирани. Част от тях са, че вече   При това положение е възможно злонамерено лице да прати мейл на дадена компания и дори само при отварянето му вече да добие достъп навсякъде в масивите на дружеството. Част от данните са адреси на вътрешни сайтове, които пък са достъпни само от работните компютри на служителите на НАП. Забележитлено е, че нито един от вътрешните сайтове не е със сертфикат за сигурност, отбелязват нашите източници. И информация на бТВ потвърди по-късно днес, че задържаният се казва Кристиян. По информация на медията 20-годишният компютърен специалист и преди е атакувал държавни институции. Според тях през 2017 г., още като ученик, задържаният е пробил защитата на сайта на Министерството на образованието и науката. Случаят тогава придоби и медийна публичност, като даже от ведомството поканиха младежа да участва в процедурите по опазване и съхранение на информацията. Към момента хакерът на име Кристиян работел в столична фирма, която се занимава с тестване на безопасността на компютърни системи. Бил е задържан на работното си място. Няма криминално досие. Продължава изясняването на подробности около атаката срещу НАП, включително дали зад нея стои цял екип от хакери и дали им е помогнал вътрешен човек. 3% от информационния масив на НАП е в хакерски ръце", "date": "2019.07.17", "title": "Хакерът Криссс ли е чел файловете на НАП?"}
{"url": "https://clubz.bg/85531-dbg_bylgarskite_institucii_sa_pushechno_meso_za_hakerite", "text": "Движение България на гражданите (ДБГ) пита вътрешния министър Младен Маринов дали от базата данни на НАП и МФ са откраднати банкови сметки на фирми и граждани, които ще позволят на престъпници да източват лесно пари от сметките на хора и фирми. Това съобщиха от партията. Опасенията са свързани с хакерската атака  срещу НАП, от която са откраднати данни на над 5 млн. лица, сред които имена, ЕГН-та и адреси на български граждани. От партията считат, че атаката е разкрила некомпетентността на  държавните органи, които отговарят за кибер-сигурността на правителството. Според ДБГ министър-председателят Бойко Борисов дължи отговор защо за последните 10 години са изхарчени милиарди за информационни системи, които не се пазят адекватно и за които се твърди, че са били пробивани и преди, но правителството си е мълчало. Според тях ако това е така, правителството дължи незабавна оставка.", "date": "2019.07.17", "title": "ДБГ: Българските институции са пушечно месо за хакерите"}
{"url": "https://clubz.bg/85530-boil_banov_largoto_ne_e_napraveno_da_se_skacha_sys_skejtbord_otgore", "text": "Злополучен ли е ремонтът на т.нар. Ларго в София - площадът между Министерския съвет и президентството - където отново има разбити плочки? Преди ден от Министерството на културата обявиха, че искат изпълнителят на проекта да поправи потрошените плочки за своя сметка, а при отказ - ще бъде заведен съдебен иск и ако трябва - ще се намери друга фирма, която да направи ремонта. А парите ще се търсят по законов ред след това. Рехабилитацията на Ларгото още е в периода на 5-годишна гаранция. Проблемите с настилката обаче са рецидив.  Министър Банов плаши със съд, ако няма ремонт на Ларгото Пред бТВ Боил Банов обясни - позовавайки се на думи на проектанта и на архитекти, че плочките около стъкления купол на площада се разбиват, защото са сложени върху пластмасови крачета - за отводняване. , увери министърът.  Въпросните крачета, а оттам и настилката, не издържат на натоварването. Според строителя обаче проблемът за това е в проекта, одобрен от министерството, а не в изпълнението. По думите му проектът е бил направен като за пешеходна зона - за натоварване до 100 кг на плочка. Това значи, че ремонтът е пресметнат при условия, че до купола няма да влиза кола и  обясни министърът. И видимо се ядоса на въпроса на водещия Антон Хекимян дали това всъщност не значи наистина грешка при заданието - защото на въпросното място влизат и хора с колелета, със скейтборди и т.н.  После уточни: По думите на Банов не става въпрос за грешка при проектирането, а за начин на експлоатация, който нямало как да бъде предвиден. В резултат се налагат постоянни ремонти.  , заяви с доза ирония министърът, обяснявайки, че в реална ситуация не може всичко да се изчисли предварително. Ремонтът на разбитите плочки на Ларгото би трябвало да струва около 10 000 лв., а може и по-малко.  Настоящата сага с плочките далеч не е първата около ремонта на Ларгото. Нито заплахите за съд срещу изпълнителя. Министерството на културата вече губи дела срещу строителя, заведени заради забавяне на сроковете за изпълнение на самия проект за рехабилитация на Антична Сердика. Именно покрай тази история от БСП в началото на годината разпространиха записи, станали популярни като сагата \"Ало, Банов съм\". Подозренията бяха, че министърът, тогава в качеството си на заместник - е правил опит да се \"спестят\" неустойки на строителя именно заради забавяне на изпълнението.  Сагата \"Ало, Банов съм\": Втори съд отхвърли жалбата за неустойки за \"Ларгото\" Разследването по случая обаче в крайна сметка не откри нередности.  Сагата \"Ало, Банов съм\": Втори съд отхвърли жалбата за неустойки за \"Ларгото\"", "date": "2019.07.17", "title": "Боил Банов: Ларгото не е направено да се скача със скейтборд отгоре"}
{"url": "https://clubz.bg/85538-hari_i_megan_sred_naj_vliqtelnite_zvezdi_v_internet", "text": "Принц Хари и съпругата му Меган влязоха в списъка на 25-те най-влиятелни интернет звезди на сп. \"Тайм\", съобщи Контактмюзик. \n\tВ списъка попаднаха също актрисите Джамила Джамил и Джейда Пинкет Смит, певицата Ариана Гранде, рапърът Лил Нас Екс. \n\tПринц Хари и Меган имат 9 милиона последователи в Инстаграм. Те редовно публикуват информация за благотворителната си дейност, а и снимки на бебето си Арчи. Сп. \"Тайм\" изтъкна новаторския им подход към платформата и умението да насочват вниманието към различни теми последователно, като промените в климата или психичното здраве. Ариана Гранде оглави класацията  на \"Билборд\" за сингли (ВИДЕО) Певицата Ариана Гранде има повече от 223 милиона последователи в Инстаграм и Туитър. През февруари тя стана първият изпълнител след \"Бийтълс\", заел челните три места в класацията за сингли на \"Билборд\" Хот 100. \n\tОт музикантите в списъка на най-влиятелните звезди в интернет е също Карди Би след видеоклипа, в който критикува президента Доналд Тръмп, както и корейската група Би Ти Ес.  \n\tСамият Доналд Тръмп също е сред най-влиятелните звезди в интернет заедно с младата демократка от американската Камара на представителите Александра Окасио-Кортес. Тръмп: Не съм расист! Светът на Ютюб е представен от танцьорката, певица и блогърка ДжоДжо Сиуа, влогърът Джеймс Чарлз, който рекламира козметика, ученичката Ема Чембърлейн, която внася поток на съзнанието в описанията на ежедневието си. \n\tСред най-влиятелинте звезди в интернет са също \"тийнейджърката бегълка\" Рахаф Мохамед, стачкуващите ученици, актрисата Лиза Коши, Крис Годфри - човекът, който пусна снимката на яйце в Инстаграм и набра 53 милиона харесвания за седмица, журналистите Яшар Лари и Карлос Маза.  Тръмп: Не съм расист!", "date": "2019.07.17", "title": "Хари и Меган сред най-влиятелните звезди в интернет"}
{"url": "https://clubz.bg/85527-zadyrjaniqt_za_atakata_sreshtu_nap_bql_haker_na_20_godini_ot_sofiq", "text": "Това обяви Явор Колев, шеф на отдела за борба с компютърните престъпления в ГДБОП, пред Нова тв. Задържането е станало вчера. ”, заяви още представителят на МВР. Задържаният от МВР не отговаря на профила \"руски гражданин, женен за българка\". В имейл, получен от някои медии вчера, за който се твърдеше, че е от автора на хакерската атака - самият представящ се за хакер описваше себе си по този начин.  Заподозреният от МВР е на 20 години, от София. В различни моменти е бил и \"бял\", и \"черен\" хакер, обясни Колев. Продължава работата на разследващите дали има и други съпричастни към престъплението. Младият мъж е задържан на работното си място, претърсвания са направени и в офиса, и в дома му. Хакерската атака е направена от България.  Потвърди се и това, че пробивът в системите на НАП е направен през електронната услуга за възстановяване на ДДС при сделки с чужбина. Явор Колев предупреди, че всеки, който използва и разпространява информация за лица, придобита от изтеклите информационни масиви, е нарушител на закона. И увери, че \"няма да остане анонимен\", защото МВР има ресурс да установи подобни злоупотреби. Пред бТВ Росен Бъчваров, говорител на НАП, изрази удоволетворение, че разследването напредва, но  Той обяви, че вече е ясно как точно е разбита системата и как е осъществена атаката. Тази уязвимост на системите на НАП вече \"в общи линии\" е поправена и не би трябвало да има опция за нов теч, стана ясно още от думите на Бъчваров. НАП работи с Комисията за защита на личните данни, все още не е ясно каква би била санкцията, която данъчните могат да отнесат заради пробива в съхранението на лични данни и чувствителна информация. (Според регламента GDPR максималната глоба може да достигне 20 млн. евро - б.р.)  ", "date": "2019.07.17", "title": "Задържаният за атаката срещу НАП: \"бял хакер\", на 20 години, от София"}
{"url": "https://clubz.bg/85536-indiecyt_dev_patel_kato_dejvid_kopyrfijld_v_nov_film_po_romana_na_dikens", "text": "„Дейвид Копърфийлд“, филмовата адаптация на режисьора Армандо Янучи по Дикенсовата класика, ще открие тазгодишния Лондонски филмов фестивал  . Това ще бъде европейска премиера за продукцията след световния ѝ дебют в Торонто в началото на септември, отбелязва „Гардиън“. Филмът е описван като „свеж прочит“ на Дикенсовия автобиографичен роман за превръщането на момче в млад мъж, докато се люшка между мечтата си да стане писател, бедността във викториански Лондон и задължението да се грижи за ексцентричната си леля. Във филмовата адаптация главната роля е поверена на Дев Пател, познат от „Беднякът милионер“ на Дани Бойл. Тилда Суинтън влиза в ролята на неговата леля Бетси Тротуд, Бен Уишоу е в образа на Юрая Хийп - един от най-запомнящите се персонажи на Дикенс. В актьорския състав ще видим още Питър Капалди ( ), Хю Лори ( ) и Гуендолин Кристи ( ). Сценарият е на Янучи и Саймън Блакуел, с когото често си партнират. Триша Тътъл, артистичен директор на фестивала в Лондон, коментира, че „Дейвид Копърфийлд“ „ “, а Дев Пател и колегите му „ “. Последните проекти за голям екран на Янучи са „Смъртта на Сталин“ и „In the Loop“. Сериалът в жанра политическа сатира „Вице“ наскоро приключи по НВО и в момента той работи по предстояща научно-фантастичната сатира „Авеню 5“. Изборът на индиец за образа на Копърфийлд бе приветстван от застъпниците на политкоректността. 63-ият Лондонски филмов фестивал започва на 2 октомври с „Дейвид Копърфийлд“ и ще продължи до 13 октомври 2019 г.", "date": "2019.07.17", "title": "Индиецът Дев Пател като Дейвид Копърфийлд в нов филм по романа на Дикенс"}
{"url": "https://clubz.bg/85533-gerb_i_dps_izbraha_nov_chlen_na_sem_ot_parlamenta", "text": "Галина Георгиева е новият член на Съвета за електронни медии (СЕМ) от квотата на парламента, решиха депутатите с 97 гласа на ГЕРБ и ДПС. Номинацията бе представена от Вежди Рашидов (ГЕРБ). Конкурент на Георгиева бе издигнатата от БСП Ия Петкова. Изборът на нов член на СЕМ е заради изтичащия мандат на досегашния представител на Народното събрание в органа Иво Атанасов  Галина Георгиева е икономист по образование, работила е в редица медии и кабелни оператори. Към момента работи в дружеството за колективно управление на авторски права ПОФОН, става ясно от биографията й. Кандидатката на БСП Ия Петкова, която е доктор по социално управление, сертифициран медиатор и работи в НДК получи подкрепа от 84 депутати - от левицата и \"Обединени партиоти\", но броят гласове не достигна, за да бъде избрана.  Александър Симов от БСП обяви отрицателен вот след края на гласуването.  Отговори му Рашидов:", "date": "2019.07.17", "title": "ГЕРБ и ДПС избраха нов член на СЕМ от парламента"}
{"url": "https://clubz.bg/85496-di_velt_rusiq_se_vyoryjava_germaniq_nehae", "text": "Понякога е достатъчно да направиш стъпка назад, за да можеш да обрисуваш цялостна картина. Точно това направиха по отношение на Русия двама видни германски експерти в областта на сигурността, пише германското издание \"Ди Велт\". Резултатите бяха публикувани в специализираното издание “Sirius”. Хайнрих Браус, работил на ключова позиция относно стратегията на НАТО и Йоахим Краузе, директор на Института за политика на сигурност в град Кил, повдигнаха въпроса какво всъщност цели Русия в Европа с разработването на нов клас ракети със среден обсег, като по този начин взриви ядреното споразумение между бившия Съветски съюз и САЩ. Двамата експерти стигат до един и същ извод, който се доближава до становището на стратезите по сигурността на Вашингтон: руските ракети със среден обсег на действие и снабдени с ядрени бойни глави не са предназначени за самозащита. Далеч повече става дума за агресивни сценарии. Русия започва производство на нови ракети А именно - чрез бързи конвенционални атаки да се завладеят територии в Източна Европа или в Черноморския регион и след това да ги задържат, заплашвайки с ядрени удари. Както Браус заяви пред неделното издание на “Ди Велт”, Русия се готви за водене на регионални войни в Европа посредством заплахи с използване на ядрено оръжие. Който през миналите години е проследил агресиите на Москва в Грузия и Украйна, не би следвало да е изненадан от подобна логика. Най-късно след анексирането на Крим суровите реалности на геополитиката отново са на дневен ред. Въпреки това има една страна в сърцето на Европа, която още е потънала в съня на праведните. След три седмици настъпва краят на ядрения договор със САЩ. Въпреки това в Германия няма и полъх за политически дебат – какви ще са последствията и как би следвало Северноатлантическият съюз да реагира. Според експерти би следвало да се увеличи конвенционалното въоръжаване и така да се помогне за гарантиране на сигурността на източния фланг на НАТО срещу руска агресия. Но със социалдемократите в управляващата в Берлин коалиция това едва ли е възможно. Те са против завишаването на разходите за отбрана на 2 на сто от брутния вътрешен продукт до 2024 г., за което настоява президентът на САЩ Доналд Тръмп. Така федералното правителство не може да изпълни заданието да гарантира сигурността на източния фланг на НАТО. Подобно поведение е безотговорно. Също и толкова опасно, както и изцепките на Тръмп спрямо НАТО. Защо? Ако по време на агресия волята и способността на трансатлантическия съюз попаднат под съмнение, това ще окуражи всесилните в Кремъл. Така война на Русия срещу европейска държава става все по-реална.", "date": "2019.07.17", "title": "\"Ди Велт\": Русия се въоръжава, Германия нехае"}
{"url": "https://clubz.bg/85525-slujitel_na_majkrosoft_zadignal_milioni_v_digitalna_valuta", "text": "Бивш служител на Майкрософт е обвинен в схема за кражба на 10 милиона долара в дигитална валута, предаде Асошиейтед прес. \n\tПрокуратурата в Сиатъл съобщи, че 25-годишният украински гражданин Володимир Квашук е помагал в тестването на платформата на Майкрософт за онлайн търговия. Той е обвинен, че е откраднал дигитална валута като предплатени карти, предназначени за подарък, които можели да се използват за продукти на Майкрософт, след което ги препродавал в интернет. Със средствата Квашук си купил автомобил Тесла за 160 000 долара и къща на брега на езеро за 1,7 милиона долара. Прокуратурата уточни, че той е бил уволнен през юни 2018 г., след като схемата била разкрита, но по време на 7-месечната му активност в негови банкови сметки били прехвърлени 2,8 милиона долара. Квашук бе арестуван във вторник.", "date": "2019.07.17", "title": "Служител на Майкрософт задигнал милиони в дигитална валута"}
{"url": "https://clubz.bg/85526-kamarata_na_predstavitelite_osydi_rasistkite_izcepki_na_trymp", "text": "Камарата на представителите на Конгреса на САЩ прие във вторник резолюция, с която осъди оскърбителните изявления на президента Доналд Тръмп по адрес на четири представителки на малцинствата от Демократическата партия, съобщават информационните агенции. \n\tРезолюцията бе приета с 240 гласа на 187, като представителите на Републиканската партия солидно й се противопоставиха. Само четирима републиканци подкрепиха предложената от демократите резолюция, която няма юридически последствия за президента. Няма да мълчим, обявиха охулените от Тръмп демократки Резолюцията бе подготвена от конгресмена демократ Том Малиновски, който е роден в Полша. В текста й се казва, че Камарата на представителите \"решително осъжда расистките изказвания на президента Доналд Тръмп\", които според законодателите \"са узаконили и засилили страховете на новите американци и хората с различен цвят на кожата\". В нея се подчертава, че хората, които са приели американско гражданство, са същите като американците, чиито семейства са живели в САЩ в продължение на много години. В края на миналата седмица Тръмп нападна в Туитър група цветнокожи представителки на Демократическата партия, като ги прикани да се върнат в страните, от които първоначално са дошли, вместо да критикуват САЩ. \n\tТръмп не каза поименно кого визира, но явно имаше предвид демократките Александра Окасио-Кортес, Илхан Омар, Рашида Тлаиб и Аяна Пресли. Само една от тях е родена извън САЩ - Омар, която е от Сомалия. Групата от четирите жени, смятани за \"прогресистки\" в Демократическата партия, редовно се изказва остро срещу президента, по-конкретно по имиграционни въпроси. Илхан Омар призова за импийчмънт на президента и го обвини в нарушение на правата на човека. Друг конгресмен от Демократическата партия - Ел Грийн от щата Тексас, заяви, че ще задейства процедура по импийчмънт днес. \n\tРепубликанците казват, че демократите използват врявата около изявленията на Тръмп, за да отбележат политически точки, пише БТА. ", "date": "2019.07.17", "title": "Камарата на представителите осъди расистките изцепки на Тръмп"}
