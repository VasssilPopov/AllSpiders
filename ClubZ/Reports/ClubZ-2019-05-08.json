{"url": "https://clubz.bg/82680-turskata_opoziciq_poiska_kasirane_na_izbora_na_erdogan", "text": "Главната опозиционна партия в Турция поиска анулиране на президентските избори през 2018 г., спечелени от Реджеп Тайип Ердоган, предадоха световните медии. Лидерът на Републиканската народна партия Кемал Калъчдароглу свърза искането с решението на Висшия избирателен съвет в Турция да касира кметските избори в Истанбул от 31 март. Те бяха спечелени от нейния кандидат Екрем Имамоглу. Това бе изтълкувано като тежко поражение на управляващата Партия на справедливостта и развитието на Ердоган, който започна политическата си кариера в началото на 90-те години на миналия век като кмет на Истанбул.  Новите кметски избори там са насрочени за 23 юни. Решението на избирателния съвет беше широко критикувано по света.", "date": "2019.05.08", "title": " Турската опозиция поиска касиране на избора на Ердоган"}
{"url": "https://clubz.bg/82679-trymp_zabrani_dostypa_do_pylniq_doklad_na_mylyr", "text": "Президентът на САЩ Доналд Тръмп упражни пълномощията си като шеф на изпълнителната власт върху нецензурирания вариант на доклада на специалния прокурор Робърт Мълър и други документи, изискани от правната комисия на Камарата на представителите, предаде Асошиейтед прес. Тези пълномощия му позволяват да не даде достъп на Конгреса до тези материали. \n\tГоворителката на Белия дом Сара Сандърс посочи в декларация, че \"заради фрапантната злоупотреба с власт от председателя (на комисията) Надлър и по искане на министъра на правосъдието, президентът няма друга възможност, освен да упражни като защитна мярка своите изпълнителни пълномощия\". Тя нарече искането на Джеролд Надлър \"безразсъдно и незаконно\".  \n\tРазследването на Мълър за евентуална руска намеса в изборите в САЩ през 2016 г. е в центъра на яростна политическа битка във Вашингтон през последните две години. Днешното президентско вето идва след решението на правната комисия на Камарата, в която доминират демократите, да подаде съдебен иск срещу правосъдния министър Уилям Бар, който е и генерален прокурор, с обвинение в неуважение към Конгреса заради отказа на администрацията да предаде на Камарата пълния текст на доклада и приложените към него доказателствени материали, предаде БТА. ", "date": "2019.05.08", "title": "Тръмп забрани достъпа до пълния доклад на Мълър"}
{"url": "https://clubz.bg/82677-kitajcite_idvat_vyv_vashington_za_tyrgovsko_sporazumenie_kaza_trymp", "text": "Президентът на САЩ Доналд Тръмп потвърди днес, че китайските високопоставени лица, които се очаква във Вашингтон утре и вдругиден за нов кръг от търговските преговори, идват, за да постигнат търговско споразумение, предаде Франс прес. Според Тръмп Пекин се отметнал от вече поетите ангажименти по време на предходните кръгове преговори заради Търговските преговори САЩ-Китай са пред крах Той обяви в неделя в Туитър допълнително увеличение на митата от 10 до 25 процента върху стоки за 200 милиарда долара, което трябва да влезе в сила от 10 май. Информацията за новите мита вече е публикувана във Федералния регистър на САЩ, съобщи Ройтерс. Агенцията отбелязва, че Тръмп засилва рязко натиска върху Пекин, за да постигне търговско споразумение.", "date": "2019.05.08", "title": "Китайците идват във Вашингтон  за търговско споразумение,  каза Тръмп"}
{"url": "https://clubz.bg/82678-velikobritaniq_proizvejdala_tok_bez_vyglishta_edna_sedmica", "text": "Великобритания е произвеждала електричество без да използва изобщо въглища в продължение на една седмица и това е прецедент от индустриалната революция, обяви компанията, управляваща енергийната мрежа, цитирана от АФП. \n\tГрупата Електрисити систъм оперейтър (Electricity System Operator - ESO) обяви днес, че в 13:24 часа местно време се е изпълнила една цяла седмица, пред която страната произвеждала електричество без въглища, след като последната централа, работеща с такова гориво, е била изключена от мрежата точно преди седем дни. \n\tТова е прецедент от откриването на първата електроцентрала, работеща с въглища, във Великобритания през 1882 година, уточни ЕСО.  \n\tВсе повече възобновяеми енергоизточници захранват нашата система и подобни поредици без въглища като сегашната ще станат нещо обичайно, със задоволство заяви директорът на ЕСО Финтън Слай. БТА", "date": "2019.05.08", "title": "Великобритания произвеждала ток без въглища една седмица "}
{"url": "https://clubz.bg/82672-televizionni_rokadi_nova_tv_se_razdelq_sys_silva_zurleva", "text": "Силва Зурлева, която от 20 години е във висшия мениджмънт на Нова Броудкастинг Груп, се разделя с медийната група. Новината идва броени дни, след като собствеността на групата бе окончателно прехвърлена на компания на братята Кирил и Георги Домусчиеви, научи Клуб Z. Домусчиеви и MTG финализираха сделката за Нова тв Силва Зурлева е в управлението на Нова тв от 1999 година, като с нейното име се свързва получаването на лиценза за национално ефирно разпространение на телевизията през 2003 година, както и създаването на множество иновативни формати и предавания. От 2009 г. тя е главен консултант на Нова тв и член на Управителния съвет. Кадър на ТВ7 и Канал 3 пое новините на Нова От \"Нова Броудкастинг Груп\" благодарят на Зурлева за всеотдайната й работа и огромния принос за компанията през годините. От медийната компания не казват какви са причините за раздялата. Кадър на ТВ7 и Канал 3 пое новините на Нова", "date": "2019.05.08", "title": "Телевизионни рокади: Нова тв се разделя със Силва Зурлева"}
{"url": "https://clubz.bg/82676-mojem_da_pobedim_evropa_kakto_livyrpul_barsa_kazva_mej", "text": "Британската министър-председателка Тереза Мей сравни днес битката си с Брюксел по въпроса за Брекзит с невероятния обрат, който \"Ливърпул\" направи вчера срещу \"Барселона\" в Шампионската лига по футбол, съобщи Франс прес, цитирана от БТА. \"Барса\" се наложи с 3:0 в първия полуфинален мач, а \"Ливърпул\", без контузените си звезди Мохамед Салах и Роберто Фирмино, изглеждаше, че върви към сигурно поражение преди реванша. Английският клуб обаче направи един от най-силните обрати в историята си, налагайки се с 4:0 у дома и с общ резултат 4:3 се класира за финала на Шампионската лига. \n\tНа днешното заседание, на което отговаряше на въпроси на депутати в парламента, Мей се вдъхнови от тази победа, когато говори за Брекзит.  С тези думи тя отговори на заядлив коментар на лидера на лейбъристите Джереми Корбин, който я посъветва да \"вземе съвети от Юрген Клоп\", харизматичния германски треньор на \"Ливърпул\" за това \"как се постигат резултати в Европа\". \n\tПравителството на Мей от повече от месец преговаря с лейбъристката опозиция в опит да бъде постигнат консенсус за приемане на споразумението за Брекзит, сключено с Брюксел в края на ноември, но отхвърлено три пъти от британския парламент.  \n\tОбединеното кралство трябваше да напусне ЕС на 29 март, но излизането бе отложено два пъти и сега Брекзитът е насрочен за 31 октомври.    Държавният секретар на САЩ Майк Помпео заяви, че \"специалните отношения\" с Великобритания ще процъфтяват, без значение какво ще стане с Брекзит и въпреки различията по въпроса за Иран и участието на китайската компания \"Хуавей\" в изграждането на британската далекосъобщителна мрежа от пето поколение. Той каза това на пресконференция с британския външен министър Джереми Хънт при днешното си посещение в Лондон, предаде Ройтерс, цитирана от БТА. Топлите му думи обаче не можаха да скрият разногласията между двете държави съюзнички по въпроса за Иран и особено за компанията \"Хуавей\", за която Великобритания даде да се разбере, че ще й бъде позволено ограничено участие в изграждането на следващото поколение далекосъобщителни мрежи, така наречените Пет Джи-мрежи, отбелязва Ройтерс.  \n\tПоради опасения, че то може да се превърне в средство за китайски шпионаж, САЩ казаха на съюзниците си да не използват оборудване от \"Хуавей\". Китайската компания категорично отхвърли обвиненията. \n\tПомпео пристигна в Лондон за разговори с премиера Тереза Мей и външния министър Хънт месец преди президентът на САЩ Доналд Тръмп да дойде на официална държава визита, която вероятно ще предизвика политически спорове и големи улични протести. САЩ очакват всяка страна да приеме обратно гражданите си, които са воювали за \"Ислямска държава\" в Сирия, заяви държавният секретар. Той каза това в отговор на въпрос на пресконференцията с Хънт дали е разочарован от нежеланието на Великобритания да си приеме обратно чуждестранните бойци.  \n\tПо-рано тази година британските власти лишиха от гражданство юноша, заминал да се присъедини към \"Ислямска държава\". \n\tСлучаят показа трудностите, пред които западните столици се изправят, докато търсят решение какво да правят с придобилите боен опит чуждестранни джихадистки бойци, както и със съпругите и децата им, отбелязва Ройтерс. \n\tПрезидентът Тръмп призова Великобритания, Франция и Германия да си приемат обратно над 800-те заловени бойци на \"Ислямска държава\" и да ги дадат на съд. \n\tПомпейо заяви, че е обсъдил въпроса с иракското ръководство при вчерашното си посещение в Багдад, и добави, че отделните страни трябва да работят заедно, за да направят така, че Западът \"да не се налага никога повече да воюва със същите тези терористи\". \n\tДържавният секретар изрази възмущение, че политици във Великобритания и САЩ продължават да подкрепят венецуелския президент Николас Мадуро. На пресконференцията британският външен министър Хънт разкритикува втория човек в Лейбъристката партия Джон Макдонъл за това, че подкрепя Мадуро.", "date": "2019.05.08", "title": "Можем да победим Европа както \"Ливърпул\" - \"Барса\", казва Мей"}
{"url": "https://clubz.bg/82667-kpkonpi_tyrsi_koj_da_ocenqva_borbata_s_korupciqta", "text": "Комисията за борба с корупцията и отнемане на незаконно придобитото имущество (КПКОНПИ) е обявила  за система за мониторинг на резултатите от прилагане на антикорупционите мерки на национално ниво. И по-специално в ключови публични институции като МВР, митниците, съдебната власт, системата на здравеопазването. Прогнозната стойност на търга е за близо 81 хил. лв. с ДДС. По-интересното е изключително краткият срок за приемане на офертите – само седем работни дни.  Обявлението е качено на сайта на комисията на 25 април – ден преди началото на Великденските празници, а крайният срок за приемане на оферти е 9 май. В този срок има, освен съботно-неделни почивни дни и още четири официални празника, в които цялата държава не работи. В обявлението не е посочено защо антикорупционната комисия, чийто ръководител Пламен Георгиев е в отпуск заради прокурорската проверка за недекларираната му тераса, е определила толкова кратък срок за прием на документи.  Според обявлението основната цел на обществената поръчка е да се постигне: Освен това като „втора специфична цел“ е посочено, че трябва да бъде създадена и:  В обществената поръчка се казва, че изграждането на системата е „от ключово значение за ефективността на прилаганите антикорупционни политики“. Тя ще бъде изградена като отворена платформа за информация и комуникация, осигуряваща публичност на информацията за планираните и реализираните антикорупционни мерки и тяхното влияние за повишаване на интергитета на публичната среда. А самото функциониране на системата за мониторинг ще бъде осигурено чрез  Методологията ще бъде изготвена за пет месеца и ще трябва да измерва и събира данни за това колко често се дават подкупи в различните административни звена има ли форми на корупционен натиск. Наблюдението на корупционните нива в администрацията ще се прави два пъти годишно, а веднъж в годината ще се дава оценка колко са ефективни самите политики за борба с корупцията. Интересно е, че оценките ще се формират на база информация от самите институции, които са задължени да прилагат и антикорупционните мерки, става ясно от поръчката. В общата оценка ще се включват и социологически проучвания дали има реален ефект борбата с корупцията. Цялата тази информация ще бъде събирана в специализиран сайт, който ще помогне към борбата с корупцията да бъдат привлечени неправителственият сектор и граждани.  \n\t ", "date": "2019.05.08", "title": "КПКОНПИ търси кой да оценява борбата с корупцията"}
{"url": "https://clubz.bg/82663-sydyt_othvyrli_jalbata_na_tema_moje_li_peevski_da_e_kandidat_za_ep", "text": "Очаквано - състав на Върховния административен съд (ВАС) отхвърли жалбата на движение БОЕЦ срещу писмото на ЦИК в отговор на сигнала, че има вероятност Делян Пеевски да не отговаря на законовите изисквания да бъде кандидат за евродепутат. Магистратите решиха, че проверката на Главна дирекция \"Гражданска регистрация и административно обслужване\" (ГРАО) към регионалното министерство, която постановява, че всички кандидати от листата на ДПС отговарят на изискванията на Изборния кодекс да бъдат номинирани, е достатъчна, за да не се оспорва по-нататък правото на Пеевски да бъде избиран. Едно от изискванията към кандидат-евродепутатите е за уседналост - желаещият да участва в изборите трябва да е живял в последните 6 месеца преди евровота на територията на България или на друга страна членка на Европейския съюз. Именно заради съмнения дали това е така, от \"БОЕЦ\" поискаха ЦИК да направи проверка. От комисията отговориха, че такава е направена от компетентния орган - ГРАО. Авторите на сигнала обаче не харесаха мотивите на ЦИК и пратиха казуса във ВАС, настоявайки съдът да принуди изборната комисия да направи \"реално\" проучване по въпроса. Магистратите образуваха дело и призоваха самия Пеевски да се яви на заседанието, което бе вчера. Това, очаквано, не се случи ( ) Депутатът от ДПС е втори в листата на движението за евроизборите на 26 май. ВАС се произнася по делото \"може ли Пеевски да е кандидат за ЕП\" От ЦИК са предоставили на съда протокола от 22.04.2019 г. на ГРАО, от който се установява, че е извършена проверка на кандидатите, български граждани, в изборите за членове на Европейския парламент от Република България, предложени от политическа партия „Движение за права и свободи“. И не са установени несъответствия. БОЕЦ продължава да дири Пеевски От БОЕЦ бяха приложили и данни, публикувани от \"Биволъ\", за които се твърди, че са резервации за самолетни билети на името на Пеевски от последните години до края на 2018 г. Адвокатът, представляващ жалбоподателите по делото Николай Хаджигенов, настоя вчера съдът да поиска справки от граничната полиция, митниците, НСО, Летище София и външното министерство на Обединените Арабски емирства (ОАЕ) за пътуванията на Пеевски, за да се провери по същество къде е бил кандидат-евродепутатът през последната половин година. Съдът не прие това. А и според буквата на закона е важно само дали кандидатът за евродепутат има постоянен и настоящ адрес в България или на територията на ЕС. Но не и дали живее реално на тези адреси. Въпросният параграф от допълнителните разпоредби на Изборния кодекс също е цитиран в мотивите на ВАС.  След решението на ВАС председателят на БОЕЦ Георги Георгиев коментира в профила си във фейсбук:  БОЕЦ продължава да дири Пеевски", "date": "2019.05.08", "title": "Съдът отхвърли жалбата на тема \"може ли Пеевски да е кандидат за ЕП?\""}
{"url": "https://clubz.bg/82671-borisov_lozan_panov_i_plamen_georgiev_sa_absolyutno_identichni_sluchai", "text": "Това заяви премиерът Бойко Борисов пред бТВ. Така той коментира слуховете, че при посещението си папа Франциск е искал да приемаме повече мигранти. И определи слуховете за тайни послания на папата като \"измама, внушение, гадост\". На въпрос за искането на БСП той да излезе в отпуск, докато трае предизборната кампания, Борисов допълни: И заяви: Борисов оправда всички свои обиколки в страната, като заяви, че просто върши работа. И припомни, че се занимава с болници, училищни автобуси и т.н. Премиерът допълни, че земеделският министър Румен Порожанов бил готов да подаде оставка, стига той да му я поиска, заради замесването на името му в скандала \"Апартаментгейт\".  Според Борисов обаче Порожанов се справя добре с много от въпросите. Премиерът заяви, че  добра, защото е насочена извън големите круроти. И изтъкна, че върви проверка за хора, които са се възползвали от това. Все пак изтъкна, че при най-малката нередност Порожанов ще бъде отстранен. За пореден път Борисов заяви, че има пълна свобода на словото, тъй като всички медии пишат за тези скандали. Самият той силно не харесвал унизителния арест на Десислава Иванчева. Според него обаче за службите това е  .  На въпрос дали има доверие към шефа на КПКОНПИ Пламен Георгиев, Борисов заяви, че на него доверие му е гласувал парламентът. А на въпрос има ли доверие в председателя на на Върховния касационен съд Лозан Панов, той отсече  И повтори тезата, казвана неведнъж от представители на ГЕРБ, ДПС и прокуратурата, че Панов се изявява като политическо лице. За Борисов апартаментът на шефа на КПКОНПИ Пламен Георгиев  и на Лозан Панов  \" Той критикува и Вера Йоурова - комисар по правосъдието, която изрази лично мнение, че мониторингът не трябва да отпада.  Така Борисов коментира дали скоро ще отпадне мониторингът върху България. Попитан дали вижда в президента Румен Радев свой основен противник премиерът заяви: Борисов заяви, че ГЕРБ е от партиите за пример в ЕНП. И се сети за един от сегашните кандидати, когото гледал, че прави изказвания срещу него - \"един посланик в ООН\". Който много му се молел преди години да остане на служба. А сега минал в друга партия...  Борисов заяви, че при никакви основания няма да подава оставка след изборите, защото това се европейски избори. И отново се аргументира с големите разходи около изборите. Това заяви накрая Борисов.", "date": "2019.05.08", "title": "Борисов: Лозан Панов и Пламен Георгиев са абсолютно идентични случаи"}
{"url": "https://clubz.bg/82670-bsp_s_jalba_do_sem_i_cik_premieryt_agitira_partijno_sprete_go", "text": "Както се заканиха, от БСП внесоха днес жалби до Централната избирателна комисия (ЦИК) и до Съвета за електронни медии (СЕМ) за използването на държавен ресурс за водене на предизборна кампания - лично от министър-председателя Бойко Борисов. Излиза Цветанов, да влезе Борисов В жалбата до ЦИК се настоява да се санкционира министър-председателят заради \"нарушаване на правилата за финансиране на предизборната кампания, както и за нарушаване на правилата за предизборна агитация\". В жалбата си до СЕМ пък БСП иска да се сезират членовете на ЦИК, \"за да осъществят правомощията си и да санкционират министър-председателя Бойко Борисов заради нарушаване на правилата за финансиране на предизборната кампания, както и за нарушаване правилата за предизборна агитация. Левицата настоява и да се издадат задължителни указания на доставчиците на медийни услуги за спазване на изискванията по Закона за радио и телевизия, тъй като \"в репортажи с негови изказвания няма изрично указание, че следва излъчване на платен или безплатен репортаж с агитационно съдържание\". Борисов отиде на митинг, отмени застрояване на парк в Пловдив В действителност напоследък премиерът е доста активен в публичните си изяви и обиколките си из страната. Инспектира магистрали, посещава училища, спира застрояване на паркове и градинки, обещава пари за болници и за ремонти на обществени сгради и пр., и пр. Миналия петък бе гост и в \"Панорама\" по БНТ, а днес ще гостува и в предаването \"Лице в лице\" по бТВ. В жалбите си социалистите подчертават, че нарушаването на забраната за използване на публичен административен ресурс - бюджетни средства, автомобили, самолети и други транспортни средства се предвижда глоба в размер от 3000 до 15 000 лева за всяко едно от нарушенията. В същия размер е и глобата за нарушаване на забраната за използването на държавен и общински транспорт за предизборна агитация. В жалбата до ЦИК се настоява и да бъде задължен Бойко Борисов да излезе в служебен отпуск като премиер по време на предизборната кампания, ако ще бъде председател на Предизборен щаб или да се оттегли като такъв- по свой избор, поради несъвместимост с публичната длъжност, която заема. Борисов отиде на митинг, отмени застрояване на парк в Пловдив", "date": "2019.05.08", "title": "БСП с жалба до СЕМ и ЦИК: Премиерът агитира партийно, спрете го"}
{"url": "https://clubz.bg/82660-naj_velikite_obrati_v_shampionskata_liga", "text": "Начинът, по който \"Ливърпул\" елиминира \"Барселона\" в Шампионската лига - 4:0 след 0:3 в първия мач, е тема №1 в спортните медии и социалните мрежи днес. Това ще продължи поне до неделя, когато е развръзката във Висшата лига на Англия. Ако там не се стигне до нова драма, ще остане начело в разговорите и анализите за футбол поне до финала на турнира на 1 юни в Мадрид. Би Би Си прави кратък преглед на най-великите обрати в историята на Шампионската лига - с една добавка накрая от Клуб Z. Двубоите не са подредени по-важност, но на сайта на британската обществена медия има анкета към материала и всеки може да гласува кой е най-най-. Текстовете за самите мачове също са на Клуб Z. Това е от снощи. Ако още не сте разбрали какво се случи, което е малко вероятно, вижте в линковете по-долу. Изчервяване (СНИМКИ) \"Ливърпул\" е велик! И е на финал (СНИМКИ) Следващият, моля - Барса наказа и \"Ливърпул\" (СНИМКИ) И отново \"Барселона\". Не са ли каталунците новите евроидиоти? Стига шеги - на феновете на Барса сега не им е до това. \"Блаугранас\" разбиха \"Рома\" в първата среща с голове на Жерар Пике и Луис Суарес и автоголове на Даниеле де Роси и Костас Манолас. На реванша обаче римските \"вълци\" ги изядоха. Един Джеко откри в 6-ата минута, Де Роси донесе \"жега\" за каталунците от дузпа, преди Манолас да осигури триумфална нощ в Рим. Нали забелязахте, че авторите на автоголове от \"Камп Ноу\" се превърнаха в голмайстори в другата врата? Впоследствие \"Рома\" отпадна също така зрелищно от \"Ливърпул\". Казват, че това е най-великият финал. Има само един друг, съспенсът в който съперничи на този    \"Милан\" поведе с 3:0 с голове на Паоло Малдини и Ернан Креспо (2) през първите 45 минути. Онези, които са били на този мач или поне са чели за него, знаят, че на почивката по-гласовитите фенове на стадиона край Босфора бяха тези на \"Ливърпул\". Ясно с коя песен... През втората част \"Ливърпул\" се преобрази и върна и трите гола - чрез Стивън Джерард, Владимир Шмицер и Шаби Алонсо. Продължения и дузпи, в които \"червените\" спечелиха и вдигнаха трофея. Просто ген... Това беше сезонът, в който лондонските \"сини\" спечелиха \"купата с големите уши\" за първи път в своята история. Това нямаше да се случи, ако не беше този обрат. Обрат на обрата. В първия мач в Неапол \"Челси\" поведе с попадение на Хуан Мата от воле, но Езекил Лавеци (2 пъти) и Единсон Кавани осигуриха добър аванс на италианския тим. На реванша обаче \"Челси\" смаза своя противник и продължи напред. Головете на Дидие Дрогба, Джон Тери и Франк Лампард вкараха мача в продължения. Героят на вечерта се казва Бранислав Иванович - в 105-ата минута. Роберто ди Матео точно бе заменил Андре Вилаш Боаш като треньор на \"Челси\". Това беше малко преди ливърпулския кошмар за \"Милан\". И бяха времената, в които в този турнир Испания имаше не само \"Реал\", Барса или \"Атлетико\". \"Росонерите\" изобилстваха от звезди и взеха първия мач с лекота, но в Галисия ги чакаше отговор. \"Депортиво\" помете гранда с голове Валтер Пандиани, Хуан Валерон, Албер Луке и Гонсало Фран. След това отпадна от \"Порто\" на Жозе Моуриньо, който стигна до финала и взе отличието. Двата клуба имат богата история с битки помежду си и доскоро лондончани имаха славата на единствения английски отбор, който умее да се справя с Барса, дори когато губи и отпада. \"Челси\" поведе с 3:0 в Лондон с голове на Джанфранко Дзола и Торе Андре Фло (2), преди Луиш Фиго да намали. Такъв беше резултатът за 90 минути и в ответната среща. В продълженията Ривалдо и Патрик Клуйверт пратиха Барса на полуфинал, където тимът беше елиминиран от \"Валенсия\". Най-споменаваното име в този списък все пак е на \"Барселона\" - и в двете посоки. Помните този мач. ПСЖ скри топката на \"лос кулес\" в Париж. Ди Мария (2), Юлиан Дракслер и Кавани опънаха мрежата им. Голямото име на реванша не беше Лео Меси, а Неймар, който поведе своите. При 3:1 бразилецът се разписа в 88-ата и 90-ата минута. Малко преди това Кавани намали резултата и ПСЖ виждаше как няма да позволи съспенс. В 6-ата минута на добавеното време Сержи Роберто вкара за 6:1 - още нещо за историята на \"Камп Ноу\". Този мач обаче ще бъде запомнен и с някои съдийски отсъждания, които ощетиха парижани. Те имаха проблеми при завръщането си, колите им бяха потрошени, полиция ги пази от техни фенове. \"Юнайтед\" е единственият отбор, продължил напред в шампионския турнир след пасив от два гола в първата среща у дома. А в ПСЖ вероятно си скубят косите, виждайки как приключва сезона за \"червените дяволи\" с отпадане отвсякъде и извън топ 4 във Висшата лига. Може би все пак евроидиотът на това ниво в клубния футбол е френският първенец. \"Юнайтед\" бе тотално надигран на \"Олд Трафорд\" и отиде на \"Парк дьо Пренс\" без неколцина основни футболисти. Ромелу Лукаку вкара два пъти за гостите, а Хуан Бернат - за домакините. В края на срещата съдията Дамир Скомина реши да разгледа ВАР заради игра с ръка в пеналта на ПСЖ и отсъди дузпа за \"Юнайтед\" - 3:1 (Маркъс Рашфорд) и дива радост в червената част на Манчестър. Тук обаче започна сривът на сезона за \"Юнайтед\" (по-точно - върна се). И за френския шампион, който се провали на финала за купата на страната. Добавката на Клуб Z. Колегите от Би Би Си не са поставили този мач. Датата е 26 май 1999 г., а времената за \"Юнайтед\" бяха далеч по-добри. Донякъде и за \"Байерн\". Марио Баслер вкара рано за \"Байерн\" от пряк свободен удар. За германския хегемон не играха Бишенте Лизаразу и Джоване Елбер. \"Червените дяволи\" пък бяха лишени от Пол Скоулс и Рой Кийн, така Дейвид Бекъм беше поставен в средата на терена, а Райън Гигс - отдясно (!). \"Байерн\" газеше и имаше възможност да реши спора на няколко пъти. То не бяха греди и спасявания на Петер Шмайхел. Четвъртият съдия вдигна табелата за 3 минути добавено време, когато английският тим изпълни корнер и след кратко разбъркване Гигс отправи анемичен удар, засечен от Теди Шерингам - 1:1. 102 секунди по-късно - нов корнер за \"Юнайтед\". Бекъм центрира, Шерингам отклони топката с глава и на метър-два от голлинията Оле Гунар Солскяр я засече в мрежата - 2:1. \"Ливърпул\" е велик! И е на финал (СНИМКИ) Следващият, моля - Барса наказа и \"Ливърпул\" (СНИМКИ)", "date": "2019.05.08", "title": "Най-великите обрати в Шампионската лига"}
{"url": "https://clubz.bg/82656-sydyt_pusna_ivancheva_i_bilqna_petrova_pod_domashen_arest", "text": "Десислава Иванчева и Биляна Петрова отново излизат под домашен арест.  Апелативинят спецсъд отмени днес ареста, който им бе наложен веднага след присъдите от 15 април. Всички оспорват присъдите по делото \"Иванчева\" Както е известно, бившата кметица на \"Младост\" получи 20 г. затвор, заместничката й - 15 г. а третият обвиняем Петко Дюлгеров във връзка с подкуп, поискан от предпиремача Александър Ваклин. Днес стана ясно още нещо - че  поема защитата на отстранената кметица на район \"Младост\". Това стана ясно при започване на днешното заседание на Апелативния спецсъд по въпроса с мерките за неотклонение. На Десислава Иванчева й предстои операция, а Биляна Петрова е в тежко семейно положение стана ясно от делото днес. Съдът обаче оставя в сила запорите върху всичките им средства, които да осигурят евентуалната присъда - тя включва и глоба. Двете описаха, че са в незавидно имотно състояние. Съдът прие също, че не същестувва опасност да се укрият, както и че досега са имали добро процесуално поведение.", "date": "2019.05.08", "title": "Съдът пусна Иванчева и Биляна Петрова под домашен арест"}
{"url": "https://clubz.bg/82655-globata_za_havliq_vyrhu_dyuni_se_izrodi_v_stroitelstvo_i_v_zabrana_na_palatkite", "text": "Това, което тръгна като законопроект с цел опазване на дюните по Черноморието, е на път да се изроди в тотална забрана за свободно къмпингуване, в санкции от десетки хиляди левове за поставяне на палатка дори на плажовете за природосъобразен туризъм и в строителството около природните образувания. Или поне това става ясно от внесените между двете четения предложения за изменения в Закона за устройство на Черноморското крайбрежие (ЗУЧК). Проектът се появи преди месеци, като негов вносител бе Министерство на туризма (МТ). Събра много критики още с публикуването му за обществено обсъждане. От ведомството на Николина Ангелкова бяха предвидили солени глоби за поставяне дори на плажна хавлия върху дюна. Дюните обаче масово не са обозначени като такива и в този си вид предложенията на министерството предпоставяха масово санкциониране на туристи. Без 1000 лева глоба за хавлия върху дюна. Но не и ако си с палатка Измененията в ЗУЧК минаха през пленарна зала преди великденската ваканция на депутатите, като в момента проектът е на етап събиране на предложения от депутатите. И именно там четем текстове за санкции, забрани и наказания, които са на път да разбунят отново кошера не само преди старта на летния сезон, но и насред предизборния. Безспорно най-спорни са предложенията на зам.-председателя на комисията по правни въпроси – депутатът от НФСБ/Обединени патриоти – Христиан Митев. Срещу текстовете му вече има брожения сред любителите на природосъобразния туризъм. Най-общо Митев разрешава строителството в места с дюни с мотива, че те „не са приоритетни за общността“. И не само: забранява тотално палатките. По въпроса с дюните депутатът предлага противоречивото: „строителството в тях да се разрешава, само ако с проекта на подробния устройствен план и инвестиционния проект е предвидено тяхното опазване и съхраняване“.  В мотивите си Митев е записал, че законодателството ни в момента не отчитало „утвърдената европейска практика, че опазването на дадено местообитание може да се приложи и съвместно с реализиране на инвестиционното намерение в близост или около местообитанието“. Освен това „местообитанията на дюни в Република България, не са приоритетни за общността (...) според Директива 92/43/ЕИО“. Близка до властта организация предлага забрана за палатки След като „съхрани“ дюните, попаднали на пътя на инвестиционните намерения, Митев се заема с темата с така наречените от партньора на НФСБ – Национална асоциация Българско Черноморие (НАБЧ) - „дивакуващи“ и предлага: Мотивите на депутата пък са следните: В момента любителите на природосъобразния туризъм „разпъват палатки“ именно на неохраняемите плажове и на определените със ЗУЧК като плажове за точно такъв вид туризъм – Иракли, Карадере и Корал. Това са и хората, които системно се грижат за тези ивици, като в началото и в края на всеки сезон организират дори групови почиствания.  Екоминистърът обвини хората с палатки за сметището на \"Корал\" Христиан Митев предлага още широк екип от специалисти да определя кое е дюна и кое не, защото сега имало „неоснователни, противоречиви, непълни и неотнасящи се към определението за дюни заключения, издавани до момента единствено от специалист ботаник“. С други думи – според народния представител от НФСБ по места дюните не са дюни. За разлика от колегата си в групата на Обединени патриоти Митев, депутатът от ВМРО Искрен Веселинов прави опит за регулация по отношение на т.нар. диво къмпингуване, а не за тоталната му забрана. Веселинов предлага да се обособят места, в които да бъде изградена инфраструктура като беседки, залони, пейки, маси, чешми и пр., които места да не са категоризирани като къмпинги по смисъла на закона, като в тях любителите на природосъобразния туризъм могат да разположат палатките си без така характерните в момента заплахи от страна на общините, полицията, частните собственици. Николина Ангелкова vs палатките - епизод пореден Предложението на Веселинов е мотивирано не само с нуждата от регламентиране на тази материя, защото тя поражда непрекъснати конфликти, но и с факта, че в самия ЗУЧК преди години бе разписано, че къмпингуването на свободен принцип ще бъде уредено. Това не е факт и до днес, тъй като работните групи, които бяха сформирани към Министерство на туризма, и в които участваха представители на групите за природосъобразен туризъм, на общините и на бизнес асоциации като НАБЧ, така и не стигнаха до консенсус. Депутатът, който е и зам.-председател на ВМРО, все пак е предвидил и санкция за разпъване на палатка, паркиране на кемпер, поставяне на каравана и пр. извън местата, уредени в предходното му предложение – от 500 лева до 1000 лева за първо нарушение. Предложения по проекта има и лидерът на НФСБ Валери Симеонов, който в момента е и в амплоато на водач на листа за ЕП. Симеонов е фокусирал усилията си около достъпа до плажовете, както върху разрешаването на проблема, който от министерството отричат да има – равнопоставеността между платената и безплатната зони. Симеонов засяга и казуса „Липите“. Както е известно, МТ пусна дивия плаж за отдаване под наем, като до него няма достъп – освен пешеходен - по една „козя пътека“, след което Ангелкова сама оттегли заповедта си.  Тука е тъй В предложенията на бившия вицепремиер и група депутати, сред които и Митев) е разписана забрана за отдаване под наем или на концесия на ивици без осигурен автомобилен достъп (с оглед възможността линейка да стигне до плажа), както и на такива без инфраструктура за отвеждане и пречистване на отпадните води, енергоснабдяване и др. Симеонов и компания настояват и „зоните за свободно разполагане на плажни принадлежности да са равностойни като площ и като достъп до тила на плажа и до морето със зоните, разположени от концесионера или наемателя плажни принадлежности“. Сега масовото оплакване е, че зоните, безплатни от шезлонги и чадъри, са определени от стопаните на плажовете в крайните части на плажовете, в подножието на скали и пр. - за сметка на платените. Формално от министерството обясняват, че се правят редовни замервания и е спазено единственото изискване в момента в закона – двата вида зони да са в съотношение като площ 50 на 50. Законът не казва нищо за \"качеството\" на зоните. Симеонов предлага още забрана за готвена храна по плажовете. Според него на ивиците трябва да се предлагат само напитки и готови за консумация продукти, а готвената храна (масово цаца, картофки, сандвичи, аламинути и пр.) създавала предпоставки за нерегламентирано изхвърляне на отпадни води, получени при обработването й. Предложение по закона имат и група депутати от ГЕРБ. И то е за премахване на забраната за поставяне на плажни принадлежности (тип хавлия) върху дюна. От партията обаче настояват глоба да има за поставяне на палатка от 500 до 1000 лева, или имуществена санкция от 1000 до 3000 лева. Близка до властта организация предлага забрана за палатки Екоминистърът обвини хората с палатки за сметището на \"Корал\" Николина Ангелкова vs палатките - епизод пореден Тука е тъй", "date": "2019.05.08", "title": "Глобата за хавлия върху дюни се изроди в строителство и в забрана на палатките"}
{"url": "https://clubz.bg/82673-todor_nedelev_prodylji_dogovora_si_s_botev", "text": "Пращаният в последните дни в ЦСКА-София и \"Левски\" Тодор Неделев удължи с още една година договора си с \"Ботев\" (Пловдив), съобщава официалният сайт на \"канарчетата\". В последните дни Неделев е свързван от медии в ЦСКА-София и \"Левски\". Твърдеше се, че пловдивчанинът е подписал предварителен договор с \"червените\" и че от лятото се мести на \"Българска армия\", а \"Ботев\" ще получи процент от трансфер в чужбина. \"Ботев\" (Пловдив) препъна ЦСКА-София и за титлата Националът опроверга това. После се появиха и писания за интерес на \"Левски\" към най-добрия български футболист в нашето първенство.", "date": "2019.05.08", "title": "Тодор Неделев продължи договора си с \"Ботев\""}
{"url": "https://clubz.bg/82675-iznosyt_ni_za_kitaj_skochil_deset_pyti_prez_poslednite_godini", "text": "С тези думи министърът на икономиката Емил Караниколов приветства встъпилия в длъжност посланик на Китай у нас Дун Сяоцзюн, съобщи пресцентърът на МИ, цитиран от БТА. \n\tИкономическият министър е изтъкнал, че сътрудничеството между България и Китай в областта на търговията устойчиво нараства. Българският износ за Китай през последните години се е увеличил десетократно, като през 2018 г. е достигнал рекордно високо ниво от близо 882 милиона щатски долара. По думите му двустранната търговия през 2018 г. е стига стойности от близо 2,4 милиарда щатски долара, като отбеляза ръст от близо 22 процента спрямо 2017 година. \n\tНа срещата министър Караниколов е дал заявка за задълбочаване на двустранните взаимоотношения между двете страни, като е посочил, че за България инициативата \"16+1\" е важен механизъм за стимулиране на търговско-икономическите връзки с Китай и ще продължим активно да участваме във всичките й формати. \n\tКитайският посланик и икономическият министър са обсъдили още предстоящото Експо за търговия и инвестиции Китай - Централна и Източна Европа в град Нинбо, както и Второто издание на Китайския международен панаир за вносни стоки в Шанхай.", "date": "2019.05.08", "title": "Износът ни за Китай скочил десет пъти през последните години"}
{"url": "https://clubz.bg/82658-pompeo_kaca_v_london_s_oferta_za_specialni_otnosheniq_sled_brekzit", "text": "Държавният секретар на САЩ Майк Помпео пристигна на посещение във Великобритания, за да предложи \"специални отношения\" след Брекзит, предаде Ройтерс, цитирана от БТА. \n\tПомпео посети Лондон след необявена предварително визита в Ирак. В британската столица той ще се срещне с премиерката Тереза Мей, която се бори с продължаваща от три години политическа криза, свързана с Брекзит. Очаква се той да разговаря и с външния министър Джереми Хънт. \n\tВеликобритания се опитва да напусне ЕС след 46 години членство и много дипломати казват, че раздялата вече е отслабила страната, отбелязва Ройтерс. На този фон се очаква Помпейо да произнесе реч за т.нар. \"специални отношения\" между Вашингтон и Лондон. \n\tКакто Брекзит, така и донякъде непредвидимите действия на президента Доналд Тръмп доведоха до известно обтягане на отношенията между водещата световна сила и главнияй европейски съюзник, подчертава Ройтерс. \n\tОчаква се на срещата с Мей Помпео да обсъди Иран, предстоящата държавна визитата на Тръмп в Лондон и да предупреди Великобритания да не позволява на китайската телекомуникационна корпорация \"Хуавей\" да участва в изграждането на британската 5G мрежа, отбелязва ДПА.", "date": "2019.05.08", "title": "Помпео каца в Лондон с оферта за \"специални отношения\" след Брекзит"}
{"url": "https://clubz.bg/82669-sindicite_na_ktb_razpredelqt_kym_kreditorite_na_bankata_570_miliona_leva", "text": "Синдиците на \"Корпоративна търговска банка\" АД (в несъстоятелност) - КТБ АД (н), информират, че от утре - 9 май 2019 г., започва изплащането на суми, включени в първата частична сметка за разпределение на приети вземания към КТБ АД (н), предаде БТА. \n\tОбщата сума, която се разпределя, е в размер на 570 млн. лева, съобщиха синдиците на банката.  \n\tИзплащането на сумите от първата частична сметка се извършва чрез клоновата мрежа на \"УниКредит Булбанк\" АД, като таксите и комисионите за извършваните операции се дължат от лицата, получаващи средствата, и са съгласно тарифата за таксите и комисионите на \"УниКредит Булбанк\" АД.  \n\tВсеки кредитор на КТБ АД (н) може да провери каква е разпределената му за изплащане сума в Търговския регистър по партидата на КТБ АД (н), ЕИК 831184677, в раздел \"Обявени актове несъстоятелност\". Подробно описание на стъпките за достигане до публикуваната в Търговския регистър частична сметка за разпределение и начина на получаване на разпределените между вложителите на КТБ АД (н) средства, включени в частичната сметка за разпределение, има на интернет страницата на банката: www.corpbank.bg, в раздел \"Въпроси и отговори\".", "date": "2019.05.08", "title": "Синдиците на КТБ разпределят към кредиторите на банката 570 милиона лева"}
{"url": "https://clubz.bg/82662-megan_i_hari_pokazaha_bebeto_kazva_se_archi_snimkivideo", "text": "Дукесата и дюкът на Съсекс показаха новороденото си бебе на света, предаде Би Би Си. Двамата потвърдиха, че днес ще запознаят и кралицата с нейното осмо внуче. Името му е Арчи Харисън Маунтбатън-Уиндзор (Archie Harrison Mountbatten -Windsor). А принц Хари добави: В отговор на въпрос на кого повече прилича момченцето, Хари отвърна: А Меган благодари на всички, които са им изпратили поздравления.    ", "date": "2019.05.08", "title": "Меган и Хари показаха бебето. Казва се Арчи (СНИМКИ+ВИДЕО)"}
{"url": "https://clubz.bg/82665-trymp_otreche_da_e_izgubil_nad_1_mlrd_predi_30_godini", "text": "Президентът на САЩ Доналд Тръмп нарече \"силно неточно\" твърдението във вестник \"Ню Йорк таймс\", че неговият бизнес е претърпял загуби от над 1 млрд. долара в периода между 1985 и 1994 г., предаде Асошиейтед прес, цитирана от БТА.  \n\tВестникът се позовава на извлечения от данъчни документи на Тръмп.  Тръмп бил на загуба от $1,2 млрд. преди четвърт век", "date": "2019.05.08", "title": "Тръмп отрече да е изгубил над $1 млрд. преди 30 години "}
{"url": "https://clubz.bg/82657-koj_pecheli_naj_mnogo_ot_edinniq_evropejski_pazar", "text": "Централните промишлени региони на ЕС, градските райони на Евросъюза и Германия имат най-голяма полза от европейския единен пазар. Това сочи проучване, което очертава икономическите и социалните неравенства в блока, съобщи Ройтерс. Единният пазар се стреми да гарантира свободното движение на стоки, капитал, услуги и работна ръка в 28-те страни членки на ЕС. Доклад на фондация \"Бертелсман\" установи, че Германия, най-голямата европейска икономика, е имала най-съществена полза в абсолютно изражение от единния пазар, като годишно е печелила допълнително 86 милиарда евро (96 милиарда долара), благодарение на единния пазар. Проучването е установило, че всеки германец средно е бил с 1046 евро по-богат заради членството на страната в единния европейски пазар, докато средният гражданин на ЕС е получил допълнително само 840 евро. Не всеки получава еднакво от единния европейски пазар, но всеки печели, каза президентът на германската фондация Арт де Хьос. Неравенствата, очертани в доклада, изтъкват някои аспекти от политиките на ЕС преди изборите за Европейски парламент този месец - с призивите за общоевропейска минимална заплата например. В същото време Италия, която се бори с ниския растеж, иска да й бъде разрешено да наруши бюджетните правила на ЕС, за да финансира намаляване на данъците в страната. Богатите, развити икономики, които са близо до икономическия център на ЕС - като Австрия и Холандия - също са далеч по-богати в резултат на членството си в единния европейски пазар, сочи докладът, а по-бедните южни и източни страни в Европа имат далеч по-малка полза. Селските райони също са имали по-малка полза от членството в единния европейски пазар, сочи докладът, докато високоразвитите региони като Южна Англия са най-печеливши. \n\tПарадоксално това означава, че британски региони като Кент например, който гласува за излизането на Великобритания от ЕС, е спечелил най-много от единния европейски пазар, се допълва в документа.", "date": "2019.05.08", "title": "Кой печели най-много от единния европейски пазар?"}
{"url": "https://clubz.bg/82626-doklad_svobodata_na_slovoto_v_bylgariq_namalqva", "text": "Свободата на словото в България през 2018 г. продължава да намалява, като това се дължи на слабото спазване на принципа на върховенството на закона и засилващото се влияние на собствениците на медиите и политиците върху журналистите.  Свобода на словото? Да, ако не критикуваш политиците Тази равносметка е включена в годишния доклад на неправителствената организация IREX - \"Индекс на устойчивост на медиите\" (Media Sustainability Index). В анализа са изследвани и други съществени фактори за стабилността на медийна среда като професионализмът на журналистите, плурализмът на новинарските източници, бизнес управлението на медиите и наличието на качествени институции, които да подкрепят независимостта на медиите.  АЕЖ-България: Медиите да не сеят омраза, слухове и спекулации  се разработва със сътрудничеството на Агенцията на САЩ за международно развитие (USAID). За съставянето му е организирана среща между медийни експерти и журналисти като специалистката по медийно право проф. Нели Огнянова, бившия председател на Съвета за електронни медии (СЕМ) Георги Лозанов, журналиста от Клуб Z Илия Вълков и други. В обхвата на проучването попадат общо 21 държави. България, Румъния и Хърватия са единствените държави членки на ЕС. Останалите са страни от Западните Балкани и бившия СССР. По общ показател на индекса България попада на 12 позиция   - след Киргизстан (2,05 пункта) и преди Босна и Херцеговина (1,74 пункта). Най-престижното представяне на България е през  През 2007 г., когато България влиза в Европейския съюз, \"Репортери без граници\" нарежда страната ни на 35-о място по индекса за свобода на медиите. Днес заема 111-а позиция. \"Репортери без граници\" за медиите в България: корупция, непрозрачност и Пеевски  Изследователите посочват проучване от септември 2018 г. на \"Алфа Рисърч\", според което  .   Въпреки че Конституцията на България изрично забранява цензурирането на медиите, според Нели Огнянова отговорните органи не си вършат работата, тъй като самите те са подложени на външен натиск. Съществена част от медийния пазар е концентриран в няколко бизнесмени, които без съществено съпротивление ги използват, за да прокарват политическите си инициативи и да атакуват опонентите си. За   е посочен народния представител от ДПС Делян Пеевски и медийната му империя, в която влизат \"Монитор\", \"Телеграф\", \"Политика\", \"Меридиан мач\" и \"Борба\", като според изследователите на IREX влиянието му се разпростира и над други медии.  Напомнена е заплахата на бившия народен представител от ГЕРБ Антон Тодоров срещу водещия на Нова телевизия Виктор Николаев от октомври 2017 г. Тогава политикът намекна на журналиста, че ако продължава да задава неудобни въпроси, ще бъде свален от ефир, както негова колежка преди него. Антон Тодоров вече не е депутат Заради този коментар Тодоров бе принуден да си подаде оставката като народен представител. Реториката му обаче издава общото усещане за безнаказаност сред някои от българските политици, поне що се отнася до медиите. Тъй като голяма част от българските медии са използвани от собствениците си, за да прокарват лични интереси и за атака на съперници, професионалните стандарти падат. Нели Огнянова напомни за зловредното въздействие на сенчести фигури като Пеевски. Огнянова определи предаването \"Още от Деня\" (с доскорошен водещ временния шеф на БНТ Емил Кошлуков) като .  Назначаването на Кошлуков - неприличен жест към свободата на словото (ДЕКЛАРАЦИЯ) Бившата водеща на Нова телевизия Ана Цолова заяви пред \"Дневник\" през 2017 г., че се полагат  . Българите разполагат с неограничен достъп до разнообразни по вид медии както \"традиционни\" (телевизия, радио, печат), така и \"нови\" (онлайн). Въпреки това на българите не се предлагат разнообразни гледни точки. Главната редакторка на \"Медиапул\" Стояна Георгиева посочва, че най-гледаните и следователно най-влиятелни медии - частните Нова телевизия и Би Ти Ви и държавната БНТ - са приятелски настроени към правителството и  . Дадено е за образец назначаването на Константин Каменаров през 2017 г. за генерален директор на БНТ. Българските журналисти и медийните експерти определят това решение за опит на правителството да овладее телевизията. Константин Каменаров: Кошлуков е с безспорни качества Каменаров е смятан за приближен на ГЕРБ. След като встъпи в длъжност извърши промени в ръководството на медията -  като Емил Кошлуков, който зае поста програмен директор на телевизията. Журналистиката извън столицата е пред изчезване. Местните новини придобиват национален отзвук единствено ако става въпрос за тежко престъпление. Посочена е за пример БНТ 2, която след смяната на ръководството промени и съдържанието си. До този момент представяше регионални събития, но след това се фокусира върху културата. Би Ти Ви и Нова телевизия са добре ръководени и разполагат с разнообразни източници за печелене на пари: реклами, абонаменти, спонсорства, дарения и други. Съвсем друга е историята при печатните медии. За 2018 г. \"Българската асоциация на комуникационните агенции\" (БАКА) предвиди ръст с 8 процента на рекламния пазар. През 2017 г. разходите за реклама в печатни издания обаче спаднаха с 17 процента спрямо предишната година - до 15,1 милиона лева.  Много вестници и списания не продават достатъчно реклами, за да се издържат. Изключение са многотиражните \"Телеграф\" и \"Уикенд\". Главният редактор на „Телеграф“ бил агент на Шесто Някои вестници се опитват да диверсифицират източниците на приходи, но въпреки това трябва да разчитат на подкрепата на фондации като \"Америка за България\". Други оцеляват благодарение на комбинация от  .    Представителите на българската медийна среда се обединиха около становището, че насочването на евросредствата от страна на правителството не е прозрачно и че обикновено се награждават приближените медии. Докато големите медийни групи могат да отделят средства да проучат пазара и да формулират стратегически планове за развитие, чрез които да повишат приходите от реклами, малките и регионалните медии често са принудени да разчитат на местни политици, които понякога се опитват да въздействат над съдържанието на новините.  Две от най-влиятелните медийни асоциации са \"Съюза на издателите\", която обединява някои от големите печатни медии и \"Асоциацията на българските радио- и телевизионни оператори\" - защитаваща интересите на радиата и телевизиите. В доклада е критикуван \"Съюзът на българските журналисти\" заради близките му отношения с правителството и факта, че  . Тя също очерта още един сериозен проблем пред българската журналистика - преподаването на специалността в университетите. Според нея  , но други подхождат към работата си по  Друг основен проблем е ниското заплащане. Влиянието на Пеевски се усеща дори в и при този показател - изследователите посочват, че бизнесменът притежава по-голямата част от разпространителите на печатни издания в България. В доклада е припомнен казусът с първия брой на сатиричния и критичен към властта вестник \"Прас Прес\" от 2017 г. Собствениците на медията алармираха, че от 10 000 броя тираж са били разпределени едва 1 000 в будките за вестници из страната. Според тях Пловдив и Варна са получили не повече от 15 броя. АЕЖ-България: Медиите да не сеят омраза, слухове и спекулации \"Репортери без граници\" за медиите в България: корупция, непрозрачност и Пеевски  Антон Тодоров вече не е депутат Назначаването на Кошлуков - неприличен жест към свободата на словото (ДЕКЛАРАЦИЯ) Константин Каменаров: Кошлуков е с безспорни качества Главният редактор на „Телеграф“ бил агент на Шесто", "date": "2019.05.08", "title": "Доклад: Свободата на словото в България намалява"}
{"url": "https://clubz.bg/82659-bitkojn_pak_raste_mina_6_000", "text": "Биткойн отново расте и вчера за кратко мина 6 000 щатски долара, стойността си от началото на бума на криптовалутите през 2017 г.  Краят на Bitcoin или временно сътресение? Първата и най-популярна криптовалута се сриваше след спукването на криптовалутния балон през миналата година. Най-ниската си точка стигна да 1 февруари тази година, когато струваше около 3 400 долара - огромен спад спрямо рекорда през 1 януари 2018 г., когато мина 13 хил. долара за един биткойн. През 2019 г. растежът обаче се възстанови и отново е стабилен - 4,5% на ден или около 60% от началото на годината.  Броят на купувачите превишава този на продавачите, които също е окуражаващо за валутата. Това обаче не значи, че всички икономисти са оптимистични за бъдещето на Биткойн. Сривът на криптовалутите удари и видеокартите. Дали? Някои дават положителни прогнози, но според мнозина криптовалутите трябва да бъдат забранени. Други смятат, че те все още са финансов балон, който ще се спука в близкото бъдеще. Много прогнозираха, че след спукването на първия балон, предизвикан от резкия растеж, валутата ще се срине до под 100 долара. Това обаче не се отразява на пазара на криптовалутите, който скочи от $61 млрд. до $186 млрд. тази година. Сривът на криптовалутите удари и видеокартите. Дали?", "date": "2019.05.08", "title": "Биткойн пак расте, мина $6 000"}
{"url": "https://clubz.bg/82661-tyrgovskite_pregovori_sasht_kitaj_sa_pred_krah", "text": "Във Вашингтон е пристигнала дипломатическа грама от Пекин в петък през нощта, в която са направени поправки по проекта на търговско споразумение от 150 страници между двете страни, съобщи Ройтерс, като се позова на три източници от американското правителство и три от частния сектор. Това може да унищожи резултатите от продължилата месеци наред работа по споразумението. \n\tДокументът е пълен с поправки от страна на Китай, които подкопават основни американски искания, отбелязват източниците. \n\tВъв всяка от седемте глави от търговското проектоспоразумение Китай е заличил ангажиментите си да промени законите и да реши основните искания, които дадоха началото на търговската война - кражба на американска интелектуална собственост и търговски тайни, принудителен технологичен трансфер, политика в областта на конкуренцията, достъп до финансовите услуги и валутни манипулации. \n\tВ неделя американският президент Доналд Тръмп отговори в Туитър, че ще повиши митата от 10 процента на 25 процента върху китайски вноски стоки на стойност 200 милиарда долара от петък. \n\tДвете страни обаче ще продължат преговорите. Китайска делегация начело с вицепремиера Лю Хъ отпътува за САЩ за разговори, които ще започнат утре. \n\tИзточник от частния сектор, запознат с преговорите, каза, че предходният кръг дискусии е минал зле, понеже \"Китай стана алчен\". \n\tКитай се отдръпна от десетина неща, ако не и повече (...) Преговорите бяха толкова зле, че е истинска изненада, че Тръмп избухна чак в неделя, каза източникът.     Преките китайски инвестиции в Съединените щати са намалели с 83 процента миналата година, тласнати надолу от нарастващата липса на доверие между двете големи икономики, предаде Асошиейтед прес. \n\tАмериканската консултантска компания Родиъм груп (Rhodium Group) съобщи, че Китай е намалил с 5 милиарда долара преките си инвестиции в САЩ миналата година спрямо 29 милиарда долара през 2017 година и рекордните 46 милиарда долара през 2016 година. \n\tПреките инвестиции включват дейности като създаване на производствени предприятия например, а не финансови инвестиции като купуване на акции. \n\tПоказателят е спаднал отчасти защото Пекин се е стремял да обуздае дълбоко задлъжнели инвеститори, а от друга страна поради засилените проверки на китайските инвестиции от страна на американските регулатори. \n\tСпоред Родиъм Китай е отменил сделки за 2,5 милиарда долара миналата година, защото те не са били одобрени от Комисията за чуждестранни инвестиции в САЩ, проверяваща дали чуждестранните инвестиции са съвместими с националната сигурност. БТА", "date": "2019.05.08", "title": "Търговските преговори САЩ-Китай са пред крах"}
{"url": "https://clubz.bg/82664-centralna_i_iztochna_evropa_iskat_zapazvane_na_evrobyudjeta_za_zemedelie", "text": "Унгария и десетина страни от Централна и Източна Европа искат да се запази бюджетът на Общата селскостопанска политика (ОСП) и не биха желали тези европейски фондове да бъдат \"използвани за нещо друго\", освен за земеделие. Това каза министърът на земеделието на Унгария Ищван Над, цитиран от Франс прес. За днес е предвидена среща на министрите на земеделието на Словакия, Чехия, Унгария, Полша, България, Словения, Румъния, Хърватия, Литва, Латвия и Естония. Тя ще се проведе в района на Високите Татри в Словакия, като се очаква на нея да присъства и френският министър на земеделието и храните Дидие Гийом. Това се посочва в комюнике на френското правителство. \n\tТази среща се организира в период, когато преговорите за ОСП 2021-2027 година са започнали току-що и ще приключат след европейските избори на 26 май. Перспективата за оттегляне на Обединеното кралство от ЕС и съответно за спад с 15 процента на общия бюджет ще има пряко въздействие върху размера на сумата на отпуснатите помощи за земеделците, отбелязва Франс прес, цитирана от БТА.", "date": "2019.05.08", "title": "Централна и Източна Европа  искат запазване на евробюджета за земеделие"}
{"url": "https://clubz.bg/82653-advokat_ako_biser_lazov_ide_pri_rabotodatelq_si_v_dubaj_moje_i_da_ne_se_vyrne", "text": "Делото \"КТБ\" продължи днес за пореден път с монолог - изложение на т. нар. основен свидетел на прокуратурата - бившия счетоводител на фирмите около Цветан Василев - Бисер Лазов. Интерес предизвика новината, че утрешното насрочено съдебно заседание се отлага, само защото Лазов ще пътува в чужбина. Извън залата журналисти попитаха адвоката на Цветан Василев - Константин Симеонов, може ли Лазов да не се върне след странното пътуване, с което съдът се съобразява. Лазов: Цветан Василев плащаше за дискредитиране на противници Той обяви, че Лазов, с кого прокуратурата има вече проведени 38-40 разпита в рамките на разследването срещу банката, там е споменавал нещата фрагментарно, други не можел да си спомни, а днес вече \"говори ангро\". Това е отколешно обвинение на защитата срещу свидетеля - че непрекъснато се сеща нови факти за неща отпреди пет и повече години. Чак когато приключи монологът му, страните съответно ще трябва да уточнят къде той се разминва с вече казаното от него преди, на което се гради обвинителният акт, и да му задават въпроси. Адвокат: Триумвиратът, който управлява държавата, заплашва живота на Цветан Василев Прокурор Иван Гешев бе на обратното мнение - че Лазов, ако искал да не се връща, за четири години е имал доста възможности. Той обаче отговаряше с \"питайте него\" на въпросите - колко още може да продължи соловото изложение на основния свидетел на прокуратурта. Той все пак обяви, че основни доказателства по това дело били документите от банката, а не думите на Лазов. На въпрос - по какво се различава фалитът от вълната такива през 1990-те, зам.главният прокурор отбеляза: \"Първо - по мащаба\". Както и по това, че тогава парите във всички банки фактически са били държавни. Едни хора ги раздавали като кредити, които не се връщат, а при тях се връща процент от кредита. Сега обаче случят е с изцяло частна банка, а дружествата около един човек са се самофинансирали с пари на вложителите. Самият Лазов продължи днес с примери - от 2012 г. как дружества, регистрирани на кого ли не, но контролирани от Василев, дни след създаването си са получавали кредит от КТБ за милиони евро. После са го прехвърляли като вътрешнофирмен заем на други - посочени от банкера фирми. После на нови дружества се отпуска заем, пак от КТБ, с който те финансират предните кредитополучатели, за да се покрива вече изтегленият борч. Всичко това били дружества без реална дейност, без да произвеждат нищо, без да продават нищо, без персонал. Това довело до лавинообразен процес на задлъжняване към банката. Счетоводителят твърди следното: към май, 2014 г, месечният размер, който трябвало да осигуряват свързаните фирми само за погасителни вноски и лихви към КТБ, вече е бил  Без да го питат, Лазов се самопопита: Адвокат: Триумвиратът, който управлява държавата, заплашва живота на Цветан Василев", "date": "2019.05.08", "title": "Адвокат: Ако Бисер Лазов иде при работодателя си в Дубай, може и да не се върне"}
{"url": "https://clubz.bg/82648-ataka_iska_sociolozite_da_si_deklarirat_imushtestvoto", "text": "Социолозите - както шефовете на агенциите, така и всички работещи в тях - да си публикуват имуществените декларации и да обявяват членство в НПО-та и други организации, предложиха днес от ПП \"Атака\". А ако социолозите грешат? Депутатите на Сидеров вкарват промяна в Закона за публичност на лица, заемащи висши държавни и други длъжности, с която включват работещите в социологически агенции в списъка на хора, които трябва да обявяват публично финансите си. И даде пример - ако една агенция докладва, че повечето българи са против \"Южен поток\", при промяна на закона ще може да се провери и да се окаже, че шефът на агенцията е част от НПО, например \"Америка за България\".  \"Алфа рисърч\": БСП не печели много от щетите върху ГЕРБ от имотните скандали Сидеров и партията му са гневни на социолозите отдавна, но в последната седмица националистът нападна и националната телевизия за изследване на \"Алфа рисърч\". Според Сидеров БНТ крият договорите си с тази \"манипулативна социологическа агенция\". Сидеров се закани да съди няколко агенции, които му дават около 1% на евроизборите. По негови думи един социолог, който обаче предпочел да остане анонимен, вече казал \"защо не\" на предложението. Какво познаха и какво не познаха социолозите Чуколов добави още, че много социолози били в \"добро финансово състояние\", като отбеляза и смелостта на \"Атака\" да предложи законовата промяна, защото \"всеки иска да е добре със социолозите\". \"Алфа рисърч\": БСП не печели много от щетите върху ГЕРБ от имотните скандали Какво познаха и какво не познаха социолозите", "date": "2019.05.08", "title": "\"Атака\" иска социолозите да си декларират имуществото"}
{"url": "https://clubz.bg/82644-tajms_trymp_se_obedinqva_s_rusiq_sreshtu_kitaj_v_arktika", "text": "САЩ отказаха да подпишат споразумение за предизвикателствата, пред които е изправена Арктика, заради формулировка, отнасяща се за климатичните промени. Американското решение застрашава глобалното сътрудничество за борба със сериозните последици от промените в климата, пише британският в. \"Индипендънт\", цитиран от БТА. Осем държави, които граничат с Арктика, се събраха на среща на Арктическия съвет във Финландия с надеждата да очертаят двегодишен дневен ред за постигане на баланс между предотвратяването на по-нататъшни вреди от климатичните промени и устойчивото развитие на минералните ресурси. \n\tСпоред запознати източници САЩ не са били съгласни с формулировка в декларацията, определяща климатичните промени като сериозна заплаха. Това е първата отмяна на декларация на Арктическия съвет от създаването му през 1996 г., отбелязва \"Индипендънт\". Американският президент Доналд Тръмп ухажва необичаен съюзник в нова Студена война, пише британският в. \"Таймс\" в коментарна статия. Според изданието Тръмп иска да обедини сили с Русия срещу Китай в Арктика. Американският държавен секретар Майк Помпейо настоя тази седмица във Финландия, че климатичните промени или Парижкото споразумение за глобалното затопляне не би трябвало да се споменават в декларацията на Арктическия съвет. Това е парадокс: правителството на САЩ отхвърля научните данни в регион, където топенето на ледовете е най-очевидно, и в същото време се стреми да изработи външна политика, приспособена към новите геополитически реалности, създадени от него, коментира \"Таймс\". Дори главният метеоролог на американския военноморски флот, оплаквайки се, че Америка в момента е сляпа за ситуацията на север, призовава за повече адаптирани към Арктика кораби и авиация, за да се създадат по-добри метеорологични модели. Всъщност САЩ са прави да прогледнат за политическите последици от това, което се случва на север. Могъщи сили насочват вниманието си към Арктика, усещайки, че минералните ресурси на региона, неговият петрол и газ ще станат по-достъпни, отколкото се е смятало. Морският лед намалява. Русия разглежда севера като стратегически важен. Но именно Китай, който сега се определя като страна \"близо до Арктика\", тревожи най-много правителството на Тръмп, изтъква вестникът. Помпейо предупреждава, че Китай може да започне да действа в Арктика, както действа в Южнокитайско море. Русия въоръжава бази, за да защитава правата си, изключителната си икономическа зона и Северния си флот. Само въпрос на време е Китай да придаде военно измерение на своята експанзия. \n\tАмбициите на Китай по отношение на северния морски маршрут не са свързани само с търговията, а с осигуряването на алтернативи за евентуален най-лош сценарий на противопоставяне с Америка. Засега Русия не разглежда китайските арктически амбиции като враждебни. В дългосрочен план обаче Москва няма да се чувства удобно с ангажирането на Пекин в регион, който тя смята за свой заден двор. Помпейо пристигна в Далечния север с цел да затопли отношенията с Москва. За да избегнат голяма силова конфронтация във Венецуела, САЩ имат нужда от определен подход към Русия. За да противодейства на нарастващото влияние на Иран в Сирия, за Вашингтон е необходимо Москва, а не Техеран да бъде основен съюзник на сирийския президент Башар Асад. И най-важното - в Арктика, както и на други места по света САЩ имат нужда Русия да се обърне отново към Запада, а не да се превръща в партньор на Китай, коментира \"Таймс\".", "date": "2019.05.08", "title": "\"Таймс\": Тръмп се обединява с Русия срещу Китай в Арктика"}
{"url": "https://clubz.bg/82643-kakvo_izbira_vlastta_kurc_i_makron_ili_orban_ninova_i_djambazki", "text": "Победата на г-н Стево Пендаровски в президентските избори в Република Северна Македония е добра новина, поне по две причини: Затова е учудваща слабата реакция на българското правителство и липсата дори на протоколна поздравителна нота от МВнР. Единственото обяснение е флиртът на властта с режима на Орбан, дългогодишен покровител на Груевски и медиите му, и с неговия приятел Вучич. Междувременно, австрийският канцлер Курц представи нова, дясно-консервативна, но откровено проевропейска, дори бих казал федералистка платформа за бъдещето на ЕС. Платформа, която ясно застъпва възможността за европейски натиск върху правителства, нарушаващи върховенството на закона, каквито са кабинетите на ФИДЕС и ГЕРБ.  Орбан, от своя страна, реагира, като на практика напусна ЕНП. Не знам колко още е нужно, за да може управляващите в България да се ориентират и да заявят дали са за силна и единна Европа, както предлагат Курц, Вебер, Крамп-Каренбауер, Макрон, Руте... или за отслабване на ЕС, каквото искат Орбан, Салвини, Льо Пен, Джамбазки, Нинова и Марешки. Няма средно положение.    ", "date": "2019.05.08", "title": "Какво избира властта - Курц и Макрон или Орбан, Нинова и Джамбазки?"}
{"url": "https://clubz.bg/82647-chovekyt_e_mqrkata", "text": "Големият урок, който папата предаде, е, че човекът е мярката. За всичко. Мнозина с основание направиха сравнение и със съжаление установиха, че за нашата църква мярката е само и единствено канонът. Но не винаги е било така. Затова днес ви предлагам не мнение, а превод на едно писмо от унгарски. То е написано от Георг Силаги. Георг Силаги е роден през 1835 година в гр. Бая, Австрийско-унгарската империя. Като юноша участва в бойните действия на освободителната война от австрийското иго. След това участва като доброволец в четите на Гарибалди. През 1858 година завършва фармация в унгарската столица Пеща. По-късно пристига България и е един от основоположниците на аптекарската професия у нас. Това негово писмо е от 20 декември 1872 година от Шумен до главния редактор на унгарския вестник „Политически новости“ ( на който Силаги сътрудничи като кореспондент от Османската империя). Фалшивите български коментари за Папа Франциск „Осъмна и 4-ят ден на месец декември 1872 година. За радост на всички, тук пристигна българският митрополит Симеон Николаев (Николов) митрополит на Варненска и Преславска епархия. Народът в Шумен (където имаше панаир) посрещна митрополита като спасител. Църквата бе претъпкана с хора, дошли да видят светия отец и да участват в тържествената церемония. Смъртта на един католик стана повод за енергичната намеса на митрополита. Случи се така, щото един от присъстващите тук инженери, католик,  работещ по железния път, почина през първия ден на декември. Но тъй като в този град няма католически свещеник, такъв е трябвало да се докара тук от далеч. Пристигналият падре от своя страна изрази огромното си съжаление за това, че православните свещеници не му разрешили да се внесе тялото на неправославния (католически) покойник за опело в православния храм. Католиците  тук нямат нито храм, нито гробища, та се наложи с жалбата си падрето да се обърне към православните свещеници, но от тяхна страна е срещнал остра съпротива. С какво ни застраши папа Франциск? Не му остана нищо друго, освен да се опита да постави този въпрос пред митрополит Симеон и да поиска от него разрешение да се извършва опело, да бъде разрешено да се поднесе на починалия католик последна християнска почит, преди да бъде погребан. Митрополит Симеон без да се колебае, без да възразява, веднага се разпореди: „всички православни свещеници, служители в православните храмове без възражения да съдействат за извършване на опело в православни храмове за упокой на душата на всички католици. Да се окаже всякакво съдействие, което е нужно в такива случаи на католически свещеници за извършване на тяхно опело и други католически ритуали при погребение. Да се отворят вратите на всички православни храмове за извършването на обичайните ритуали.“ Разпореди също така: „на тези ритуали да се разреши присъствието и на български деца. Особено там, където има училища. Независимо от това, че тези деца не знаят латинските текстове на песнопенията, ако желаят, биха могли да припяват на български. Задължение на всеки е да помогне.“  Тези думи на митрополит Симеон предизвикаха истинска сензация и от двете страни – и от православните християни и от католическите. Митрополит Николай: Посещението на папа Франциск е политически акт Когато се срещнахме с митрополита, за когото се знае, че има изключително широки познания, видяхме как той прие католическия свещеник така, както би го приел католически епископ – с малката разлика, че беше изоставил всякакви церемониални официалности, характерни за католическите епископи.  Младият митрополит Симеон се държеше като обикновен човек. Във всяко движение можеше да се усети човешкото у него. Той е великолепен, висок, снажен млад мъж, ведър човек с открито, високо чело. През цялото време на срещата той се усмихваше мило. Когато Симеон отговори на благодарностите на нашия католически падре, към него се обърна на френски език. Митрополитът рече: „Храмът на Господ е открит за всеки християнин, без разлика кой на каква християнска вяра служи. Нима е редно според вас, кончината на този мъж да стовари върху всички нас толкова много горчивина? Никога досега до мое знание не е стигала вест за подобна варварска процедура – продължи митрополит Симеон. Вярвам, че едва ли един български митрополит би бил последван в своето паство, ако той не осъди това. Не само че не може да се допусне подобно поведение от страна на нашите свещеници, но и аз ще задължа нашите свещенослужители да съдействат за извършването на църковни служби в нашите православни храмове от всички свещеници от всякакви християнски религии. При отсъствие на техни свещеници, нашите (православни) свещеници да извършват церемониите по реда на католическите християнски обичани, така, както близките желаят да бъдат извършени тия церемонии. Така че, уважаеми падре, не е нужна вашата благодарност. Такава е Божията заповед: обичай ближния, както обичаш сам себе си! – така митрополит Симеон отговори на благодарните думи на нашия Падре. Защо Светият синод няма да се помоли за мир с папа Франциск? Митрополитът се обърна към нашия католически отец (все едно е от неговата енория) с думите: Падре , когато дойда при вас, във вашата енория, непременно ще ви посетя. Падрето прие тези негови думи с поклоните, които изразяват дълбоко уважение (характерен жест между свещеници). Тръгнахме навън.  На улицата, падрето поспря, с искрено учудване взе да клати главата и каза: такъв източноправославен митрополит досега не съм срещал.“ Тъжно е около 150 години по-късно да се каже – и ние не сме срещали такъв митрополит. Още една подробност за автора на кореспонденцията Силаги – един от синовете му става офицер в Българската армия и жертва на атентата в църквата „Св. Неделя“ през 1924 година. С какво ни застраши папа Франциск? Митрополит Николай: Посещението на папа Франциск е политически акт Защо Светият синод няма да се помоли за мир с папа Франциск?", "date": "2019.05.08", "title": "Човекът е мярката"}
{"url": "https://clubz.bg/82649-di_velt_rusiq_otnovo_e_rusiq_sila_na_dva_kontinenta", "text": "Русия отново е Русия – световна сила на два континента. Дали го искаме или не, ще трябва да отправяме взор към Москва, за да овладеем опасностите на днешното време. Това пише в свой анализ известният германски историк и журналист проф. Михаел Щюрмер, публикуван във в. “Ди Велт”. Когато руският президент Владимир Путин кани на държавен прием в Кремъл, в този тържествен момент изглежда така, като че ли времето е спряло, възприет е и протоколът от царски времена. Униформите блестят в златни обшивки, като на театрална сцена кадети отварят високи до тавана двукрилни врати. В премерена стъпка царят се приближава към камера, подбрана публика дълго аплодира и за момент забравя последствията от сривове, преживяни от Русия и руснаците през последните 100 години. Посланието към света е повече от ясно: Русия отново е Русия – световна сила на два континента. Огромна евроазиатска империя с големи интереси в пространството между Средиземно море и Близкия изток до Латинска Америка, лидер на православието, един трети Рим, необятна страна, надхвърляща всички паралели.  Не може да се твърди, че след световните промени преди три десетилетия Западът и предимно САЩ са показали разбиране спрямо Русия. За разлика от времето на студената война това не е академичен въпрос от докторат, а въпрос на оцеляване на техническо-индустриални жизнени формати на изток и на запад. Отдавна светът не е бил така обременен с опасности, както през тези месеци, при това за дълго време. При правенето на паралели не бива да се забравя двойната криза около Берлин и Куба през 1958 и 1962 г., когато се отвори бездна и суперсилите бяха обхванати от страх пред кошмара от собствения им край. Но точно поради факта, че положението тогава беше безкрайно опасно, се роди парадоксът на сплашването. В основата беше нагласата, че силите, каквото и да ги разделяше стратегически и идеологически, само заедно можеха да оцелеят или да погинат. Русия - \"зловреден играч\" Но не бива да се забравя опита от кризите пез 60-те и 70-те години на миналия век. Същото се отнася и до сериозните кризи и конфликти при контрола на въоръжаването през 80-те години. Когато нищо не се случва, всичко може да се случи. Европа – нашият общ дом? Минаха почти 40 години, откогато Михаил Горбачов спомена тази формулировка в програмата си за обновяване. Първоначало на запад царяха съмнения и недоверие, но впоследствие настана огромна почуда, когато започна обявеното обръщане към Запада, отваряне на архивите, реабилитиране на затворници, опити да се поеме към демокрация, изтегляне от южните части на Африка, от Централна Азия, от източното Средиземноморие. Поради спада на цените на петрола богатата на нефт Русия започна финансово да се задушава. Това се оказа началото на края на съветската власт. Може би беше и шанс за демократично обновяване на Русия. Но не стана така. Не на последно място поради факта, че във Вашингтон щабове за планиране не прозряха какво е заложено на крата, а европейците не предупреждаваха достатъчно убедително, че Русия никога не е толкова силна, колкото изглежда, но и не толкова слаба. Разширяването на НАТО на изток беше шанс световният ред да бъде обвързан с техническите чудеса на съвремието и свързаните с това стратегически мерки, като на това да се гледа като на съвместна задача. Този шанс беше проигран. Същевременно като отколешен враг и нов полуприятел Русия беше навряна в ъгъла на организирано недоверие. Все някога Кремъл оповести: “New order or no order.” Изигра ли умно картите си Западът - от Вашингтон до Берлин? Бившият американски външен министър Джордж Шулц, един мъдър дипломат, ако изобщо има такъв, навремето предупреди за последиците от западно безхаберие. Според Шулц Русия е като ранена мечка гризли – силна, непредвидима и с дълга памет. Трудно ли беше това да се разбере преди 20 години? Както всесилната царска тайна полиция “Охраната”, оцеля при сгромолясването на царското господство чрез напасване и неотстъпчивост, намирайки симбиоза с червената си наследница, така и НКВД устоя след края на Сталиновата тирания. КГБ, откъдето идва Путин, който е бил резидент в Дрезден и 10 години по-късно оглавява наследницата ФСБ, която изобщо не е единствената тайна служба в необятна Русия, но най-вече тя продължава старата традиция да е държава в държавата – елитарна, самоуверена, дисциплинирана, залага на традиции и на вярна служба. Това са патриоти от особен вид, един полутаен орден със строг регламент. Дали на Запад го разбират? Франция иска Русия за остане в Съвета на Европа Във всички случаи това е начин на живот, белязал завинаги стопанина на Кремъл и повечето от неговия антураж. Искат ли западните държавници да чакат, докато в Кремъл възникне истинска демокрация? Или да чакат, докато един ден Русия се помоли за добри метеорологични условия? Трябва да се обърнем с лице към Русия, дали го искаме или не – рано или късно, по-добре рано. Не става дума само да се възобновят елементи от мениджмънта на студената война. Без да го осъзнаваме, отдавна живеем в един друг свят. Глобализация на проблемите и дигитализация на начина на живот, разширяване на игралното поле до близкия до Земята Космос, хибридно водене на война и кибервойни не са абстрактни изкуства, а реални опасности. Не овладеем ли навреме изкуствения интелект и то при съвместни усилия, то тогава ще е прекалено късно. Франция иска Русия за остане в Съвета на Европа", "date": "2019.05.08", "title": "\"Ди Велт\": Русия отново е Русия - сила на два континента"}
{"url": "https://clubz.bg/82636-edin_ubit_7_raneni_pri_strelba_v_uchilishte_v_denvyr", "text": "Двама ученици откриха стрелба вчера в училище в Хайландс Ранч, недалеч от Денвър, убиха един и раниха седем техни съученици, преди да бъдат арестувани, предаде Ройтерс, като се позова на полицията. Единият арестуван е непълнолетен. \n\tНяколко от ранените са приети в критично състояние в местни болници. \n\tШерифът на окръг Дъглас, където е Училището за наука, технологии, инженерство и математика, каза, че един от простреляните - 18 годишен, е издъхнал на място от раните си. Той не коментира какъв може да е мотивът на нападението. Шерифът каза в кратко интервю за Ройтерс, че двамата арестувани, всеки от тях въоръжен с пистолет, са открили огън в две различни класни стаи. Полицията е пристигнала две минути след като е получила съобщение за нападението и е задържала заподозрените.  \n\tПрезидентът Доналд Тръмп е бил информиран за нападението в училището в щата Колорадо и е изказал съболезнования, съобщи Белият дом. \n\tВ училището учат 1850 ученици на възраст от детска градина до 12 клас. След стрелбата училището бе евакуирано и децата бяха предадени на родителите им. Около училището са разположени значителни полицейски сили, а в няколко учебни заведения в района са засилени мерките за сигурност. \n\tСнощното нападение стана малко повече от месец след 20-ата годишнина от кръвопролитието в училището през 1999 г. в Кълъмбайн, на 8 км от Хайландс Ранч. Тогава двама ученици от това училище застреляха в него 13 души и след това се самоубиха, напомня Ройтерс, цитирана от БТА.", "date": "2019.05.08", "title": "Един убит, 7 ранени при стрелба в училище в Денвър"}
{"url": "https://clubz.bg/82642-rusiq_zlovreden_igrach", "text": "Руски издания коментират отношенията между Русия и САЩ и отражението им върху актуални проблеми от световния дневен ред, съобщи БТА. Москва и Вашингтон рязко активизираха двустранните контакти на високо равнище, отбелязва \"Ведомости\", но експерти на вестника предупреждават да не се очакват пробиви от възобновения диалог. Президентът на Русия Владимир Путин може да се срещне на 14 май в Сочи с държавния секретар на САЩ Майкъл Помпео, след като американският политик разговаря там с външния министър на федерацията Сергей Лавров, припомня вестникът вчерашното изявление на говорителя на Кремъл Дмитрий Песков. \n\tДиалогът Путин -Тръмп бе подновен в началото на май по инициатива на американската страна, пише \"Ведомости\" за телефонния разговор между двамата лидери, обсъдили по-специално възможността за продължаване на договора СТАРТ-3 за ядрено разоръжаване и проблемите около Украйна и Северна Корея. Кремъл съобщи, че Путин се е обявил против намесата на САЩ във вътрешните работи на Венецуела, а според държавния секретар на САЩ Майк Помпео Тръмп е заявил, че Русия трябва да се изтегли от южноамериканската страна, посочва изданието. Вицепрезидентът на САЩ Майк Пенс каза, че Кремъл \"отпуска кредит на последна надежда\" за режима на Николас Мадуро във Венецуела, пише \"Московский комсомолец\". Пенс - \"дясната ръка\" на Доналд Тръмп, отново нарече Мадуро диктатор без никакво право на власт и разкритикува страните, които го подкрепят. В реч вчера на конференция на неправителствена организация, занимаваща се с отношенията между американските дъргави, той предположи защо Техеран и Москва подкрепят сегашния строй в Боливарската република. Политикът обвини властите на Иран и на Русия в стремеж да превърнат Венецуела в \"плацдарм\" за прокарване на собствените им интереси в региона. САЩ препоръчаха на ЕС да купува газ от \"демократични източници\", отбелязва в заглавие \"Известия\". Вашингтон е разтревожен от всяко развитие в осъществяването на руско-германския проект \"Северен поток-2\". Европа трябва да купува горива от \"демократични източници\" - това заяви във вторник на икономически форум в Брюксел посланикът на САЩ в ЕС Гордън Сондланд, пояснява всекидневникът. Дипломатът нарече всичко, целящо да продължи строителството на газопровода, \"невярна посока\", а Русия - \"зловреден играч\". Той изтъкна, че енергийната сигурност заема важно място в отношенията между САЩ и ЕС, чиято основа остава много здрава и непоклатима. Сондланд нарече връзките между Европа и САЩ \"много дълготраен и стабилен съюз\", в който са допустими \"трудни разговори\". САЩ неведнъж критикуваха строежа на газопровода и обещаваха санкции за страните - участнички в проекта. През април вицепрезидентът Пенс заяви, че осъществяването на \"Северен поток-2\" ще превърне германската икономика в заложник на Москва. На 3 май посланикът на САЩ в Германия Ричард Гренел за пореден път заплаши германските компании със санкции за участие в този проект. Предишни негови закани с ограничения за германския бизнес възмутиха Берлин и предизвикаха голям скандал, добавя \"Известия\". Иран допуска да създаде съвместно с Русия и Турция финансов механизъм, чрез който да заобикаля санкциите на САЩ. Това заяви иранският външен министър Мохамад Джавад Зариф, като напомни за европейския инструмент в подкрепа на търговския обмен ИНСТЕКС, пише \"Економика сегодня\". \n\tЗариф спомена и създадения вече в Иран аналогичен на ИНСТЕКС механизъм, наречен STFI, за който Техеран уведоми ЕС и обясни, че Вашингтон продължава заплахите да възпрепятства търговията между Иран и Европа.  Съвместният механизъм за разплащания ИНСТЕКС бе регистриран от Франция, Германия и Великобритания, които нямат намерение да прекъсват търговските си отношения с Иран и смятат да се придържат към Съвместния всеобхватен план за действие (СВПД) за иранската ядрена програма. Освен това европейските държави приканиха Китай и Русия да продължат търговията с Иран на законна основа след едностранното излизане на САЩ от ядрената сделка, пояснява бизнес изданието. САЩ решиха да въвлекат Арктическия съвет в кампанията срещу Русия, пише \"Взгляд\" в коментар за приключилия във Финландия форум на регионалната организация. Шефът на държавния департамент на САЩ Майк Помпейо твърди, че Арктическият съвет вече разглежда по-внимателно \"заплахата от страна на Китай и Русия\" - \"нарастващия риск\" Москва и Пекин да милитаризират Арктика. След министерската среща на Съвета Помпейо заяви, че участниците са успели \"да повишат осъзнаването на заплахите за сигурността\", създавани в Арктика от Китай и от Русия. Той нарежда този резултат сред \"най-важните неща\", постигнати на заседанието. Русия членува в Арктическия съвет, а Китай има статут на наблюдател в организацията, уточнява \"Взгляд\".", "date": "2019.05.08", "title": "Русия - \"зловреден играч\""}
{"url": "https://clubz.bg/82652-iran_plashi_da_podnovi_proizvodstvoto_na_visokoobogaten_uran", "text": "Френската министърка на въоръжените сили Флоранс Парли заяви, че Франция иска да съхрани иранското ядрено споразумение от 2015 г. и предупреди, че ако Техеран не изпълнява ангажиментите си по него, ще се повдигне въпросът за задействане на механизъм, който може да доведе до санкции, предаде Ройтерс, цитирана от БТА. По-рано днес иранският президент Хасан Рохани предупреди, че страната му може да възобнови производството на високообогатен уран, ако другите страни по споразумението не спазят обещанията си да защитят иранския петролен и банков сектор от санкциите на САЩ. Парли заяви за телевизия Бе Еф Ем, че няма да има нищо по-лошо от това Иран да се оттегли от споразумението и че Франция, Великобритания и Германия правят всичко по силите си споразумението да се запази. Обявеното от властите на Иран пред посланиците на страните по ядреното споразумение от 2015 г. преустановяване на някои задължения по това споразумение може да се разглежда като дипломатически демарш и все още не се явява отказ от споразумението, но все пак съществува заплаха споразумението да се разпадне. Това заяви председателят на комисията по външни работи на горната камара на руския парламент Константин Косачов, цитиран от ТАСС. Китай призова да се съхрани споразумение за иранската ядрена програма от 2015 г., предаде Франс прес. След оттеглянето на САЩ точно преди една година от споразумението, страни по него продължават да са Иран, Русия, Китай, Франция, Великобритания и Германия. Помпео извънредно в Ирак заради заплаха от Иран Израелският премиер Бенямин Нетаняху заяви, че Израел няма да позволи на Иран да се сдобие с ядрени оръжия, предаде Франс прес. Израел винаги е обвинявал заклетия си враг Иран, че се опитва да разработи ядрени оръжия, което Техеран отрича. Днес в Израел отекнаха сирените на Възпоменателния ден и всякаква дейност в страната спря за две минути, предаде ДПА.     По-рано днес Иран реши да не ограничава занапред запасите си от тежка вода и обогатен уран, както се бе ангажирал с подписването на международното споразумение от 2015 г., ограничаващо ядрената програма на страната. Съобщението направи иранският Висш съвет за национална сигурност, цитиран от Франс прес. Година след като САЩ се оттеглиха от това споразумение и възстановиха санкциите си срещу Иран Техеран даде 60 дни на страните, останали участнички в пакта (Германия, Китай, Франция, Великобритания и Русия), за да вземат мерки за запазване на сделката и за изпълнение на своите ангажименти - да предпазят петролния и банковия сектор на Иран от американските санкции, посочват осведомителните агенции. В противен случай Иран ще откаже да изпълнява други свои ангажименти. Съвместният всеобхватен план за действие (СВПД) за иранската ядрена програма остава в сила. До представителите на петте страни - участнички в сделката, са изпратени съответните писма. Чакахме една година след решението на САЩ да излязат от сделката, както ни препоръчаха другите участници, и изпълнявахме всички свои ангажименти. Споразумението остава без промени. Готови сме и занапред да обсъждаме споразумението, неговото изпълнение, каза президентът на Иран. Той обаче предупреди, че Техеран ще реагира твърдо, ако въпросът с ядрената му програма отново бъде внесен за обсъждане в Съвета за сигурност на ООН. Рохани заяви също, че страната му няма вече да продава обогатен уран и тежка вода на други държави, предаде Ройтерс, цитирана от БТА  ", "date": "2019.05.08", "title": "Иран плаши да поднови производството на високообогатен уран"}
{"url": "https://clubz.bg/82650-patrioti_i_gerb_oblekchavat_neizbejnata_otbrana_predizborno", "text": "Първият приет закон в новия политически сезон - макар и само на първо четене, спокойно може да мине в графата \"предизборни\" - в случая промени в Наказателния кодекс, които облекчават режима на т.нар. \"неизбежна отбрана\". Въпросният законопроект \"отлежава\" поне година в парламента, но \"патриотите\" успяха да го вкарат в дневния ред днес - първата сряда на месеца, когато групите имат право без гласуване да предлагат дневния ред на Народното събрание. Идеята е стара, а самият законопроект е на \"Обединените патриоти\". За промени се заговори отново преди година покрай случая, в който лекар от Пловдив уби човек, след като последният влязъл в имота му с цел кражба. Първо бе обявено, че става дума за случай на неизбежна отбрана, но разследването показа, че обстоятелствата са доста различни от първоначално съобщените. В резултат докторът бе арестуван и е с обвинение от прокуратурата, че е преминал пределите на неизбеждата отбрана, застрелвайки потенциалния крадец. Имаше и обвинение за незаконно притежание на оръжие. Делото е в съдебна фаза.  Докторът гледал половин час как Плъха краде от гаража. Не звъннал на полиция Още тогава се надигнаха протести в защита на лекаря. Заради тях и \"общественото мнение\" премиерът Бойко Борисов поиска законодателни промени и разпореди тогавашните министри Цецка Цачева и Валентин Радев (вече бивши министри - б.р.) да изготвят приемливи нови текстове. Изненадващо обаче и главният прокурор Сотир Цацаров, и председателят на Върховния касационен съд Лозан Панов се обявиха против промени в НК за неизбежната отбрана. Цацаров и Панов твърде рядко са на едно мнение, но тогава първият нарече идеите   а вторият oбвини изпълнитeлнaтa влacт в Панов и Цацаров срещу \"абсурдите\" за неизбежната отбрана В крайна сметка правителството не предложи законови изменения, защото не успя да събере дори работна междуинституционална група, която да ги подготви. Законопроект обаче внесе коалицията \"Обединени патриоти\". Най-общо промените гласят, че за \"неизбежна отбрана\" трябва да се смята нападение над всеки, който влезе   в  Вторият случай е, ако нападението е насочено   - в случай, че нападателите са повече от един, един е, но е въоръжен, или с  - без значение от колко лица са. Дефиниция на понятието \"нощем\" няма.  В действащия текст от НК пише  В мотивите си депутатите от управляващата коалиция настояват, че думите \"насилие\" или \"взлом\", за които съществува правна дефиниция, трябва да се премахнат и законът да третира всички видове \"противозаконно\" проникване в жилище - тоест без изрично съгласие на лицето, което го обитава и без значение дали то е титуляр на правото на собственост, владелец или държател на това жилище. \"Патриотите\": Неизбежна отбрана, ако се браните от нападение \"нощем\" Въпреки че след разпореждането на Борисов правосъдната министърка тогава Цецка Цачева бе склонна на промени в НК, когато се появи проектът на \"патриотите\" написа остро отрицателно становище. А Цецка Цачева размисли за \"неизбежната отбрана\" Въпреки че становището на Министерството на правосъдието, управлявано от ГЕРБ, бе отрицателно и в него се твърди, че няма нужда от законодателни промени, въпреки че проектът на \"Обединени патриоти\" срещна съпротива и от най-висшите преддтавители на съдебната власт и въпреки че самият проект не е разглеждан дори от правната комисия в Народното събрание, днес по настояване на патриотите той влезе в пленарна зала.  Председателят на НФСБ Валери Симеонов обяви, че предложенията са  , макар че призна, че материята е сложна и има рискове за извършване на престъпление под прикритието на неизбежна отбрана - според някои мнения. По думите на бившия вицепремиер обаче промените, които се предлагат,  . Той се върна в историята на Лондон от 18 век, когато имало бесилки за слугини, които са откраднали едно пени от господарите си. Колегата му от ВМРО Юлиан Ангелов обясни как от 30 години в малките населени места определени групи безчинствали върху възрастни хора, имущество и собственост, но българските политици реагирали \"толерантно\" на тези проблеми. От изказването на Ангелов обаче така и не стана ясно как разширяването на обхвата на неизбеждата отбрана ще разреши въпроса с наличието на битова престъпност.  Неизбежната отбрана: институциите невинни, законът - виновен Депутати от ГЕРБ, в това число и юристът Димитър Лазаров, настояха за промени в проекта на \"Обединените патриоти\" между двете четения. Текстовете отнесоха и немалко критики, което накара Валери Симеонов да се ядоса, че явно коалиционните партньори няма да подкрепят предложенията.  Нищо подобно не се случи - въпреки критиките си, депутатите от ГЕРБ единодуино гласуваха \"за\" облекчаване на режима на неизбежната отбрана - точко както от години искат \"патриотите\", а юридическите и магистратските среди са категорични, че действащите разпоредби на Наказателния кодекс са достатъчно добри и ясни. Общественото мнение - според политиците - обаче мисли друго. И ГЕРБ и \"патриотите\" обезпечиха това в навечерието на европейския вот.    Панов и Цацаров срещу \"абсурдите\" за неизбежната отбрана \"Патриотите\": Неизбежна отбрана, ако се браните от нападение \"нощем\" А Цецка Цачева размисли за \"неизбежната отбрана\" Неизбежната отбрана: институциите невинни, законът - виновен", "date": "2019.05.08", "title": "\"Патриоти\" и ГЕРБ облекчават неизбежната отбрана... предизборно"}
{"url": "https://clubz.bg/82645-pyrvi_plenaren_den_vse_taka_bez_opoziciq_gerb_brani_pravitelstvoto", "text": "Без най-голямата опозиционна сила БСП и този път с отказ и на ДПС, и на \"Обединени патриоти\" да заявят приоритети. Така започна пролетната пренарна сесия на Народното събрание днес. По традиция на старта на новия парламентарен сезон всяка от политическите групи чете декларация, посветена на политическата ситуация в страната и заявява политики. Този път това направиха само управляващите от ГЕРБ и представителите на \"Воля\", които формално също се водят в опозиция.  Председателката на ПГ на ГЕРБ Даниела Дариткова откри сезона с признание - че новата сесия на парламента започва посред предизборна кампания за евровота и ще привърши със старт на кампанията - макаар и неофициален, за местните избори наесен. Закономерно - последна атака срещу БСП - заради отсъствието и бойкота на парламента, който тече вече три месеца упражняват. \"Опозицията е призвана да контролира властта, но сме обезпокоени, защото гражданите, гласували за БСП, са оставени без своето политическо представителство, а диалогът и дебатите са заменени от конфронтация По думите й за такова рушене на парламентаризма цената винаги се плаща. Дариткова обеща, че \"независимо от изборния резултат\" на европейските избори на 26 май ГЕРБ и \"Обединените патриоти\" ще продължат да работят и да \"изпълняват ангажиентите си към правителството\". И припомни, че мотото на управляващата коалиция е \"България над всичко\" - затова партиите били длъжни да намират единство по ключовите въпроси и да търсят диалог.  Нещо повече - председателката на ГЕРБ видя опити за \"революционни процеси\" в страната, които били задействани от политико-икономически интереси, които искали да тласнат държавата към хаос. Чии точно са тези интереси не стана ясно, но се разбра, че ГЕРБ ще им се противопоставя.  Последва дълъг пасаж за приоритетите - образование, икономически растеж, здравеопазване, икономическо развитие, битка със сивата икономика...  След като ДПС и патриотите се отказаха от речи, на трибуната се качи Веселин Марешки. За да разкаже приказната за волята и неволята и откровено да агитира от парламентарната трибуна за подкрепа за себе си и коалицията, която води на европейските избори.  Парламентът продължи работа с дневния ред на \"Патриотите\" - промени в Наказателния кодекс на тема \"неизбежна отбрана\" - разширяването на понятието, чрез което да не се носи наказателна отговорност в определени случаи на посегателство. Тема, съвсем в духа на предизборния период.", "date": "2019.05.08", "title": "Първи пленарен ден: все така без опозиция,  ГЕРБ брани правителството"}
{"url": "https://clubz.bg/82651-veber_i_timermans_v_bitka_za_syrcata_na_germancite", "text": "Франс Тимерманс и Манфред Вебер, двамата водещи кандидати за следващ председател на Европейската комисия, участваха снощи в дебат по германска телевизия, предаде ДПА. Обсъдени бяха въпроси като тероризма, климатичните промени и участието на младите хора в политическия живот. \n\tВебер представлява консервативната Европейска народна партия (ЕНП), а холандецът Тимерманс е кандидат на Партията на европейските социалисти (ПЕС). Това е първият случай, при който двамата се обръщат пряко към германските избиратели. По време на дебата за миграцията и Вебер заяви, че европейските граждани, които са воювали в редиците на екстремистки групи, включително \"Ислямска държава\", не трябва да получат разрешение да се върнат у дома и трябва да бъдат съдени извън ЕС. Тимерманс предложи създаването на международен съд за наказване на престъпленията. \n\tКандидатите се сблъскаха неведнъж по темата за борбата с климатичните промени и Тимерманс определи консервативната ЕНП като \"динозаври\", когато се стигне до този въпрос. Вебер отхвърли обвинението, заявявайки, че ЕНП има амбициозни цели в борбата с климатичните промени. Той добави, че като председател би се фокусирал върху лобирането в страни от други континенти, като САЩ, Китай и Южна Америка, да се присъединят към борбата срещу климатичните промени. \n\tТимерманс заяви също, че възрастта за гласуване трябва да бъде намалена на 16 години, защото \"младите хора знаят какво искат\". Той даде за пример шведската активистка Грета Тунберг, вдъхновила ученици от десетки страни да участват в протести срещу климатичните промени. \n\tСпоред Вебер възрастта за гласуване трябва да бъде въпрос, който да бъде решаван от националните парламенти, а не от Брюксел, но трябва да стане обект на дебати. \n\tОчаква се ЕНП да спечели изборите за Европейски парламент, които предстоят този месец, отбелязва БТА. ", "date": "2019.05.08", "title": "Вебер и Тимерманс в битка за сърцата на германците"}
{"url": "https://clubz.bg/82638-papata_katolici_i_pravoslavni_sa_bratq_snimki", "text": "Папа Франциск отговори на въпроси на журналисти в самолета на връщане към Ватикана след тридневното апостолическо пътуване в България и Северна Македония, пише изданието \"Ватикан нюз\". Той говори за отношенията с православната църква и за тайната на собствената му сила и енергия.  \n\tНа въпрос какви са най-силните му впечатления от двете страни, които току що е посетил, той отвърна: Той каза, че и в България, и в Северна Македония, православни християни, католици и мюсюлмани живеят заедно. Той изрази задоволство от добрите отношения между хората от различните вероизповедания в двете страни и се възхити от проявяваното уважение към разнообразието и зачитането на човешките права. С какво ни застраши папа Франциск? Журналист попита папата откъде черпи енергията и силата, необходими за пътуванията и работата му. Той отвърна, че това е \"дар от Бога\", но призна, че след това се чувства изморен. На въпрос за отношенията с православната църква папа Франциск подчерта, че като цяло те са добри и че има добра воля. Той нарече православните патриарси братя и божии хора.  ", "date": "2019.05.08", "title": "Папата: Католици и православни са братя (СНИМКИ)"}
{"url": "https://clubz.bg/82635-grigor_dimitrov_se_razdeli_s_trenora_si_dani_valverdu", "text": "Дани Валверду вече не е треньор на Григор Димитров. Това съобщи най-добрият ни тенисист в Туитър. Решението явно е взето след отпадането на Гришо в първия кръг на турнира в Мадрид от американеца Тайлър Фриц. Димитров видимо не е във форма и е близо до изпадане от топ 50 на световната ранглиста. Венецуелецът Дани Валверду, бивш състезател и някогашен треньор на Анди Мъри, се захвана с Димитров през 2016 г. - при предишната по-сериозна криза в кариерата му. Първите добри резултати се забелязаха още в края на същата година, когато първата ни ракета победи Рафаел Надал. Фалстарт за Григор Димитров в Мадрид 2017-а ще остане паметна и за Григор, и за Валверду. Хасковлията спечели титлите в Бризбейн, София, Синсинати (първата и единствена засега Мастърс титла за него) и финалите в Лондон. Така Димитров приключи годината като №3 - най-високото му класиране в ATP досега. През миналата година обаче най-добрият ни тенисист не защити върховете си, а през настоящата стигна до №49 в света (сега е 46-и). Влияние вероятно оказва и контузията в рамото, изтъкната неофициално като причина за отказа да играе на двойки с Карен Хачанов в Мадрид. Нов спад за Григор Димитров в ранглистата Засега не е ясно кой ще наследи Дани Валверду. През миналата година в щаба на Григор влезе Андре Агаси, но величието на тениса скоро не е бил в \"ъгъла\" му по време на мачове и тренировки. Не и в последните турнири, в които Димитров участва. Нов спад за Григор Димитров в ранглистата", "date": "2019.05.08", "title": "Григор Димитров се раздели с треньора си Дани Валверду"}
{"url": "https://clubz.bg/82646-izchervqvane_snimki", "text": "Пресата в Испания - най-вече каталунската, срива със земята тима на \"Барселона\", който снощи претърпя гръмовен провал с 0:4 като гост на \"Ливърпул\" на полуфинал в Шампионската лига. \"Ливърпул\" е велик! И е на финал (СНИМКИ) \"Блаугранас\" спечелиха първата среща с 3:0, а снощи съперникът им не можеше да разчита на трима основни футболисти, начело с Мохамед Салах. Но въпреки това ги изхвърли от турнира. Историята се повтаря (почти) и това прави болката на каталунците и техните фенове още по-голяма. През миналата година Барса отпадна след 4:1 и 0:3 срещу \"Рома\" на четвъртфинал. Сега крушението е още по-болезнено, а грандът вече потриваше ръце за \"требъл\". Световната преса пък отчита отпадането на още един колос и фаворит след \"Реал\" (Мадрид), \"Байерн\", \"Пари Сен Жермен\", \"Ювентус\", \"Манчестър Сити\"... Други заглавия от вестника: Мадридската преса е не така крайна, но не пропуска да злорадства. Френският в. \"Екип\" - едно от най-големите и престижни спортни издания в света, отчита: С второто се обяснява, че Лео все пак не е месия, макар и гениален футболист. Германецът два пъти употреби \"лошата\" думичка с буквата Ф, но анализаторът Гари Линекер, зарадвал се бурно на победата на \"Барселона\" преди седмица, заяви, че след такава игра и резултат на Клопо  .  Ернесто Валверде няколко пъти заяви, че също му е трудно да повярва. Още преди да е видял заглавията в пресата в родината си (ако изобщо ги види), той се съгласи, че отпадането по този начин е \"срамно\".", "date": "2019.05.08", "title": "Изчервяване (СНИМКИ)"}
{"url": "https://clubz.bg/82619-bezlov_centyryt_po_narkomanii_be_golqm_probiv_sreshtu_heroina", "text": "Националният център по наркомании се оказа първият голям пробив срещу наркотиците и по точно срещу хероина. Това коментира пред Клуб Z старши анализаторът от Центъра за изследване на демокрацията Тихомир Безлов по повод подновените намерения на Министерство на здравеопазването да закрие звеното.  Както Клуб Z писа, ведомството на Кирил Анниев публикува за обществено обсъждане проект за \"преобразуване\" на Националния център по наркомании (НЦН) чрез вливане в Националния център по обществено здраве и анализи (НЦОЗА). \"Преобразуването\", става ясно от документа, е на практика закриване на центъра. Искането е обосновано с това, че имал дублиращи функции. Самото то не е новост - опит за закриване на звеното имаше и в кабинета на правителството на Пламен Орешарски. Националният център по наркомании ще бъде закрит Според него \"на България това й е лошият късмет - че сме на пътя на хероина\". ДЕА: Голямо количество хероин влиза в Европа през Балканите По думите му центърът успя да събере усилие около борбата с нармоканиите и това може да се отчете като голяма промяна.  , уточни Безлов.  Сградата на центъра се намира на апетитно място - в центъра на София, на ул. \"Пиротска\" 117. Любопитното е, че решението за закриването му от правителството \"Орешарски\" бе на косъм да мине буквално в последните дни преди оставката на самия кабинет. ДЕА: Голямо количество хероин влиза в Европа през Балканите", "date": "2019.05.08", "title": "Безлов: Центърът по наркомании бе голям пробив срещу хероина"}
{"url": "https://clubz.bg/82641-shte_ima_li_anglijski_final_v_shampionskata_liga", "text": "\"Аякс\" приема \"Тотнъм\" в полуфинален реванш от Шампионската лига тази вечер от 22 часа. Холандският гранд спечели първата среща с 1:0, но след станалото снощи на \"Анфийлд\" английският тим има основания да се надява на щастлива развръзка. Преди часове \"Ливърпул\" срази \"Барселона\" с 4:0 (0:3 в първия двубой) и е финалист за сблъсъка за отличието на 1 юни в Мадрид. \"Ливърпул\" е велик! И е на финал (СНИМКИ) \"Аякс\" се устремил към \"требъл\". Преди броени дни тимът разгроми \"Вилем II\" за Купата на Холандия с 4:0 и прегърна отличието за 19-и път. А не беше печелил трофей от 2014 г. \"Аякс\" е и в битката за титлата в страната си. Треньорът Ерик Тен Хаг може да разчита на всички най-добри футболисти, с които разполага за реванша с \"шпорите\". \"Тотнъм\" е без лидера си в атака Хари Кейн, но поне се завърща кореецът Сон, който не игра през миналата седмица заради наказание. На линия са също Муса Сисоко и Ян Вертонген, който тръгна в големия футбол от \"Аякс\". Лондон - поредната победна спирка за \"Аякс\" Така треньорът Маурисио Почетино има повече опции за състава си, отколкото в Лондон. Липсват обаче Хари Уинкс и Давинсон Санчес.  \"Тотнъм\" никога досега не играл на финал в шампионския турнир, докато \"Аякс\" се надява да го достигне за първи път след 1996 г., когато загуби от \"Ювентус\" с дузпи. Лондон - поредната победна спирка за \"Аякс\"", "date": "2019.05.08", "title": "Ще има ли английски финал в Шампионската лига"}
{"url": "https://clubz.bg/82640-mestan_tvyrdi_che_e_nabeden_za_katastrofata_i_represiran_ot_prokuraturata", "text": "Лидерът на партия ДОСТ Лютви Местан заяви тази сутрин по Би Ти Ви, че не е виновен за катастрофата с човешка жертва, в която беше замесен преди около месец, че известната версия за нея е фалшива и че прокуратурата изпълнява политическа поръчка, разпространявайки \"квалифицирани клевети\" за досието му като шофьор. Местан е задържан за смъртта на 6-месечно бебе в катастрофа Инцидентът  стана към 13,30 часа на 14 април т.г. на т-образно кръстовище на главния път от Момчилград към ГКПП Маказа и второстепенен път към с. Загорско. Автомобилът на Местан е идвал откъм второкласния път, когато е бил ударен с висока скорост от друга кола, в която е пътувало четиричленното семейство на Хюсеин Тафик. След удара тя е излетяла от пътя, преобнала се е и в нея е загинало 6-месечното дете на собственика й. Според обяснението на Местан, преди да навлезе в главния път, той е спрял, огледал се е и като не е видял идващ автомобил, е потеглил плавно и е завил наляво. В този момент го е връхлетял другият автомобил, който е излязъл от своята лента и преминал в насрещното движение. Местан подчерта, че ако той е причинил катастрофата, отнемайки предимството на другия участник, колата му щеше да бъде ударена отляво, а тя е ударена в предната дясна половина. Местан каза, че от записи, които Тафик сам е правил и публикувал в социалните мрежи, се вижда, че той преди е извършвал \"брутални нарушения\" на правилата за движение по пътищата и че става дума за \"откровен камикадзе\", който превишавал разрешените скорости с по 70, 80, 100 км в час.  В това той видя \"репресивни действия на прокуратурата\" срещу него в навечерието на европейските избори. Местан остро възрази срещу изявление на говорителката на главния прокурор Румяна Арнаудова, че в годините преди катастрофата пътната полиция му е съставила едно наказателно постановление, един акт и 13 фиша. Той призова главния прокурор Сотир Цацаров да провери верни ли са тези твърдения. По думите му въпросните наказания са били наложени на управлявалите служебни автомобили на ДПС, докато той е бил лидер на движението от 2013 до 2017 г. Това биха могли да бъдат тогавашния организационен секретар и днешен лидер на ДПС Мустафа Карадайъ или някои от шофьорите, които са работили за партията, каза Местан.", "date": "2019.05.08", "title": "Местан твърди, че е набеден за катастрофата и репресиран от прокуратурата"}
{"url": "https://clubz.bg/82637-pompeo_izvynredno_v_irak_zaradi_zaplaha_ot_iran", "text": "Иракското правителство пое ангажимент да защитава по адекватен начин американските интереси, заяви държавният секретар на САЩ Майк Помпео тази нощ в Багдад, предадоха Франс прес и Ройтерс, цитирани от БТА. Помпео пристигна на необявено посещение в Ирак и се срещна с президента Бархам Салим и с премиера Адел Абдел Махди.  Той каза, че целта на визитата му е да демонстрира подкрепата на САЩ за суверенен и независим Ирак, който не е под влиянието на съседен Иран, посочва Асошиейтед прес. \n\tВчера Помпео отмени планирано посещение в Берлин заради \"въпроси, свързани с международната сигурност\", напомня Ройтерс. \n\tСАЩ обявиха, че изпращат военноморска група начело със самолетоносач в Близкия изток в отговор на \"заплаха от сили на иранския режим\" и че има ескалация в действията на Иран. \n\tПомпео отпътува от Ирак след визитата, продължила четири часа. САЩ решиха да изпратят самолетоносач и бомбардировачи в Близкия изток, след като получиха данни от разузнаването, че Иран е разположил балистични ракети с малък обсег на кораби във водите край бреговете си, предаде Асошиейтед прес от Вашингтон, като се позова на американски служител. \n\tРазполагането на ракетите е било сред редица индикации, че Иран може би обмисля подготовка на нападение срещу американските сили в района, добавил служителят, пожелал анонимност. \n\tБелият дом съобщи в неделя, че ударна военноморска група начело със самолетоносача \"Ейбрахам Линкълн\" и група бомбардировачи ще бъдат разположени в Близкия изток. Президентският съветник по националната сигурност Джон Болтън каза, че има \"тревожни индикации за ескалация\", но не уточни какви са те.  Иран ще се откаже от някои \"доброволни ангажименти\", поети от него в сделката за ядрената му програма в отговор на неспособността на останалите страни в нея да противодействат на американския натиск, но няма да се оттегли от сделката, заяви външният министър Мохамад Джавад Зариф, цитиран от Ройтерс. \n\tВчера ирански държавни медии съобщиха, че иранското правителство ще изпрати писмо до страните, подписали споразумението с Техеран - съюзниците на САЩ Великобритания и Франция, както и Русия и Китай, за да им опише подробно плановете си да \"намали ангажиментите си\" по сделката. Президентът Доналд Тръмп оттегли САЩ от споразумението преди година. ", "date": "2019.05.08", "title": "Помпео извънредно в Ирак заради заплаха от Иран"}
{"url": "https://clubz.bg/82639-trymp_bil_na_zaguba_ot_12_mlrd_predi_chetvyrt_vek", "text": "Финансите на Доналд Тръмп са били на червено в периода 1985-1994 г., когато нюйоркският бизнесмен е загубил близо 1,2 милиарда долара. Това съобщи в. \"Ню Йорк таймс\", който е получил информация за данъчните декларации на тогавашния магнат на недвижими имоти, предадоха Асошиейтед прес и Франс прес. \n\tВестникът е получил от приходната агенция копия от официалните данъчни декларации на бъдещия президент. Той е декларирал загуби от 46,1 милиона долара през 1985 г., над 250 милиона през 1990 и през 1991 г. и общо 1,17 милиарда за 10-годишния период. Тръмп е загубил толкова много пари, че е могъл да не плаща подоходни данъци за осем от десетте години, посочва \"Ню Йорк таймс\", цитиран от Ройтерс.  \n\tКомисията по бюджетните средства към Камарата на представителите в Конгреса поиска приходната агенция да предостави информация за данъците на Тръмп от 2013 до 2018 г. Министърът на финансите Стивън Мнучин отказа под предлог, че комисията няма легитимно законодателно основание за това искане. Отказът на Мнучин бе очакван и вероятно ще задейства съдебна битка, прогнозира Асошиейтед прес.  \n\tСлед като бе избран за президент през 2016 г., Тръмп прехвърли управлението на бизнеса му на синовете си. Той наруши десетилетната традиция, като отказа да публикува данъчните си декларации и в предизборната кампания през 2016 г., и след като влезе в Белия дом. \n\tЕдин от адвокатите на президента отговори на въпрос на \"Ню Йорк таймс\", че информацията на вестника за данъчните декларации и за бизнеса на Тръмп отпреди 30 години са изключително неточни, посочва АФП, цитирана от БТА. ", "date": "2019.05.08", "title": "Тръмп бил на загуба от $1,2 млрд. преди четвърт век"}
