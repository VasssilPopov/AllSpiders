{"url": "http://clubz.bg/57386-valeri_simeonov_narochi_i_dva_hotela_v_slynchev_brqg", "text": "Два хотела в Слънчев бряг попаднаха под мерника на вицепремиера, с все по-ясно изразен ресор „туризъм“, Валери Симеонов.  След „шумоизолиращите“ му акции днес той сигнализира регионалното министерство и ДНСК за незаконосъобразно изградени и ползвани атракционни съоръжения и обекти на територията на хотелите   и . За това съобщи правителствената прессслужба. Сезирана е и районната екоинспекция в Бургас за проверка за евентуално наличие на дюни в зоните на въпросното строителство. Самият Симеонов ознаменува днешните си акции с няколко поста във фейсбук. ", "date": "2017.08.18", "title": "Валери Симеонов нарочи и два хотела в Слънчев бряг"}
{"url": "http://clubz.bg/57366-chujdite_investicii_u_nas_se_sviha_napolovina", "text": "Πpeĸитe инвecтиции в Бългapия ce cpинaxa пoчти нaпoлoвинa зa пъpвитe шecт мeceцa нa гoдинaтa, показват последните дaнни нa Бългapcĸaтa нapoднa бaнĸa (БHБ).  Πpeз пъpвoтo пoлyгoдиe нa 2016 г. тe ca в размер на 760.9 милиoнa eвpo (1.6% oт БВП), дoĸaтo за периода януари-юни т.г. те намаляват с 46,8% до 405 млн. eвpo (0.8% oт БBΠ). Това са предварителни данни и впоследствие ще бъдат ревизирани с допълнителни отчети на чуждите компании и информация от Националния статистически институт, но тенденцията е отчетлива.  Чуждите инвестиции намаляха 4 пъти На месечна база през юни 2017 г. средствата от чужбина нарастват със 171 млн. евро, докато преди година увеличението е било с 235 млн. евро.  Преди ревизията за юни 2016 г. първоначално обявените данни от БНБ бяха за 182 млн. евро. Най-големият инвеститор за първите шест месеца на 2017 г. у нас е Холандия (283 млн. евро), следвана от Швейцария (104.6 млн. евро). На този етап данните на БНБ показват, че движението на дяловия капитал през първото полугодие е отрицателно в размер на 124 млн. евро, което означава, че инвеститори са се оттеглили от страната. Намалението на годишна база е с близо 300 млн. евро. Инвестициите се върнаха - вярно или невярно? Вложенията на чужденци в недвижими имоти за 6 месеца са едва 3.4 млн. евро при 48 млн. евро година по-рано. Това е спад с над 90 на сто. 2008 г. няма да се повтори - балон при имотите няма Инвестициите се върнаха - вярно или невярно? 2008 г. няма да се повтори - балон при имотите няма", "date": "2017.08.18", "title": "Чуждите инвестиции у нас се свиха наполовина"}
{"url": "http://clubz.bg/57362-engels_svalen_v_ukrajna_vyzdignat_v_angliq", "text": "147 години по-късно Фридрих Енгелс се завръща в Манчестър. Статуи на дългогодишния сътрудник на Карл Маркс може и да се премахват из целия бивш комунистически свят, но една от тях сега се поставя в града, който го прави прочут, пише „Ню Йорк таймс“. „Възкресението“ на Енгелс в Манчестър, където той изследва работническата класа през 40-те години на XIX век, е благодарение на Фил Колинс – певецът направи Енгелс централна част от последния си проект,  . Занимавайки се с историята на Индустриалната революция и социализма в Манчестър, той се натъква на цитат от местен чиновник, повдигащ идеята за транспортирането на статуя на Енгелс в британския град. Предвид това, че повечето паметници от съветско време са премахвани от пиедесталите си и унищожавани след 1989 г. ( ) - а и тези на Енгелс са значително по-редки от на Ленин например, да се открие такъв не било лесна задача. Колинс пътувал около година из цяла Източна Европа, преди най-сетне да открие това, което търси, в селскостопански двор в област, някога носила името на Енгелс, в Полтава, Украйна. Статуята, 3,6 метра висока, била срязана наполовина и захвърлена. Но на 15 май двете половините били натоварени на камион и отпътували към Манчестър. По време на движението през Европа, заснето и на филм, камионът спрял и в родното градче на Енгелс, Бармен, днес част от германския град Вупертал. Проектът „Енгелс“ е финансиран от градската управа на Манчестър и наскоро бе представен като част от Манчестърския международен фестивал на изкуствата. Статуята официално бе приветствана пред арт театъра HOME, а филмът бе показан пред събралата се сериозна по размери тълпа. Местен певец пък изпя песента   ( ). Церемонията отбеляза още вековния юбилей от Октомврийската революция, вдъхновена от идеите на Маркс и Енгелс, изложени в техния „Манифест на комунистическата партия“ от 1848 г. Много от анализите в него са основани на Енгелсовия „Състоянието на работническата класа в Англия“, издаден три години по-рано. В Манчестър Фридрих Енгелс се почита и до днес. Александра Продан, 27-годишна медицинска работничка от Румъния, която от осем години живее в британския град, казва, че проблемът с комунизма не е с марксистката теория сама по себе си. „На практика, смята тя, комунистическите режими „станаха тоталитарни и потиснически“. Фил Колинс коментира за инициативата си с паметника в центъра, че тя цели да даде на Енгелс „официално признание“. Разбира се, днес нещата са различни. Статуята стои редом до храмове на западния капитализъм като „Макдоналдс“ и хотел „Хилтън“, отбелязва американското издание. Артистичният директор на фестивала Джон Макграт пък коментира, че очаква новото местоположение на фигурата да „предизвика хората да мислят и инициират дебати“. По думите на Колинс: Новоиздигнатата статуя не е единствената почест към Енгелс в Манчестър. Салфордският университет в града, недалеч от мястото, където той е работил, подготвя поставянето на иновативна скулптура на Енгелсовата иконична брада – „за да вдъхнови следващото поколение артисти, музиканти и художници“.", "date": "2017.08.18", "title": "Енгелс свален в Украйна, въздигнат в Англия"}
{"url": "http://clubz.bg/57365-bezredici_v_livyrpul_hyrvatski_fenove_sprqha_mach_video", "text": "Снощният мач от Лига Европа между \"Евъртън\" и \"Хайдук\" (Сплит) - 2:0, беше прекъснат за пет минути заради безредици, предизвикани от запалянковци на гостите. В 34-тата минута част от прочутите в цяла Европа фенове на хърватите изпочупиха рекламните пана, слязоха край терена, а някои започнаха да трошат седалки и да замерят публиката на домакините с тях.     Трябваше да се намесват стюарди. Един от тях спаси момче, което подава топката от нахлуващата тълпа. Съдията спря двубоя и прикани футболистите да се отдалечат от мястото на екшъна. А освен стюарди, типични за английските стадиони, се появи и полиция. Грозните сцени продължиха около пет минути, след което играта продължи. После се наложи ново прекъсване. \"Евертън\" взе аванс от 2:0 преди тежкото си гостуване в Сплит с попадения на Майкъл Кейн в 30-ата и Идриса Гай в 45-ата. Преди два кръга публиката на \"Левски\" имаше доста проблеми преди и по време на мача с \"Хайдук\" на хърватска земя. Имаше побоища и засади, а български автомобил бе запален. Последва санкция от УЕФА за \"Хайдук\", каквато вероятно ще има и сега. На ответния мач в София нямаше хървати, тъй като срещата трябваше да се играе пред празни трибуни.", "date": "2017.08.18", "title": "Безредици в Ливърпул, хърватски фенове спряха мач (ВИДЕО)"}
{"url": "http://clubz.bg/57364-denica_zlateva_skandalyt_s_cankov_kamyk_e_porednata_dimka", "text": "Скандалът с \"Цанков камък\" е поредната димка, която се пуска в публичното пространство, за да се измести вниманието от \"Суджукгейт\", \"НДК-гейт\" и др. Това заяви по бТВ зам.-председателката на БСП Деница Златева.  ГЕРБ погнаха \"Цанков камък\", защото станал опасен Златева изцяло се застъпи за решението на Нинова да съди всеки, който забърква името ѝ в този скандал.  Заради \"Цанков камък\": Нинова дава Борисов на съд и на австрийската прокуратура На последното правителствено заседание премиерът Борисов разви тезата за нова опорна точка, за която го предупредили: Борисов: \"Цанков камък\" е счупен, искат на нас да пришият Пеевски (СТЕНОГРАМА) Като принципал на НДК през трите месеца на служебния кабинет тя коментира и последните развития по темата.  Без търг за сигурността на НДК за Председателството Преди два дни стана ясно, че изпълнителят на системата за сигурност на НДК за европредседателството няма да се избира с отворен търг. Управата на Двореца е решила за възложи директно работата на изпълнителя на ремонта на сградата \"Галчев инженеринг\".  Заради \"Цанков камък\": Нинова дава Борисов на съд и на австрийската прокуратура Борисов: \"Цанков камък\" е счупен, искат на нас да пришият Пеевски (СТЕНОГРАМА) Без търг за сигурността на НДК за Председателството", "date": "2017.08.18", "title": "Деница Златева: Скандалът с \"Цанков камък\" е поредната димка"}
{"url": "http://clubz.bg/57363-stylbata_se_mete_otgore_nadolu_i_kato_metesh_haosa_riskuvash_da_zametesh_sebe_si", "text": "Смешен е този, който не знае какво иска. Всеки смеещ се и хитреещ на вълната на новината е добре запознат с няколко прости факта. България се управлява от 100-тина (може би по-малко) крупни мафиоти, чийто щит - и едновременно димна завеса - са мутрите. Един от методите за контрол на мафията върху обществото и държавата е терорът, който упражняват мутрите. Обикновените хора си мълчат от страх, а полицията си мълчи от интерес. Живеем в клетка, изплетена от порочни кръгове на мутренско насилие и обществено безсилие. Кой е смешният? Не е работа на вицепремиер да гони мутрите - безспорно. Кой да ги гони? Институциите? Лицемерие... Отблъскващо лицемерие. Че нали същите тези институции работят за мутрите и техните господари... В подобна ситуация порочният кръг трябва да се пререже. Проблемът не е, че Симеонов се е появил в нощните бардаци в качеството си на вицепремиер. Проблемът ще бъде, ако спре дотук - до ПР акцията, която разваля кефа и гечинмека на няколко мутри, но не посяга върху системата на произвол на мутрите. Мутрите не са каста - не са просто привилегирована група за терор върху обществото. МВР козирува на мутрите. Браво на Валери Симеонов Мутрите са обществена язва, набираща сила от дегенерацията на обществените ценности, възпитание и култура, от въвеждането на социалното дъно, на тинята в статут на лидерска вълна, заливаща и давеща цялото общество. На мутренския връх са Маргини и Маджовци, по-долу - наркопласьори и дискотечни мутраци... На дъното е кварталният бабаит, който също черпи власт и авторитет от режисираното беззаконие. Тъпакът, който препуска по нощните булеварди с мощния си мотоциклет без заглушител. Разпасалото се чалгаджийско простолюдие - циганско, българско, по повод сватба или кръщене, пък и без повод... Служители в Слънчев бряг: Бойко, помогни ни, спри Валери! Единственият начин да се спре произволът е да се въведе ред и закон. Това трябва да направят институциите - същите институции, които слугуват на мутрите и техните господари. Симеонов е много малък за тази задача - макар и вицепремиер. Бойко Борисов също е много малък. Те могат да пораснат, ако изпълнят ролята си, за която ги е избрало обществото - да мобилизират държавата и гражданите за измитане на хаоса и поставяне на ред. Само че стълбата се мете отгоре надолу. И когато метеш хаоса, рискуваш да заметеш и себе си - собствените си компромиси с хаоса и с беззаконието. Това създава една разсеяност... Една плахост... Не, те няма да бръкнат в раната достатъчно дълбоко - безсилни са да го направят. Трябва да ги принудим. Но за това говорим вече десетилетия. За да ги принудим, трябва да съблечем овчия си манталитет и да се озъбим. Уж се опитваме, ама... с голям кураж пак блеем ли, блеем...   МВР козирува на мутрите. Браво на Валери Симеонов Служители в Слънчев бряг: Бойко, помогни ни, спри Валери!", "date": "2017.08.18", "title": "Стълбата се мете отгоре надолу. И като метеш хаоса, рискуваш да заметеш себе си"}
{"url": "http://clubz.bg/57373-kogato_nqkoj_kaje_cankov_kamyk_kak_samo_vsichki_se_iznervqt%E2%80%A6", "text": "„В края на краищата за 1 милиард съоръжение не работи, губим пари, сезирайте прокуратурата“, каза преди дни премиерът Бойко Борисов, а заръката му вече бе изпълнена – двама депутати от ГЕРБ внесоха ден по-рано сигнал за язовир „Цанков камък“ и похарчените за него почти 1 милиард лева държавни пари. Това, че комплексът „Цанков камък“ - язовир, водноелектрическа централа и обходен път – е бил планиран за 220 млн. евро, а накрая струва на данъкоплатците почти половин милиард евро, е отдавна известно. Това, че би се изплатил след поне няколкостотин години, също е отдавна известно. Това, че бе започнат от правителство на НДСВ и ДПС, оскъпен под ръководството на БСП и завършен от кабинет на ГЕРБ – и това го знаем отдавна. Консултантският хонорар на почетния председател на ДПС Ахмед Доган от 1,5 млн. лв., получен от един от изпълнителите на проекта, е не по-малко известен факт. Започването на строителство при липса на надеждни предварителни проучвания също не е новина. Затова е крайно наивно да се очаква, че държава, чиято прокуратура, контролни органи и изпълнителна власт са направили възможно тази далавера да остане безнаказана досега, ще постигне различен резултат този път. Защото нито прокуратурата е променена, нито контролните институции са заработили независимо и ефективно, нито изпълнителната власт е прочистена от преките участници в схемата. Защото най-вероятно подновяването на скандала за „Цанков камък“ има друга цел – да припомни на някого за някаква зависимост, да се сдобие прокуратурата с пореден материал за повдигане на обвинения „на трупчета“ и най-очевидното: да даде повод на управляващите да атакуват опозицията, защото България започна да изглежда като държава без опозиция. Деница Златева: Скандалът с \"Цанков камък\" е поредната димка Засега не виждаме причината зад завесата, но само наличието на такава причина може да обясни рязкото и странно изнервяне на всички играчи. Първо, ГЕРБ и Бойко Борисов отново се разпалиха по тема, по която вече бяха разпалени преди 7 години и по която още тогава внесоха сигнал в прокуратурата – уви, без никакъв резултат. След това БСП и Корнелия Нинова подскочиха, заканиха се да съдят всеки, който ги обвинява в нещо, а за капак червената лидерка изпрати писмо до Австрия, за да провери твърденията за корупция в „Цанков камък“ (проектът започна след Меморандум между България и Австрия за изпълнение на съвместни проекти по Протокола от Киото, основните строители бяха австрийски фирми, но с български подизпълнители – б.а.). ДПС контраатакува: Доган няма нищо общо с \"Цанков камък\" Не може толкова много глупости да се изговарят за толкова кратко време. Не може ГЕРБ точно сега да се сетят за нещо, за което се сетиха преди 7 години и веднага след това забравиха. Не може БСП да твърди, че няма нищо с тази схема, след като по времето на оскъпяването на проекта имаше и премиер, и енергиен министър. Не може ДПС да се правят на паднали от Марс, след като проектът бе започнат от излъченото с техния мандат правителство на Сакскобургготски, продължен от следващото правителство с тяхно участие, лидерът им да е получил 1,5 млн. лв. от дъщерно дружество на един от строителите на обекта, а пък в интервюта депутатите на движението да славохвалеха своя лидер Ахмед Доган като „един от идеолозите при построяването на „Цанков камък“. Очевидно тази безнаказана милиардна кражба в момента е параван за нещо друго, но подновяването на темата е безспорно добра новина. Не бива да е нормално държавата да започва такъв огромен проект без надеждни геоложки проучвания. Не бива да е нормално да няма предварителни разчети и сумата да може да набъбва непрекъснато. Най-неприемливото е един от хората, които управляват държавата в този момент, да получава официално огромна сума пари от един от изпълнителите на проекта – т.е. да е един от получателите на парите на данъкоплатците. И това, според съда, да не е конфликт на интереси. А още по-неприемливо от най-неприемливото е, че прокуратурата се прави на безсилна, а следващото управление дори не е прочистило от държавната енергетика всички, които са били изпълнители на схемата. По всичко това „Цанков камък“ си прилича с АЕЦ „Белене“ - корупционният потенциал на такива проекти е толкова голям, че те успяват да „увлекат“ всяко следващо управление и да обезсилят всички институции в държавата. Това е формулата на безнаказаната корупция. Добре е, че се сещаме за нея. Не е добре, че никой все още не е демонстрирал воля да атакува сърцевината на проблема – проядените институции и превзетото правосъдие. ДПС контраатакува: Доган няма нищо общо с \"Цанков камък\"", "date": "2017.08.18", "title": "Когато някой каже \"Цанков камък\", как само всички се изнервят…"}
{"url": "http://clubz.bg/57367-v_ispaniq_si_mislehme_che_sme_nedosegaemi", "text": "Решихме, че сме недосегаеми при повторното разцъфване на тероризма. Повече заради суеверие, отколкото от разум. И защото си мислехме, че потоците от кръв на ЕТА и клането на гара \"Аточа\" засищат жестоката хипотеза за ново наказание. Успокояваше ни работата на нашето разузнаване, на нашата полиция. Причина бяха поредицата предотвратени атентати, обезвредени клетки. Казвахме си, че след като толкова години сме били изложени на варварството на тероризма, това трябва да ни е от полза. За идеята, че сме имунизирани, допринасяха предпазливостта и липсата на външна политика. Нито имахме роля в Сирия, нито се съгласихме да поемем рисковете в мисиите срещу джихада в Субсахарска Африка. Всеки водеше своя война - каква огромна грешка - и ни се струваше, че Франция трябва да отговори на атентатите там. И Великобритания. И Германия трабваше да направи същото, както и Белгия, и Швеция. \"Даеш\" пое отговорност за атентата в Барселона. Жертвите са 14 Така се очертаваше липсата и трагедията на една истинска обща политика. ЕС не е единен в битката срещу тероризма. Не споделя достатъчно информация. Отговорът потъва между бюрокрацията и спекулациите. И в Испания се смятахме за неяузвими, чужди на произвола на повсеместния и тотален тероризъм. Би било добре да опознаем жестокостта и безнаказаността на джихадизма. И не е въпросът да се предадем пред него, а да приемем усложненията, идващи от изправянето лице в лице срещу един абстрактен враг. Дори оръжие не е необходимо. Една кола, един нож са толкова лесен, колкото и страшен път към мъченичеството. Нов атентат - на 115 км от Барселона. Убити са петима джихадисти (ВИДЕО) Ясно беше, че \"Даеш\" ще си припише клането в Барселона. Това не означава, че групировката е участвала в замислянето и логистиката на атентата, но Ал Багдади успя да патентова имитативния, свързан със средата, тероризъм. Постигна интелектуалното, пропагандното авторство на всяко действие, залегнало в посланието на войната срещу Запада. Най-вече, когато престъпленията се извършват в градове на \"пагубна страст\" и агломерации. Туристи, които се забавляват. Неверници, които се къпят дори без бански. И които се мотаят като перверзници по \"Ла Рамбла\". Смятахме, че 11 март бе дата без право на продължение в мартирологията. И че сме се изплъзнали от фаталността неизвестно по какви причини. Пълна измама. Реки от кръв. И известна доза наивност по отношение на кланетата, които се случваха толкова близо до нас. Опитвахме се да ги смятаме за чужд проблем. И не поради цинизма и лекомислието си, а защото боговете на страха, фанатизма, етническото превъзходство, качулките, тюрбана вече ни бяха превърнали във вампири до такава степен, че се изтощихме. А не е така. 17 август - вече имаме нова дата, от която да треперим - ни отне невинността. Загубихме я в Барселона, както можехме да я загубим в Мадрид или Гранада. Нов атентат - на 115 км от Барселона. Убити са петима джихадисти (ВИДЕО)", "date": "2017.08.18", "title": "В Испания си мислехме, че сме недосегаеми"}
{"url": "http://clubz.bg/57358-siriq_sled_%E2%80%9Cdaesh%E2%80%9C_%E2%80%93_v_rycete_na_opoziciqta_ili_obratno_pri_asad", "text": "Сирийските правителствени сили отвоюват позиции в контролираните от \"Даеш\" територии на Западна Сирия, предава \"Ройтерс\". Армията на президента Башар Асад напредва и в Източна Сирия усложнява дилемата пред Запада, който все още смята, че мирът в страната е невъзможен с Асад начело. Подкрепяните от Русия и Иран правителствени сили се опитват да засилят натиска върху последната голяма крепост на терористичната организация “Ислямска държава“ в Сирия - провинция Дейр ез-Зор, като спрат похода на подкрепяните от САЩ Сирийски демократични сили. В събота Дамаск обяви, че е завзел град Ал Сукна - значителна стъпка в тази посока. Напредъкът на Асад в Дейр ез-Зор, немислим преди две години, когато правителствените сили бяха загубили почти всичките си територии, води до засилване на позициите му и усложнява дилемата пред водената от САЩ коалиция, която все още иска той да се откаже от властта при евентуален преходен период след победа над \"Даеш\". САЩ спират подкрепата за бунтовниците в Сирия Решението на американския президент Доналд Тръмп да прекрати програмата на ЦРУ за финансиране и обучение на опозиционните сили, които се борят срещу режима в Дамаск, отслаби значително позициите им и благоприятства напредъка на правителствените сили, подкрепяни по въздух от Русия, както и от Иран и шиитски организации като \"Хизбула\" на терен. Противниците на Асад смятат, че не може да се очаква стабилност в Сирия под неговото управление. Протестите през 2011 г. започват именно заради недоволството от режима и ескалират в гражданската война, продължаваща повече от шест години. В гражданската война на бял свят излизат и множество терористични организации, а отговорната за десетки атентати в Европа през последните години “Даеш“ започва възхода си от размирните сирийски и иракски територии. За шест години режимът в Дамаск извършва множество военни престъпления, документирани от международни организации, включително атаки срещу цивилни и използване на химически оръжия, което е забранено от Конвенцията за химическите оръжия, подписана през 1993 г. САЩ обвиниха режима в Сирия в масови убийства Досега кампаниите на правителствените сили и на подкрепяните от САЩ бунтовници срещу \"Даеш\" рядко имат пресечни точки. Войските на Асад заобикалят района на Рака, където подкрепяните от САЩ кюрдски милиции се сражават с \"Даеш\". Коалицията, предвождана от САЩ, пък изтъква, че не търси война с Асад. Сблъсък в интересите им обаче може да доведе до конфликт в източната част на страната. Петролните залежи в провинция Дейр ез-Зор са ключови за Сирия. С изключение на град Дейр ез-Зор и близката въздушна база целият регион е контролиран от \"Даеш\". Както правителствените сили, така и Сирийските демократични сили имат сериозен интерес да контролират нефтените находища. Говорителят на Сирийските демократични сили Талал Сило коментира пред \"Ройтерс\", че се планира кампания в провинцията \"в близко бъдеще\". Все още не е ясно обаче дали това ще стане след отвоюването на Рака, или преди това. Остава обаче въпросът дали режимът и бунтовниците имат достатъчно военна сила, за да се изправят срещу \"Даеш\" поотделно. Голяма част от бойците и оръжията на терористичната организация са разположени в Дейр ал-Зор. Правителствената армия разчита на местни племенни милиции в областта. Напредъкът на Асад в Западна Сирия е благоприятстван и от няколко опита за примирие, договорени между Москва и Вашингтон в други части на страната. Русия е в задънена улица в Сирия Андрю Таблър, специалист по сирийските въпроси във Вашингтонския институт за близкоизточна политика, коментира, че Асад се надява да си върне международната легитимност чрез кампанията срещу \"Даеш\": Правителството се надява на инвестиции от Китай, а тази седмица в Дамаск ще се проведе търговско изложение. Руски военни остават в Сирия поне още 49 години Значителна част от Западна Сирия обаче остава в ръцете на бунтовниците, включително провинция Идлиб, част от Югозападна Сирия и район на север от Хомс. САЩ обвиниха режима в Сирия в масови убийства Русия е в задънена улица в Сирия Руски военни остават в Сирия поне още 49 години", "date": "2017.08.18", "title": "Сирия след “Даеш“ – в ръцете на опозицията или обратно при Асад?"}
{"url": "http://clubz.bg/57369-jejts_za_prodan_strasten_i_mrachen_filosof", "text": "Истинска съкровищница за семейния живот на Йейтс, включително над сто страстни, мрачни и философски писма от поета Уилям Бътлър към първата от много му възлюбени и бюрото, на което ги е писал, ще бъдат показани пред публика за първи път в Дъблин и Лондон през септември – преди да бъдат продадени на търг в „Сотбис“ в британската столица. Сред експонатите има книги, картини, мебели и лични вещи, свързани с всички членове на артистичното семейство, чиито живот и работа са важна част от живота на Ирландия от ХХ век. Материалите включват не само писма от нобелиста Йейтс, но също и негови кичури коса, много работи на брат му, художника Джак Йейтс, творби на баща им Джон – като семейни портрети и последния му автопортрет и др. Сред акцентите са повече от 130 писма, писани на ръка от Уилям Бътлър към първата му любима, Оливия Шекспир. Те се срещат през 90-те години на XIX в., когато тя е нещастно омъжена, а той е предложил брак и е получил отказ ( ) от Мод Гон. Писмата оцелели, след смъртта на Шекспир, благодарение на нейния зет Езра Паунд, който върнал всички оригинали. Очаква се кореспонденцията да се продаде за поне 350 хиляди паунда. Колекцията отразява завоите в романтичния живот на Йейтс. В нея има и портрет на дъщерята на Мод Гон, рисуван от нея. След като Гон многократно отказва да се омъжи за поета, той предлага на дъщеря ѝ – която също не приема. Смята се, че това е последната продажба на толкова голяма и интимна колекция, свързана с поета. Тя идва след смъртта на сина му Майкъл през 2007 г. и след скорошната продажба на дома му в Далки, край Дъблин. Изложбата преди търга ще е в „Роял хибърниън академи“ в Дъблин от 14 до 16 септември, а след това от 22 до 26 септември в „Сотбис“ в Лондон. Аукционът ще се проведе на 27 септември.  ", "date": "2017.08.18", "title": "Йейтс за продан: страстен и мрачен философ"}
{"url": "http://clubz.bg/57375-shampionyt_djoshua_nared_e_pulev_posle_vsichki_ostanali", "text": "Шампионът по бокс в тежка категория Антъни Джошуа говори за близките си планове, които включват мач с Кубрат Пулев. И той ще е преди останалите, тъй като след отказването на Владимир Кличко всички боксьори с някакво име сред най-тежките искат да срещнат британеца. Неговият щаб още преди месеци даде да се разбере, че Кобрата има предимство, като единствено реванш с Кличко е на първо място в списъка. Дойде време самият Джошуа да се изкаже и той взе думата преди да бъде обявена официално датата и мястото на следващия му двубой. Почти сигурно срещата ще е на 28 октомври на националния стадион в Кардиф или на 11 ноември в \"Т-мобайл арена\" в Лас Вегас.  Антъни Джошуа иска първо реванш с Кличко, после бой с Пулев", "date": "2017.08.18", "title": "Шампионът Джошуа: Наред е Пулев, после всички останали"}
{"url": "http://clubz.bg/57372-siatyl_iska_premahvane_na_pametnik_na_lenin_delo_na_bylgarin", "text": "Кметът на американския град Сиатъл Ед Мъри призова за премахване на паметник на Ленин, дело на български скулптор, съобщи \"Сиатъл таймс\". Той се обяви и за демонтиране на статуи на конфедералисти от Гражданската война, тъй като по думите му те символизират \"исторически неправди\" и идеологизират омразата, расизма и насилието. Монументите се намират на терени, които са частна собственост. Въпреки това те са на публични и много посещавани места, затова градоначалникът смята, че е редно да бъдат премахнати. Петиция за премахването на паметниците на конфедералистите събра 4719 подписа. Събитията в Шарлотсвил, Вирджиния, при които загина млада жена и десетки хора бяха ранени, започнаха от демонстрация срещу премахването на статуя на конфедералисткия генерал Робърт Лий, а по късно ескалираха в сблъсъци между протестиращи и контрапротестиращи. Паметникът на Ленин събра група протестиращи в сряда след кървавите събития в Шарлотсвил. Той често е обект на посегателствя - боядисват ръката му с червена боя като символ на кръвта, с която е проляна след Октомврийската революция в Русия през 2017 г. Сенаторът Рьовен Карлайл заяви, че не смята, че паметникът трябва да бъде демонтиран. Карлайл, чието семейство напуска Полша през 1924 г., определи статуята като свидетелство за победата над \"убийствен и болезнен режим\". Тръмп ядоса света след Шарлотсвил: И едните, и другите бяха много агресивни Статуята е дело на българския скулптор Емил Венков, който почина на 9 юни тази година в Братислава. Тя била създадена, за да бъда поставена в СССР през 1988 г. Изработена е от бронз и тежи около 8 тона. След падането на режима статуята е преместена в Чехословакия и била поставена в град Попрат, днес част от Словакия. Там била откупена от американец, който ипотекирал къщата си, за да плати транспорта на паметника до американския Северозапад. Цялата операция му струвала 40 000 долара. Новият собственик се казвал Луис Карпентър - строителен предприемач, който строял домове за словашките изселници в Сиатъл. Защо още не са погребали Ленин? Защо още не са погребали Ленин?", "date": "2017.08.18", "title": "Сиатъл иска премахване на паметник на Ленин, дело на българин"}
{"url": "http://clubz.bg/57371-17_godishen_shofiral_mikrobusa_ubiec_v_barselona", "text": "17-годишният мароканец Муса Укабир е заподозреният шофьор на микробуса убиец в Барселона, съобщи испанската полиция днес. 14 души бяха убити, а над 100 ранени, когато микробус прегази десетки пешеходци в централната част на града вчера. Тази нощ пък в друг средизомноморки град - Камбрилс, жандармеристи застреляха петима ислямисти, тръгнали да газят хора на крайбрежния булевард с кола. \"Даеш\" пое отговорност за атентата в Барселона. Жертвите са 14 Нов атентат - на 115 км от Барселона. Убити са петима джихадисти (ВИДЕО) Муса е по-малък брат на Дрис Укабир - един от тримата арестувани във връзка с атентата. Първоначално Дрис по прякор Невестулката бе обявен за главния атентатор. По-късно обаче той доброволно се яви в полицията в град Рипой, автономна провинция Каталуня, и заяви, че някой, вероятно брат му, е откраднал неговите документи за самоличност. Целта вероятно била да наеме микробуса убиец. Иначе не би могъл да го направи, тъй като не е навършил 18 години. Два еднакви микробуса били наети в барселоноското предградие Санта Перпетуа де ла Могода. Вторият бе открит вчера в град Вик. Вероятно с него трябвало да избягат атентаторите.   След като прегазил десетки хора в Барселона, Муса Укабир слязъл от микробуса и успял да избяга. Той живеел в Барселона. Задържаха Невестулката, наел буса убиец в Барселона (ВИДЕО) Барселонски атентатор убит в престрелка Нов атентат - на 115 км от Барселона. Убити са петима джихадисти (ВИДЕО) Задържаха Невестулката, наел буса убиец в Барселона (ВИДЕО) Барселонски атентатор убит в престрелка", "date": "2017.08.18", "title": "17-годишен шофирал микробуса убиец в Барселона"}
{"url": "http://clubz.bg/57374-svetyt_na_futbola_pochete_jertvite_ot_barselona_video", "text": "Футболните отбори в Испания почетоха жертвите на атентата в Барселона. 14 души загинаха, а над 100 бяха ранени вчера, когато микробус се вряза в тълпата в пешеходната зона на града.     \"Даеш\" пое отговорност за атентата в Барселона. Жертвите са 14 Футболистите от гранда \"Барселона\" запазиха минута мълчание преди днешната си тренировка. Паметта на жертвите почетоха и състезателите на градския съперник \"Еспаньол\". Глави сведоха и играчите на кръвния враг \"Реал\" (Мадрид). Само ден преди атентата двата отбора се изправиха един срещу друг и столичани победиха с 2:0. Сега обаче кралският клуб даде да се разбере, че враждата е единствено на терена. Всичко това се случва в навечерието на новото испанско първенство по футбол. То започва през уикенда.", "date": "2017.08.18", "title": "Светът на футбола почете жертвите от Барселона (ВИДЕО)"}
{"url": "http://clubz.bg/57368-kyde_da_bydat_udareni_teroristite_za_da_gi_zaboli_naj_mnogo", "text": "Скръбта за жертвите в Барселона идва с желание за незабавен и решителен отговор на терористите. При една такава нестандартна заплаха е много важно, обаче, да се разбира стратегията на терористите, за да бъдат ударени те там, където най-много би ги заболяло. И да се предприемат такива мерки, които да не подпомагат – пряко или косвено - техните цели. А целите на тероризма не е тайна, че са: 1) Да промени начина на живот на европейците. Да ги накара да се отрекат от основните си свободи, а именно: \n\t- да говорят без да се притесняват от цензура; \n\t- да изповядват каквато религия искат;  \n\t- да се движат свободно без огради по границите; \n\t- да са защитени от права и съдилища, а да не са в извънредната и безконтролна власт на правителството. \n\t2) Да разедини и отслаби Европа и Запада като цяло, като ги раздели на отделни национални държави, региони, организации и т.н.; \n\t3) Да раздели европейците по религиозен принцип, като постави мюсюлманите във “втора категория”. Това ще мобилизира политическата подкрепа за джихадистите вътре в самата Европа (тъй като на много места има големи групи мюсюлмани) и ще им гарантира нескончаем приток на терористи; \n\t4) Да убеди мюсюлманите по света, че европейският начин на живот е недостъпен и невъзможен за тях, че радикалният ислям е единственото, на което могат да се надяват. Тероризмът може и трябва да бъде смачкан без да му се позволява да реализира нищо от посоченото по-горе. Това може да стане с финансови мерки – като се пресича финансирането на организациите им. С дипломация – като се оказва натиск за ограничаване на индиректната подкрепа за терористични организации от Саудитска Арабия, Иран, Турция и др. държави. С военни средства – като не се допускат територии под контрол на терористите. С полицейски и разузнавателни средства – като се засилва контролът над подозрителни лица, радикални имами и т.н. С политически средства – като се консолидират партии и движения, стоящи зад идеите на просперираща, свободна и цивилизована Европа. (И, разбира се, с това, в което Европа е най-силна – образование и социална интеграция – но това са дългосрочни процеси, чийто резултат ще видим поне след десетилетие.) Всичко останало рискува да е контрапродуктивно.    ", "date": "2017.08.18", "title": "Къде да бъдат ударени терористите, за да ги заболи най-много"}
{"url": "http://clubz.bg/57376-trygna_nov_tyrg_za_remont_na_grafa_v_sofiq", "text": "Нов опит за старт на ремонта на центъра на София - общината пусна повторно търг за реконструкция на ул. \"Граф Игнатиев\" от \"Алабин\" до \"бул. \"Евлоги и Христо Георгиеви\". Новата обществена поръчка се оказа малко по-евтина от предишната, която бе прекратена от кметицата Йорданка Фандъкова заради проблеми с документацията, създаващи подозрения за \"нагласена\" процедура и пропуски в техническите параметри Сега търгът за ремонта е с прогнозна стойност от 22 млн. лв. Той отново включва и площадите \"Гарибалди\" и \"Славейков\", както и ул. \"Шишман\" с градинката на \"Св. Седмочисленици\".  Спряната през май процедура бе с прогнозна цена от 26 млн. лв. Парите и тогава, и сега идват от европейската оперативна програма \"Региони и растеж\". Оферти се подават до 15 септември. С това окончателно всички надежди, че центърът на София ще е с нов облик за Българското председателство на Съвета на ЕС са прекратени. Въпреки че именно това беше намерението на Столичната община преди да прекрати обществени поръчки през май.  Нов \"Граф Игнатиев\" за Европредседателството? Друг път През май, когато общината спря търговете за ремонти в центъра на столицата, обещанието бе те да се обявят наново до седмици и самият ремонт да започне през август. Това обаче не се случи. Проектът за ремонта на \"Графа\" е на архитектурното студио А.Д.А. на арх. Иво Пантелеев. Конкурсът се проведе преди две години. Максималният срок за строежа според обявлението за нова обществена поръчка е 450 дни - или около година и три месеца. Любопитно е как общината е разпределила тежестите на критериите за оценка на офертите. \"Техническото задание\" ще дава 60 точки, а цената - 35. Техническата част е разделена на подточки - и там става ясно, че критерият \"мерки за качество\" дава 10 точки, а \"срок за изпълнение\" - 5 точки. На толкова са оценени и екологичните характеристики. Има и изискване към всеки участник да е реализирал минимален общ оборот, изчислен на база годишните обороти, за последните три приключили финансови години в размер минимум на 20 млн. лв. Сред критериите за кандидатите е и да са изградили поне 1 км релсов път, без значение какъв вид.  Вторият търг за реконструкция на центъра на София, обхващащ пространството около \"Св. Александър Невски\" и Народното събрание, още не е подновен. Неговата стойност бе за около 24 млн. лв. и двата проекта заедно бяха сред най-скъпите в последните години в София. ", "date": "2017.08.18", "title": "Тръгна нов търг за ремонт на \"Графа\" в София"}
{"url": "http://clubz.bg/57378-borisov_si_pojela_direktni_poleti_kitaj_burgas", "text": "Китайски инвеститори имат интерес към строежа на магистрала \"Черно море\", а с тях е обсъден и проектът АЕЦ \"Белене\". Това стана ясно от съобщение на Министерския съвет след среща на премиера Бойко Борисов с китайска делегация в Бургас. На заседанието е бил и кметът на града Димитър Николов, както и посланикът ни в Словения Димитър Абаджиев, който преди това бе консул в Шанхай.  Любопитно е, че имената на представителите на китайската делегация не се съобщават. Хората, с които премиерът се срещна, са обявени само като  .  Борисов си е пожелал и да има директни самолетни полети от Китай до Бургас. Това щяло да е много добре за региона, не само в рамките на летния туристически сезон, убеден е министър-председателят. Борисов добави, че през август ще започне работата по обхода на Ахелой и посочи, че следващата година най-важните отсечки ще бъдат готови и ще се облекчи трафикът. ", "date": "2017.08.18", "title": "Борисов си пожела директни полети Китай-Бургас"}
{"url": "http://clubz.bg/57379-bylgariq_shte_ima_nov_zatvor_kraj_kremikovci", "text": "В следващия програмен период от т. нар .Норвежки финансов механизъм са предвидени над 17 млн. лв. за построяването на нов затвор. Това стана ясно днес по време на отчета на Министерството на правосъдието за предишните години на програмата BG 15, подпомагана от скандинавската държава. Той подчерта, че говори с условности, само защото договорите по норвежкия грант още не са подписани, но имат повод да вярват, че всичко ще се случи. Срокът за реализация е 2 години, т.е. - оптимистичните прогнози са, че до 3-4 години затворът, който ще включва и учебен център за повишаване квалификаията на служителите, ще е факт. Новото съоръжение ще подслони около 450 човека. Министерството на правосъдието (МП) се отчете за похарчените досега за 5 години над 10 млн. евро в присъствието на ресорните шефове и директорите на почти всички 12 затвора в България. Изпълнени са 3 основни проекта, като, разбира се, най-големият е бил за подобряване на стандартите в затворите и следствените арести чрез ремонти, за да се осигури защита на човешките права. За 7 058 056 евро са преустроени, ремонтирани или направо променени като предназначение: чисто ново затворническо общежитие от стара сграда в с. Дебелт, Бургаско, общежитие в с. Разделна, Варненско, обновен е учебният център в Главна дирекция \"Изпълнение на наказанията\", ремонти, нови кухни, медицински стационари и пр. в Шумен, Ловеч, Сливен, Стара Загора. Днес шефовете на местата за лишаване от свобода се разходиха именно из реновирания корпус в Стара Загора в присъстие и на и.д. шефа на ГДИН Свилен Цветанов. От затворите у нас най- стар е Софийският, започнат през 1903 г., а другите са строени между 1928 и 1963-а. В момента 7280 лишени от свобода излежават присъди у нас, като от тях 1264 са в леки общежития от открит тип. 1907 служители работят в системата. 31,5 млн е бил бюджетът за 2016 г., но те стигат само за поддръжка на остарялата база, каза още Проданов. Филм на правосъдното ведомство показва \"преди и след\" - основните неща, от които се и жалват затворниците: малки прозорци на килия с 20 човека - на всичкото отгоре прането стои на простори само на прозореца и влагата е убийствена, Една тоалетна с 4 клекала в сектор със 150 човека - понякога се е чакало по 1 час. Затворници показват дървеници, които ги лазят безпроблемно.... Съд в Хановер забрани да се връщат бежанци в България заради нечовешките условия По Норвежката програма   са започнали първите ремонти, като през 2009-2014 г. са отпуснати евро на стойност 19 798 219 лв. От февруари 2013 до 2017-а са похарчени  за подобряване на условията. Другите са за обучение на персонал и затворници, ресоциализация, НПО и мн. др. Над 200 лишени от свобода са участвали сами в строежите и ремонтите. Обществената поръчка за гривни на затворници и арестанти \"възкръсна\" Любопитно е, че от въпросните средства  за пилотен проект, при който само временно бяха наблюдавани 183 нарушители. Устройствата обаче са били под наем и после са си върнати на фирмата. Сега се надяват да няма спънки пред обществената поръчка (която веднъж вече беше спирана), за да има в сравнително обозримо бъдеще гривни.  За новия програмен период се чакат за подобряване условията в местата за лишаване от свобода (6,570 млн. евро), повишаване капацитета на персонала, включително чрез изграждане на споменатия пилотен затвор (17,560 млн евро), засилване прилагането на алтернативни на лишаването от свобода мерки (1,1 млн.) и други. За ремонт чакат корпусът в Пловдив, плюс открито общежитие, реновиране на затора в Бобов дол, включително общежитието в Самораново, преустрояване и ремонтиране на новопридобита от военните сграда във Враца, нов арест и пробационна служба в Петрич и мн. др. Обществената поръчка за гривни на затворници и арестанти \"възкръсна\"", "date": "2017.08.18", "title": "България ще има нов затвор край Кремиковци"}
{"url": "http://clubz.bg/57385-zabranata_za_zemedelie_i_stroitelstvo_v_dobrudja_zasqga_2501_imota", "text": "Забраната за земеделие и строителство в Крайморска Добруджа засяга общо 2501 имота, които попадат в урбанизирана територия. От тях 2187 са частни.  Това става ясно от официален  на всички терени, засегнати от временната заповед на МОСВ от 28 юни т. г. за забрана на земеделски и строителни дейности, публикуван на сайта на Община Каварна днес. Близо 2350 декара обработваема земя е картирана като понто-сарматски степи според предоставените от екоминистерството карти и списъци. Според вицеприемера Валери Симеонов обаче това преобладаващо са \"пустеещи хендеци\". Казусът се точи вече месец - според премиера строителството е разрешено, според екоминистър Нено Димов - все още действа забранителната заповед, докато няма решение от Брюксел. Онзи ден пък прокуратурата повдигна обвинение, че при изграждането на европейската екологична мрежа „НАТУРА 2000“ през 2007 г. е обявена по-голяма от реалната площ, заета от понто-сарматски степи.  Валери Симеонов за \"Калиакра\": Това са едни пустеещи хендеци В регистъра всеки собственик може да провери дали имотът му е картиран с местообитание на понто-сарматски степи.  От общината са категорични, че им е необходима повече информация за първичните теренни проучвания, които доказват безспорно наличието на понто-сарматски степи и на други местообитания в имотите на хората. Последно: Заповедта за Калиакра не е отменена. Засега Местната администрация е изпратила писмо до екоминистъра Нено Димов, с което се изискват пълните досиета на защитените зони, така както са представени на ЕК, придружени с първичните данни и информация, на базата на които са определени границите на зоните, техният предмет и цели. От общинската администрация искат също пълния комплект от първични данни и информация, в т. ч. протоколи от теренна работа и GPS-проучвания за площите на въпросните степи\". Освен това от администрацията на каварненския кмет Нина Ставрева са поискали и детайлен финансов анализ за компенсиране на засегнатите частни имоти в защитените територии.   Последно: Заповедта за Калиакра не е отменена. Засега", "date": "2017.08.18", "title": "Забраната за земеделие и строителство в Добруджа засяга 2501 имота"}
{"url": "http://clubz.bg/57384-dvama_ubiti_i_6_ima_raneni_sled_napadenie_s_noj_vyv_finlandiq", "text": "Властите във Финландия са простреляли и арестували мъж, намушкал с нож няколко души в град Турку в югозападната част на страната, предаде „Ройтерс“, позовавайки се на местната полиция. Има поне двама убити. написа финландската полиция в туитър. Свидетели разказват, че са чули изстрели и са видели човек да лежи на земята в района на площад \"Пуутори\". Центърът на града е блокиран, навсякъде е засилено присъствието на служители на реда.     Не е известна самоличността на нападателя, нито мотивът за атаката. По-късно в туитър полицията изпрати съобщение, което гласеше: \"Полицията издирва още предполагаеми нападатели в Турку\". Властите казват, че е твърде рано за версии, включително и такава за терористичен акт. В туитър се появиха версии, че на разпространени клипове в мрежата, се чуват викове: \"Аллах акбар\". Според финландци обаче това, което се чува е: \"Варокаа\", което означава: \"Внимавайте! Пазете се!\". \"Спрете да разпространявате фалшиви новини\", зоват много потребители. Ту̀рку е град в Югозападна Финландия, център на провинция Западна Финландия. Разположен е при вливането на река Аура в Балтийско море и има население 176 401 души. През 2012 г. тогавашният премиер Юрки Катайнен успя да избегне нападение с нож в Турку по време на предизборна кампания за местни избори Засилени мерки за сигурност бяха въведени и в столицата на Финландия Хелзинки. Към 18 ч българско време няма постъпила информация в посолството на България в Хелзинки за пострадали българи, съобщиха от МВнР. Всички български граждани, които желаят да получат актуална информация или да подадат сигнал за техни близки и познати, могат да го направят на дежурните телефони на посолството ни във Финландия: 00358 44 055 0547 Граждани, които имат информация относно инцидента в Турку, могат да информират местните власти на следните телефони: +358 503499187; +358 50 3268089.", "date": "2017.08.18", "title": "Двама убити и 6-има ранени след нападение с нож във Финландия"}
{"url": "http://clubz.bg/57380-erdogan_prizova_turcite_v_germaniq_da_ne_glasuvat_za_merkel_shulc_ili_zelenite", "text": "Турският президент Реджеп Тайип Ердоган призова сънародниците си в Германия да не гласуват за \"враговете на Турция\" на предстоящите парламентарни избори в страната, предаде в. \"Хюриет дейли\". Той заяви, че причината за изострените отношения между Анкара и Берлин е именно \"състезанието за гласове\" преди вота на 24 септемри в Германия. Германия иска ЕС да накаже Турция   Напрежението расте: Германия може да спре парите за Турция През юли турските власти задържаха немски гражданин по обвинения в тероризъм, а от Берлин обявиха, че смятат да ревизират европейската финансова подкрепа за Анкара. Германското правителство поиска Европейската комисия да замрази подготовката за преговори с Турция за модернизация на митническия ѝ съюз с ЕС и други мерки, които да засилят натиска върху Турция да спазва върховенството на закона. Страната призова \"да се пренасочи финансирането от Турция по начин, който е значим в сравнение с цялото финансиране, което Турция получава\" по схемите за предприсъединителна помощ.  За периода 2014-2020 г. ЕС предвижда 4,2 милиарда евро финансиране за Турция. Освен това от 2016 до 2018 г., той предоставя 3 милиарда евро за близо 3-те милиона бежанци, които страната приютява. Ердоган: Берлин поощрява терористите  Отношенията между Берлин и Анкара са обтегнати от кампанията за референдума в Турция, на който турските граждани със съвсем малко мнозинство решиха правомощията на президента да бъдат увеличени. Тогава Германия забрани редица публични прояви на турски официални представители заради притеснения, че така ще дадат възможност на турската държава да агитира на тяхна територия. В резултат Ердоган обвини властите в \"нацистки практики\". Напрежението расте: Германия може да спре парите за Турция Ердоган: Берлин поощрява терористите ", "date": "2017.08.18", "title": "Ердоган призова турците в Германия да не гласуват за Меркел, Шулц или Зелените"}
{"url": "http://clubz.bg/57377-koi_sa_naj_razprostranenite_kompyutyrni_virusi_v_bylgariq", "text": "Троянците и експлоитите са най-разпространените видове зловреден софтуер в България, сочи годишният  . Повечето от атаките на зловреден софтуер у нас не успяват и са блокирани преди да нанесат щети, показва още проучването. Съдят програмиста, спрял вируса WannaCry Изследването е проведено сред потребители на Microsoft, които са предоставили данни на компанията и обхваща последните две тримесечия на 2015-а и първите две на 2016-а година.  Европол: Идва нова атака с вируса WannaCry  \"Майкрософт\" използва две различни мерни единици за измерване на вирусното разпространение: Encounter rate - процентът компютри в България, които ползват антивирусната система на Microsoft MSRT (Malicious Software Removal Tool), и са се сблъскали със зловреден софтуер; и Computers cleaned per mille (CCM) - брой изчистени от вируси компютри на всеки 1000, използвайки с MSRT. Забелязва се спад в компютрите, които са се сблъскали със зловреден софтуер от началото на 2016 г. Процентът за първото тримесечие е 25.6, а за второто - 24.2, сравнени съответно с 18.3 и 21.2 в световен мащаб. Успешно почистените компютри обаче сащо намаляват - от 12.6 на 9.8% във второто тримесечие на 2016 г. Троянците и т.нар. експлоити са най-разпространеният зловреден софтуер, с който се сблъскват българските потребители. Експлойтът е код или поредица от команди, които се възползват от слабости в компютърния софтуер или хардуер като предизвикват, нежелано или неочаквано поведение. От данните за второто тримесечие на 2016-а научаваме, че близо 18% от атакуваните компютри, са нападнати от троянски коне. Малко под 4% са заразените от експлойти. Друг проблем на българските потребители от изследването на Microsoft, е нежеланият софутер, който често пъти се инсталира без знанието и съгласието им. Европол: Идва нова атака с вируса WannaCry ", "date": "2017.08.18", "title": "Кои са най-разпространените компютърни вируси в България?"}
{"url": "http://clubz.bg/57382-v_barselona_skandirat_%E2%80%9Ene_me_e_strah_ne_me_e_strah%E2%80%9C_video_snimki", "text": "Кралят и премиерът на Испания почетоха с минута мълчание паметта на жертвите на атентата в Барселона и близкия крайморски курорт, предаде Асошиейтед прес.  и премиерът  , както и премиерът на Каталуния  присъстваха на церемонията на площад \"Каталуния\" в Барселона.  Хиляди участници скандираха:  17-годишен шофирал микробуса убиец в Барселона Минутата мълчание бе отбелязана близо до мястото, където бял микробус се вряза сред пешеходци снощи. В нападението бяха убити 14 души и ранени над 125, 15 са в тежко състояние. Най-малката жертва е 3-годишно дете.     Баща на две деца от Италия е първата идентифицирана жертва на атентата. Той е бил на почивка заедно със съпругата си, петгодишния си син и дъщеря си, която е едва на няколко месеца. Тяхното състояние все още не е известно.  Нов атентат - на 115 км от Барселона. Убити са петима джихадисти (ВИДЕО) Сред ранените има най-много чужди граждани от Франция - 26-ма, 11 от които са в тежко състояние, съобщи министърът на външните работи на страната Жан -Ив льо Дриан. 13 германци, 4-ма австралийци и двама тайванци също са сред пострадалите. Задържаха Невестулката, наел буса убиец в Барселона (ВИДЕО)   След призив на испанската полиция да се уважават загиналите и ранените, както и техните близки, и от социалните мрежи да се махнат снимки и клипове с шокиращо съдържание, фейсбук и туитър бяха заляти от снимки на котки. Испанците замениха кървавите изображения с фотографии на домашното животно. Подобна вълна имаше и при атаките в Брюксел.       Нов атентат - на 115 км от Барселона. Убити са петима джихадисти (ВИДЕО) Задържаха Невестулката, наел буса убиец в Барселона (ВИДЕО)", "date": "2017.08.18", "title": "В Барселона скандират: „Не ме е страх! Не ме е страх!“ (ВИДЕО, СНИМКИ)"}
{"url": "http://clubz.bg/57383-proekt_bez_iznos_na_lekarstva_ako_ima_nedostig", "text": "Временни забрани за износ на лекарства, ако има риск от техния недостиг у нас - такава промяна в Закона за лекарствените продукти в хуманната медицина предлагат от Министерството на здравеопазването. Проектът бе представен от зам.-министърката по лекарствената политика Лидия Нейчева. Идеята е да се следи какви са количествата на лекарствата в аптеките и когато се забележи бързо изчерпване, износът временно ще бъде преустановяван. Подобна разпоредба вече веднъж бе отменена от Конституционния съд с мотив, че се нарушават правата за свободна търговия във фармацевтичния бизнес. Зам.-министър Нейчева смята обаче че новите текстове, които са обявени за обществено обсъждане до 9 септември, са съобразени с решението на КС. Според него все пак  обясниха от министерството. Експертен съвет към Изпълнителната агенция по лекарствата ще съставя списък с лекарства, чийто износ може да бъде ограничаван при условие, че има анализирани данни за недостиг в аптечната мрежа или по някаква причина същите не достигат до пациента, посочи заместник-министър Нейчева. По думите ѝ свободната търговия в Европейския съюз по отношение на лекарствата е „здравословна“, когато е в размер на 5 до 8 % от износа на лекарства и това се стимулира от страните-членки. В България тя надвишавала 50 % за някои медикаменти, което изисква предприемането на мерки. Идеята е лечението на хора, страдащи от хронично, тежко инвалидизиращо  или животозастрашаващо заболяване и не могат да бъдат лекувани с разрешен лекарствен продукт, да се лекуват с продукт, за който е подадено заявление за издаване на разрешение за употреба или е в процес на провеждане на клинично проучване. Има вариант и за лечение в чужбина, ако там има нов медикамент, който още не е одобрен у нас. Такава практика е разписана и в европейските регламенти. Начинът за достъп до такова лечение ще е разписан в наредба на министъра на здравеопазването. Процедурите ще са безплатни, става ясно още от мотивите към законопроекта на здравното ведомство. С промените от МЗ искат да се облекчи и дарението на лекарства. Сега подобни акции трябва да минават през съгласувателна процедура при Агенцията по лекарствата. Ако новите текстове бъдат приети - режимът става уведомителен, а това значително ще съкрати сроковете за доставка на дарени медикаменти до лечебните заведения. Ще бъде скъсен и срокът за издаване на разрешително за търговците на лекарства от 90 на 60 дни", "date": "2017.08.18", "title": "Проект: без износ на лекарства, ако има недостиг"}
