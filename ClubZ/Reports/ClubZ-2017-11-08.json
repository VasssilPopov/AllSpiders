{"url": "http://clubz.bg/60447-grigor_sreshtu_nadal_i_preodolimi_sypernici_v_edna_grupa_v_london", "text": "Григор Димитров се падна в група със световния номер 1 Рафаел Надал (Испания), Доминик Тийм (Австрия) и Давид Гофен (Белгия) на финалния за годината турнир на ATP в Лондон. Четиримата са в гр. \"Пийт Сампрас\".  Големият тенис финал за годината - регламент, участници и пари В \"Борис Бекер\" пък са рекордьорът по титли в надпреварата Роджър Федерер (Швейцария), Александър Зверев (Германия), Марин Чилич (Хърватия) и Джак Сок (САЩ). Турнирът започва в неделя в 20-хилядната зала \"О2 арена\". Засега е ясно, че първият мач на Димитров ще е в понеделник срещу Доминик Тийм, първоначално бе обявено, че мачовете в тази група стартират в неделя. За полуфиналите се класират първите двама във всяка група, където играят всеки срещу всеки. След това финалистите ще бъдат излъчени на кръст - първият от едното каре срещу втория от другото. Григор Димитров има баланс от 1:10 срещу Рафа Надал, който никога не е печелил финалния турнир. Само тази година двамата спориха три пъти, като Гришо неизменно даваше страхотни битки на Матадора, който все успяваше да се измъкне благодарение на желязната си психика. Резултатът срещу австриеца Доминик Тийм до момента е 1:1 - и двете срещи бяха през 2017-а. Димитров спечели в Бризбън, след което прегърна титлата. Тийм го победи в Мадрид на клей. Българинът и Давид Гофен ще спорят за четвърти път тази година. Балансът е 2:1. Първата ни ракета спечели на \"Аустрелиън оупън\" и на финала в София през февруари. Дни по-късно белгиецът най-сетне взе ръка в Ротердам. При две победи в Лондон Димитров има всички шансове да се класира на полуфинал, а това може да му осигури зимуване под номер 5 или дори № 4 в световната ранглиста.", "date": "2017.11.08", "title": "Григор срещу Надал и преодолими съперници в една група в Лондон"}
{"url": "http://clubz.bg/60441-sestrata_na_premiera_toj_ne_me_syvetva_za_bebetata_az_ne_go_syvetvam_za_ministri", "text": "При избора на здравен министър се действа на принципа „проба–грешка”. Това коментира пред бТВ сестрата на премиера Бойко Борисов д-р Красимира Иванова, която завежда отделението по неонатология в столичната болница „Света София”. Тя коментира и информациите, че най-вероятният бъдещ здравен министър ще е финансистът Кирил Ананиев. Д-р Иванова изтъкна, че с премиера   от поста. „В тази насока ние не си говорим. Той си е премиер, има си своите виждания и позиции, аз съм един обикновен работещ лекар в общинска болница. Най-вероятно от различните позиции нещата се виждат по различен  начин. Служебни проблеми ние не обсъждаме”, подчерта д-р Иванова. Здравният министър дал поръчки за 1,6 млн. лева на зет си По думите й 5 месеца той и неговият екип са  . Сестрата на Борисов посочи още, че всяка година в здравеопазването се наливат милиони, а се оказва, че винаги са недостатъчни. По думите й в сектора не са толкова важни финансите. „Екипната работа и това как коректно тези пари ще бъдат разпределени по сектори и как ще се мотивират здравните работници е разковничето и реформата”, поясни тя. Д-р Красимира Иванова беше категорична, че не си позволява да съветва премиера. „В този случай изключително много държа на проф. Петров. Това е моя човешка и професионална позиция. За мен той беше изключително добър избор и добро попадение за правене на реформи в България. След като така се е решило и преценило, няма да го коментирам. Продължавам да уважавам безкрайно този човек и така ще бъде до края на живота ми”, подчерта тя. Д-р Иванова отбеляза, че не познава най-вероятния бъдещ здравен министър Кирил Ананиев. „Знам само, че е финансист и шеф на надзора на здравната каса. Оттук нататък той ще ни покаже дали трябва да го уважаваме и зачитаме и  ”, изтъкна тя.  ", "date": "2017.11.08", "title": "Сестрата на премиера: Той не ме съветва за бебетата - аз не го съветвам за министри"}
{"url": "http://clubz.bg/60442-nasrochiha_megadeloto_ktb_za_13_dekemvri", "text": "Кацането на Луната с дизелов двигател, пришиването на глава и всички други метафори, които използваше прокуратурата за т.нар. мегадело \"КТБ\", влизат в съд. Днес от Специализирания наказателен съд посочиха, че  Антоанета Василева: Ще направим случая \"КТБ\" световноизвестен   През юли от държавното обвинение внесоха рекордния обвинителен акт, като надълго и широко изчисляваха как \"с възможно най-малкия шрифт\" бил  (За справка, обвинителният акт на специалния прокурор Робърт Мълър срещу администрацията на Тръмп за контакти с Русия и обвинението в заговор срещу САЩ .) По 5000 страници обвинения на 18 лица за КТБ - дума няма за Пеевски и Кръстева (РЕЗЮМЕ) На всеки един от 18-те участници в обвинителния акт се падат по около 5000 страници обвинения. Сред тях се открояват липсите на Делян Пеевски , гуверньора на БНБ Иван Искров и на бившия председател на Комисията за финансов надзор Стоян Мавродиев.  Това е разпоредително заседание. А и началото на делото е свързано със законното право на всеки един от страните да се запознае с всички материали по него... Затова реалният му старт на 13 декември изглежда почти утопичен. По 5000 страници обвинения на 18 лица за КТБ - дума няма за Пеевски и Кръстева (РЕЗЮМЕ)", "date": "2017.11.08", "title": "Насрочиха мегаделото \"КТБ\" за 13 декември"}
{"url": "http://clubz.bg/60446-italiq_razsledva_smyrtta_na_26_afrikanki_v_moreto", "text": "Италианските власти са арестували двама заподозрени за смъртта на 26 африкански жени и момичета от две потънали лодки с нелегални имигранти в морето край южния град Салерно, пише всекидневникът „Кориере делла сера“. Съдебните лекари в момента извършват експертизи дали жертвите, най-младата от които е на 14 години, са претърпели сексуално насилие. За повечето от тях се предполага, че са от Нигерия. Арестуваните са либиец и египтянин. Те са били посочени като шкипери на потънал съд с нелегални имигранти от Африка от оцелелите в корабокрушението. Последните са били спасени от испански военен кораб, участващ в европейската операция „София“ срещу нелегалния трафик на хора в Средиземно море. Екипажът на същия кораб е открил труповете миналата събота и ги е докарал в Салерно заедно с общо 375 спасени корабокрушенци. Говорител на Върховния комисариат на ООН за бежанците казва пред британския „Гардиън“, че 90% от африканките в мигрантските лодки пристигат със следи от насилие и че наскоро сред тях е имало жена, която по пътя е загубила трите си деца. Оцелелите са 2560 мигранти, спасени от удавяне в рамките на четири дни, пише „Гардиън“.", "date": "2017.11.08", "title": "Италия разследва смъртта на 26 африканки в морето"}
{"url": "http://clubz.bg/60444-trymp_kym_kim_ne_ni_izpitvajte_i_ne_ni_podcenqvajte", "text": "Американският президент Доналд Тръмп завърши посещението си в Южна Корея тази сутрин с твърдолинейна реч, адресирана към севернокорейския режим. Обръщайки се към южнокорейското Национално събрание, Тръмп призова международната общност да прекрати „всяка форма на подкрепа, доставки или приемане“ на севернокорейския режим. Американският президент нарисува ужасяваща картина на репресиите, на които той подлага своя народ. В същото време Тръмп обеща на северокорейците „път към много по-добро бъдеще“, ако страната им спре да развива балистични ракети и се съгласи на „цялостна, проверима и пълна денюклреаризация“. В същото време три американски групи военни кораби, водени от самолетоносачи, плават към Западния Пасифик за учения в рядка демонстрация на американска военна мощ в региона. Днес Тръмп е в Китай, чиято подкрепа той ще търси за засилване на международния натиск върху Пхенян. Тръмп и китайският лидер Си Дзинпин обиколиха Забранения град в Пекин със съпругите си. Американският президент нарече Си „приятел“ и не отвори нито дума за търговски санкции, с които преди заплашваше Китай заради големия му излишък в търговията със САЩ. \n\t ", "date": "2017.11.08", "title": "Тръмп към Ким: \"Не ни изпитвайте и не ни подценявайте!\""}
{"url": "http://clubz.bg/60460-petyr_stoqnov_psihopatite_ubivat_30_dushi_lenin_i_stalin_20_mln", "text": "Президентът на България от 1997 до 2002 г. Петър Стоянов коментира пред бТВ 100-годишнината от Октомврийската революция, които се навършиха вчера. Той изтъкна, че няма друго събитие, което да е посрещнато с толкова възторг и дълго време революцията събира симпатиите на целия прогресивен свят. Стоянов припомни, че \"великият Октомври\" и досега има своите последователи. И обясни, че дотогава е имало омраза между нации, религии и нации. Стоянов посочи, че за пръв път след Октомврийската революция на убийствата започва да се гледа от гледна точка на идеологията. Той допълни, че според изследвания дори най-големите психопати, след като убият 30-35 души, се насищат на убийства. Той посочи, че революцията е започнала с куфарчета с пари, дадени на Ленин от германския генерален щаб. Докато сега наследниците на онези, извършили \"великия октомври\", са новите капиталисти и са по-безогледни от тези, срещу които техните предшественици са се борили. По повод спасяването на българските евреи Стоянов заяви, че всичко тръгва от подписката на 42-ма народни представители, начело с Димитър Пешев, които принадлежат към управляващото тогава мнозинство. И допълни, че историята не е само черно и бяло, защото същите тези депутати са подписали Закона за защита на държавата и влизането на България в Тристранния пакт. Стоянов каза още, че БКП не е имала възможност за сериозно участие в спасяването на евреите, защото е била малка нелегална партия. Но изтъкна, че преди 9 септември все пак е имало гражданско общество, каквото след това вече няма. ", "date": "2017.11.08", "title": "Петър Стоянов: Психопатите убиват 30 души. Ленин и Сталин - 20 млн."}
{"url": "http://clubz.bg/60440-syvpadenie_80_debili_tolkova_i_rusofili", "text": "Младият колега Иво Христов започва да разучава по трудния начин разликата между това да бъдеш народен трибун - анархист и депутат от партия, вкоренена до дъно в статуквото. В България на \"професорята\" открай време се гледа снизходително, поради което им се разрешава да приказват всичко, което им дойде до устата. Така и Христов преди няколко години зае нишата на гневна Касандра, която осветляваше тъпаците от българската Троя, че падат в канала защото 2+2=4, а 3+4=11... Иво Христов: Извинявам се за непремерените си думи Само че пропусна да забележи, че в политическите среди играта е друга - там се дебнат един друг и си викат - \"Гепих ли те сега!\" Понеже Христов е новак в занаята, в опозиция е и не могат да му скроят нещо друго, сега ще го транжират до кокал заради \"80-те процента дебили\". Медиите и социалните мрежи вече са мобилизирани на 100. Единственият късмет на Христов е, че принадлежи на здрава и стегната организация със славно бандитско минало, което вчера навърши 100 години юбилей. Там всеки ръфа всеки, но има ли нападение отвън - един е за всички, а всички за един. Така отвън дълго ще ръфат Христов, а отвътре ще го защитават. Ситуацията е мъчителна... Защо ти беше на баир лозе, бе Христов? Я колко сладко си живееше като трибун на широките русофилски маси... \"Комунисти и безродници, а не български социалисти\" Между другото, има едно странно статистическо съвпадение. Христов твърди, че 80 на сто от населението са дебили, а Светлана Шаренкова - че са русофили. Имам силното подозрение, че става дума за една и съща група от хора   \"Комунисти и безродници, а не български социалисти\"", "date": "2017.11.08", "title": "Съвпадение - 80% дебили, толкова и русофили"}
{"url": "http://clubz.bg/60443-bsp_zashtiti_ivo_hristov_v_stil_a_vie_zashto_biete_negrite", "text": "Зам.-шефът на парламента Валери Жаблянов (БСП) защити от парламентарната трибуна своя колега проф. Иво Христов. Вчера той заяви, че Червената армия е спасила българските евреи, а 80% от българите са \"дебилни\". Изказването на Жаблянов бе в стил \"а вие защо биете негрите\". В декларация от името на парламентарната група той припомни скандални реплики на премиера Бойко Борисов, за които той не е подал оставка. Иво Христов: Извинявам се за непремерените си думи Той изтъкна, че българският народ и неговите духовни водачи са застанали в защита на българските евреи в тежките години на Втората световна война. Той отчете, че БСП е участвала в този исторически подвиг. Той изрази безпокойство заради това, че политическата дискусия в днешното Народно събрание се фокусира върху периоди от историята, които разделят нацията. Той припомни, че Христов вече е поднесъл своите извинения за направената от него квалификация, че 80% от българите са дебили и подчерта, че народните представители, независимо от коя парламентарна група са, имат обща конституционна и гражданска отговорност да работят за по-доброто бъдеще на българските граждани и българската държава. По-късно зам.-председателят на БСП Жельо Бойчев заяви, че Христов се е извинил и че счита въпросът за приключен.", "date": "2017.11.08", "title": "БСП защити Иво Христов в стил \"а вие защо биете негрите\""}
{"url": "http://clubz.bg/60448-da_ima_li_bronzova_kyshta_na_mqstoto_na_mavzoleq", "text": "Да бъде ли вдигната „Бронзовата къща“ на мястото на мавзолея? Столична община все още не е взела официално решение, но неофициално като че ли всичко е решено – и дори вече е ясно кога скулптурата на Петър Деянофф ще бъде поставена на избраното място. Инсталирането на произведението ще започне в края на тази година, съобщи пред бТВ Биляна Генова, директор „Култура” към Столичната община. Творбата е посветена на българското председателство на Съвета на Европейския съюз, подарък е от правителството на Австрия и ще остане на площад „Батенберг“ до края на 2018 г. „Бронзовата къща“ представлява метална конструкция, подобна на строително скеле. Авторът ѝ я нарича „къща“, но тя по-скоро прилича на кула. Тежи около 70 тона, основата й заема около 50 квадрата, а височината авторът определя между 10 и 14 метра. Според Деянофф произведението е носител на традициите на българската архитектура и занаятчийство, напомня също и на тракийските ни съкровища. Т.нар. къща ще бъде сглобена от няколко хиляди ръчно изработени масивни бронзови елемента, вратите й ще се отварят и, по думите на скулптора, тя може да бъде използвана и за събития. Преди да бъде предложена за центъра на София, авторът се е опитал да я реализира преди десетина години на Самоводската чаршия във Велико Търново, но не е получил одобрение от НИНКН. \"Бронзовата къща\", която скара София Новината за поставянето на инсталацията в София предизвика остра полемика в социалните мрежи – най-вече заради избраното място. Мнозина не желаят на това място да бъде поставяно произведение, преди да бъде решена цялостната концепция за пространството. Фейсбук групата „Публично изкуство в България“ излезе с отворено писмо до кмета Йорданка Фандъкова, австрийския посланик у нас Роланд Хаузер, председателя на Общинския съвет Елен Герджиков, главния архитект на София Здравко Здравков и др., в което се посочва, че  . В писмото се цитира съобщение в официалния сайт на Столична община за   и че се предвижда „Бронзовата къща“  . От „Публично изкуство в България“ споделят смущението си от избраното пространство за „Бронзовата къща“: Казва се още, че проблемът с  От „Публично изкуство“ дават за пример лондонския площад „Трафалгар“, където на останалия „недовършен постамент“ всяка година се излага различно произведение. От „Публично изкуство“ предлагат да се въведе подобна практика и у нас, като се регулира чрез конкурс. От групата питат дали за локацията за „Бронзовата къща“ е получено становище от Института за паметниците на културата към Министерството на културата. Смятат за редно да бъде обявена и финансовата страна на проекта – на каква сума възлиза и кой поема всеки един от етапите по изграждането, монтирането и поддръжката на произведението до момента на демонтажа му. На последния въпрос има отговор – творбата е подарък от Австрия, те поемат монтирането на произведението, а охраната му ще бъде за сметка на Столична община. Писмото е подписано от д-р Ивелина Ботева  , Мария Каравланова, Хубен Черкелов  , Тодор Обрешков   и Петко Дурмана  . Бронзовата къща\" е изкуство обиколило света, идващо за първи път в страната на автора му. Това мнение изрази общинският съветник Стефан Марков, който е един от съвносителите на доклада за поставяне на арт  инсталацията в центъра на София. По думите му \"Бронзовата къща\" ще превърне за година забравеното пространство на мавзолея в чудесна арт зона на столицата. Според Марков подобни инициативи не трябва да бъдат саботирани, а напротив - насърчавани. Освен това арт инсталацията е подарък на страната ни от Австрия, която ще председателства ЕС след нас през втората половина на 2018 година. Столичният общински съвет ще гласува доклад за поставянето на \"Бронзовата къща\" в Градската градина срещу Двореца догодина на предстоящото си заседание. Вносители са Малина Едрева, шеф на комисията по култура в общината, колежката ѝ от комисията по култура Силвия Христова, Стефан Марков и Прошко Прошков от Реформаторския блок. \"С поставянето на подобна арт инсталация ще се заличи напълно споменът за мавзолея. Затова, вместо празното пространство и паркинга, е по-добре, макар и временно, да си имаме една съвременна арт инсталация при това напълно безплатна за българската страна и Столична община, пък дай боже след време да се премахне и паркинга пред Двореца\", обяснява Марков. Междувременно проектът бе представен от автора си на няколко публични обсъждания. Последното от тях е на 8 ноември от 17 ч. в Столична библиотека.", "date": "2017.11.08", "title": "Да има ли Бронзова къща на мястото на мавзолея?"}
{"url": "http://clubz.bg/60450-prav_e_reshetnikov_kak_da_im_se_vqrva_na_tiq", "text": "Червената армия спасява, демокрацията отнема. Безброй вече са вицовете с тези комбинации. И общото между всички тях е осмиването на онези индоктринирани глави, които не забелязват факти и реалности, които са готови да се обърнат срещу историческата истина и срещу очевидни български интереси, само и само да звучат в синхрон с мрачните дугиновски пророци на евразийството. Колкото повече властта в Москва изпада в изолация и самозабравяне, толкова повече влюбените в тази власт българи стават за смях. Защото им се налага да се държат като напушени глупаци и да говорят небивалици. А те не са глупаци. БСП винаги е била партията, която иска да се харесва на русофилските кръгове и да претендира за монопол над отношенията с Кремъл. На последните избори обаче партията отиде още една крачка отвъд и постави начело на листите си някои от най-ярките кремълофилски говорители. Така Иво Христов стана депутат, а социалистическата партия добави още един щрих неадекватност към портрета си. БСП защити Иво Христов в стил \"а вие защо биете негрите\" Три пъти за последната седмица БСП настъпа мотиката по руската тема. Първо, партията се направи, че не е чула изказването на говорителката на външното министерство в Москва Мария Захарова, че съветските воини са спасили българските евреи. Точно партията, която си иззе монопола на антифашистката съпротива, не намери причина да се обади. Защото антифашизмът може да е им важен, но властта им е по-важна – все пак Съветската армия им гарантира властта за десетилетия. Не си струва да се спори със спонсора, пък било то и по антифашистка тема. Второ, БСП изцяло зае първоначално маргиналната позиция на двама активисти на Българския антифашистки съюз срещу инициативата на българи в Сърбия да върнат старото име на града си – от Димитровград на Цариброд. Когато председателят на Народното събрание Димитър Главчев предаде на президента на Сърбия Александър Вучич искането на нашите сънародници, социалистите го обявиха за враг. За по сигурно – намесиха и Сорос. Българите в Западните покрайнини може да са им скъпи, но гражданинът на СССР Георги Димитров им е по-скъп. Как така ще смее някой да му пипа името?! Трето, БСП защити своя депутат Иво Христов, който зае налудната позиция на Мария Захарова, че именно Съветската армия е спасила българските евреи. Дори посолството на Русия – т.е. също руската държава, призна историческите факти. Да не говорим за реакцията на Организацията на евреите в България и на Американския еврейски комитет. И за да е по-убедителен Христов, нарече 80% от българите дебили. Последното е просто нахално и просташко, другото е политически скандалното – заемането на страната на провокаторката Захарова срещу фактите от историята на България. Легендарният генерал от КГБ Леонид Решетников, който проявява траен интерес към България, каза наскоро в едно интервю по повод най-крещящите русофили: Думите му бяха конкретно за Светлана Шаренкова, която също е част от ръководството на БСП, но описват целия типаж. Изредените примери са само от последната седмица. Но и преди това БСП се събуждаше само при споменаването на Русия - или иска отпадане на санкциите срещу приятелите на Путин, или подскача при споменаването на политиката на Кремъл в доклада за националната сигурност. БСП никога няма повече да помирише власт, ако продължава по този път. Сляпото нагаждане към това, което си мислят, че би се харесало на Кремъл, ги прави да изглеждат все по-тъжно и все по-забавно. Още по-забавно и тъжно става и като си припомним, че дълги години поне по един разпознаваем представител на партията се появяваше на Паметника на Съветската армия на 7 ноември, но от няколко години не е така. И не защото са оценили по различен начин Октомврийската революция и са ни информирали за това, а просто защото Путин обърна демонстративно гръб на тази дата. За последен път БСП спечели избори през 2005 г. - тогава обещаха завършване на присъединяването към ЕС, след което го направиха, въведоха плосък данък и изкараха мандата си докрай. Тогава не се държаха като кремълски палячовци и избирателите ги приеха насериозно. На този фон може би не трябва да се смеем чак толкова много на агент Николай, който днес се е озовал в парламентарната група на ГЕРБ. Преди седмица Георги Марков каза в интервю, че „Бойко Борисов ще ни управлява, докато му омръзнем“. Може и прав да излезе.", "date": "2017.11.08", "title": "Прав е Решетников: Как да им се вярва на тия?!"}
{"url": "http://clubz.bg/60454-praznikyt_na_policiqta", "text": "На 8 ноември - Архангеловден полицейските служители отбелязват своя професионален празник. Тържествената церемония се проведе с водосвет на знамената и поднасяне на венци в памет на загиналите полицаи. Честването събра ръководители, редови полицаи и курсанти от Академията пред сградата на Главна дирекция „Национална полиция\". Ето как видя празника ВЕСЕЛИН БОРИШЕВ: Професионалното ръководство. На преден план са главният секретар Младен Маринов и директорът на ГДНП Христо Терзийски. Водосвет за здраве и спасение на живите. И почит към загиналите. Бодрата смяна.  ", "date": "2017.11.08", "title": "Празникът на полицията"}
{"url": "http://clubz.bg/60449-gradskite_sydii_predlagat_velichka_canova_za_shef_na_sgs", "text": "Общото събрание на СГС реши да предложи на Съдийската колегия на ВСС съдия   за председател на Софийски градски съд. Това съобщиха от пресслужбата на съда. От 75 присъстващи с право на глас,  , нямало е нито един против, а 14 са се въздържали. Кандидатурата й пък е била издигната от 43-ма съдии. 43-ма съдии от Софийския градски съд номинираха Величка Цанова да го оглави  Съдия Цанова благодари за доверието и каза, че ще се постарае в съда да има добър микроклимат и взаимно доверие. Както е известно, между съда и ВСС имаше колизии след подадената оставка на предишния председател Калоян Топалов. Общото събрание излъчи като кандидат за временно изпълняващ функциите (и.ф.) председател Десислава Попколева. \"Става страшно това, което правим в момента...\" Председателката на висшестоящата инстанция обаче - Даниела Дончева (САС) изненадващо се възползва от правомощието си по закон и предложи на съдийската колегия на ВСС Стефан Милев за поста. Въпреки стажа си от едва няколко месеца (преди това е бил прокурор), той бе избран за и.ф. председател на най-големия съд в страната - софийския районен, след като оттам бе опраскан друг бунтар - Методи Лалов. Накрая \"кариерата\" му на шеф приключи  с куп предложения за дисциплинарки срещу съдии и специални благодарности от монолитното мнозинство от предния ВСС. След районния съд - предложиха \"любим\" прокурор и за временен шеф на градския След пируети все пак новият ВСС направи съдия Попколева и.ф. на длъжността. Развоят с титуляря на съда, заради който специално делата за корупция бяха преместени в Специализирания наказателен съд, ще е повече от интересен. \"Става страшно това, което правим в момента...\" След районния съд - предложиха \"любим\" прокурор и за временен шеф на градския", "date": "2017.11.08", "title": "Градските съдии предлагат Величка Цанова за шеф на СГС"}
{"url": "http://clubz.bg/60455-parlamentyt_prie_moratorium_za_novite_lekarstva", "text": "Ще има забрана за плащане на нови терапии за година, решиха днес депутатите при гласуване на първо четене на бюджета за здравеопазване в парламента. Предложението бе от надзорния съвет на НЗОК и бе остро критикувано от опозицията. Според ДПС и БСП бюджета на касата не показва заявка за реформа, например защото не са предвидени сериозни увеличения на парите за извънболнична помощ.  Готви ли се мораториум върху нови лекарства, плащани от НЗОК?  \"Обединените патриоти\" не само подкрепиха мораториума върху новите лекарства, а предложиха и той да бъде повече от година, за да се изравнят средствата на касата.  Според ГЕРБ новият бюджет осигурява \"една стабилна финансова рамка\", заяви председателката на здравната комисия Даниела Дариткова. Опозицията обаче счита, че приоритетите на управлящите са грешни и ще задълбочат финансовите проблеми в здравеопазването. В крайна сметка 125 души гласуваха \"за\" бюджета, 88 - \"против\".", "date": "2017.11.08", "title": "Парламентът прие мораториум за новите лекарства"}
{"url": "http://clubz.bg/60456-vyv_virdjiniq_izbraha_pyrviq_transseksualen_v_shtatskiq_zakonodatelen_organ", "text": "Политик във Вирджиния стана първият транссексуален човек, който беше избран в щатски законодателен орган като успя да надвие един от най-консервативните законодатели, пише \"Гардиън\". Кандидатът на демократите Даника Роъм, бивш журналист в Gainesville Times, победи републиканеца Боб Маршъл, който миналата година подкрепи законопроект, според който транссексуалните хора трябва да използват тоалетни в съответствие с пола, с които са се родили.     Дейвид Тоскано, лидер на демократите в Камарата на делегатите на Вирджиния определи резултата като \"исторически\". \"Така се изпраща послание, че е дошъл краят на политиката на фанатизма\", смята той. Роъм обсъждаше своята полова идентичност по време на кампанията, но много повече се съсредоточи върху теми като работни места, училища и тежките задръствания в северна Вирджиния. Даника започва терапия за промяна на пола, когато е на 28 години. В интервю по-рано тази година каза, че смята, че политиката трябва да приема всички. \"Независимо от това как изглеждате и откъде идвате - кого обичате и какво почитате, ако имате добри идеи за публичните политики, ако сте квалифициран, имате пълното право да поставите идеите си на масата\", смята Роъм. Нейният загубил опонент Маршъл, който е бил в законодателното събрание на Вирджиния от 1992 г., е автор на предложения за поправки, според които бракът е дефиниран като връзка между мъж и жена, както и подкрепя законопроект, който забранява на хомосексуалните да служат в Националната гвардия на Вирджиния. Даника Роъм свири в хеви метъл банда - Cab Ride Home, от 2006 г.  Петорката има четири албума и е подгрявала метал групи като Cannibal Corpse и Amon Amarth, били са на турне във Великобритания през 2012 г. Бандата описва своя стил като \"пиян траш метал\". \"Само защото свиря в хеви метал група не значи, че не мога да се кандидатирам за управлението\", смята Даника. И добавя: \"Металът не е нещо, което само слушате в колата си на път за дома. Музиката и думите разказват историята ви.\"", "date": "2017.11.08", "title": "Във Вирджиния избраха първия транссексуален в щатския законодателен орган"}
{"url": "http://clubz.bg/60451-deputatite_pak_ogranichavat_keshovite_plashtaniq_do_5000_lv", "text": "Прагът за плащанията в брой се намалява от 10 000 лв на 5000 лв., решиха депутатите днес с промени на първо четене в Закона за данък върху добавената стойност. Това е втори опит тази година да се намали допустимата сума за плащане в кеш, но миналия път на второ четене промяната падна. Тогава тя предвиждаше поетапно намаляване на прага до 1000 лв през 2019 г. Според управляващите прагът от 5000 лв е типичен за повечето държави в ЕС, където той варира между 2000 и 3000 евро, както и че това ще ограничи сивата икономика и укриването на данъци. ГЕРБ: Размислихме, кешовите плащания ще са до 5000 лв. В законопроекта се предвижда и премахване на отстъпката от 5% от данъците при подаване на данъчна декларация онлайн. Доводът - целта на намалението е било да се окуражи тази практика. И тъй като това вече е факт, бонусът е изиграл ролята си и не е нужен. Според изчисленията на юристите премахването му ще вкара в хазната допълнителни 1,2 млн. лв. Друга спорна промяна предвижда хората с доходи от чужбина да прилагат към декларациите си \"доказателства\", вместо \"удостоверения\", както бе досега. В закона обаче не е дефинирано какво означава \"доказателства\". В мотивите е отбелязано само, че това ще разшири кръгът от възможни документи, с които се доказват тези доходи. ДПС критикуваха остро тази промяна и гласуваха против. В законопроекта се предвижда и от 2018 г. данъчните декларации на самоосигуряващите се лица и предприятията да се подават само онлайн.", "date": "2017.11.08", "title": "Депутатите пак ограничават кешовите плащания до 5000 лв."}
{"url": "http://clubz.bg/60452-biografyt_na_trymp_stana_po_losho_otkolkoto_se_opasqvah", "text": "Политиката, която води Доналд Тръмп, е крайно опасна за световния мир. Той е непредвидим, стана по-лошо, отколкото се очакваше. Това заявява известният американски разследващ журналист и носител на престижната награда “Пулицър” Дейвид Кей Джонстън. През 2016 г., когато Тръмп водеше предизборна битка като кандидат на републиканците за президент на САЩ, Джонстън публикува негова биография, озаглавена “Досието Тръмп”. В интервю за германския всекидневник “Нордвест Цайтунг” именитият журналист и автор говори открито за кардиналните грешки на президента на САЩ. Предлагаме ви съжденията на Дейвид Кей Джонстън. Стана по-лошо, отколкото се опасявах. Тръмп се оказа напълно непредвидим, тъй като няма никакъв политически опит и все още не разбира как в САЩ се управлява в духа на конституцията. Той смята, че Конгресът и съдилищата са му подчинени. Обгражда се с последователи, които искат да унищожат американската политическа система. Все още не се знае дали Тръмп ще се подхлъзне и скоро ще изчезне, без да остави дълбока следа. Едва през следващите президентски избори през 2020 г. ще видим дали е радикализирал и трайно разединил страната. Опасността е голяма. Неговата изборна победа преди година шокира много десни и леви политици. Те обаче не успяха да излъчат нито свой убедителен лидер, нито да представят политически план “Анти Тръмп”. Обединяват се около идеята за оказване на съпротива. Но докато демократите само казват срещу какво се обявяват и не предлагат своя визия за бъдещето, зад която да застанат, то те нямат никакви шансове. Точно обратното. Визитата на Тръмп в Азия изглежда е част от целенасочена стратегия за провокация. По време на предизборната борба той обяви, че естествено ще използа атомни оръжия. Сега той иска да провокира Пхенян към реакция, за да може да осъществи оповестеното си намерение и да оправдае ядрен удар срещу Северна Корея. Застрашен е животът на 25 милиона души, живеещи в страна затвор, а САЩ биха се превърнали в престъпна държава. За мен Доналд Тръмп е огромна опасност за световния мир. И в Близкия изток върши поразии. Той похвали Саудитска Арабия заради битката й срещу тероризма, а точно саудитите финансират повече терористи, отколкото всички останали държави. Просто му липсват основни познания, за да може да взима мъдри решения. Ясно е, че ще го направи и на следващите избори. Той вече започна да набира дарения за предизборната си кампания, макар да беше избран за президент едва преди година. И в това отношение погазва всички правила. Живителният извор на неговата власт са налудничавите представи на  републиканците, които следват линията на пропагандни медии и сайтове, като Fox, Breitbart и InfoWar. Медиите непрестанно разпространяват Fake News (лъжливи новини), а хората масово се ловят на въдицата им. Докато повече от половината републикаци вярват на Тръмп и не прозират триковете и лъжите му, дотогава републиканците в Конгреса няма да могат да се възправят срещу него, без да разрушат собствената си политическа кариера.", "date": "2017.11.08", "title": "Биографът на Тръмп: Стана по-лошо, отколкото се опасявах"}
{"url": "http://clubz.bg/60457-bryuksel_predlaga_edin_arshin_za_yujen_potok_i_severen_potok", "text": "Европейската комисия предложи днес изменения на газовата директива от 2009 година, които трябва да гарартират, че правилата за конкуренцията на енергийния пазар на ЕС важат за всички влизащи в него газопроводи от трети страни. Тези правила, формулирани във въпросната директива и останалите актове от т.нар. Трети енергиен пакет, изискват разделяне на доставката на газ от собствеността и управлението на преносната мрежа, равен достъп на всички доставчици до тръбата и независимост на пазарния регулатор. Предложението допуска държавите членки да могат да дават дерогации (изключения) от тези изисквания за всички – съществуващи и бъдещи - газопроводи, стига тези изключения да не вредят на конкуренцията на енергийния пазар. Досега директивата позволяваше такива дерогации само за газопроводи в проект, които не биха могли да бъдат построени без тях. В прессъобщение Комисията уточни, че по принцип предложеното изменение би засегнало всички газопроводи, но на практика ще се отрази само на влизащите в ЕС от заобикалящите го морета. Те го свързват с Норвегия, Алжир, Либия, Тунис, Мароко и Русия. Съобщението посочва, че ако бъдат приети, измененията, ще се отнасят и за евентуален бъдещ газопровод между Русия и България по дъното на Черно море. Те обаче няма да се отнасят за строящия се Трансадриатически газопровод (Турция-Гърция-Италия), защото той вече има изключение по условията на съществуващата директива. Комисията смята, че поправката е необходима заради правен вакуум в сегашното законодателство, който позволява т.нар. офшорни проекти (подводни газопроводи) да избягват изискванията на Третия енергиен пакет. Това създаде проблеми с главния доставчик на газ в ЕС – Русия – която отмени проекта „Южен поток“ до България, защото не искаше за него да важат европейските правила. Сега те ѝ създават затруднения с проекта „Северен поток“-2, който пряко я свързва с Германия по дъното на Балтийско море и ѝ позволява да заобиколи главнвата в момента транзитна страна – Украйна. Комисията поиска от държавите членки да ѝ дадат мандат да преговаря с Русия за условията за експлоатация на „Северен поток“-2. Правната служба на Съвета на ЕС (където са представени държавите членки) обаче излезе със становище, че искането на такъв мандат няма правни основания и е чисто политически мотивирано. Докато заинтересовани страни като Германия и Холандия твърдят, че „Северен поток“-2 е бизнес проект, с който ЕС не бива да се занимава, опонентите им начело с Полша смятат, че той засилва зависимостта на ЕС от руските доставки и изолира партньорската за ЕС страна Украйна, лишавайки я от транзитни такси. Проектираната 1 225-километрова тръба дублира вече съществуващия \"Северен поток\"-1 и трябва да пренася по 55 млрд. куб. метра руски газ годишно. ", "date": "2017.11.08", "title": "Брюксел предлага един аршин за \"Южен поток\" и \"Северен поток\""}
{"url": "http://clubz.bg/60458-shahmatnata_dyska_v_blizkiq_iztok_se_razdvijva_dramatichno", "text": "Преди 100 години, на 2 ноември 1917 г., лорд Балфур, външен министър на Британската империя, очаква лорд Ротшилд, изтъкнат евреин и ционист, в кабинета си. Когато се срещат, министърът възкликва: - Честито, сър! Имате момче! След това му подава декларация, в която официално Великобритания изявява своята симпатия към каузата на Световния ционистки конгрес за създаване на \"национално огнище/национален дом на евреите\", която да приюти всички евреи, пръснати по света през последните 20 века. Тези 67 думи, от които се състои Декларацията \"Балфур\" и днес не се приемат еднозначно по света.  Но без съмнение се смятат от израелците за документалната основа, върху която  през 1948 г. ще бъде създадена Държавата Израел, както е официалното название на еврейската държава в Библейска Палестина. Днес Израел и неговото законно и демократично избрано правителство са поставени пред различни предизвикателства във външнополитически план, а и под огромно напрежение във вътрешно политически аспект, тъй като дори министър-председателят е разследван за корупция, а бившият премиер  Ехуд Олмерт дори беше осъден. Въпреки привидното спокойствие и официално без да е в открит военен конфликт, 100 години след декларацията \"Балфур\", Държавата Израел е заобиколена от врагове. Някои от тях, като Иран и неговите проксита, например, стават все по-силни, докато Саудитска Арабия се опитва с различни ходове да навакса позицията си на лидер на арабските а и на ислямските страни. Във вече ясно очерталите се два противостоящи лагера Израел ще трябва да търси своя път, за да оцелее за пореден път. Помирението между Фатах (официално управляващите Палестинската автономия) и ХАМАС (спечелили изборите в Ивицата Газа), обявено на 12-ти октомври тази година в Кайро, изненада мнозина наблюдатели, които разбираемо очакваха пореден провал, след десетки подобни опити за прекратяване на продължилата десетилетие междуособица между двете фракции. Детайлите за споразумението все още не са известни, а и предстоят допълнителни разговори на 21-ви ноември тази година и има още много проблеми, които да попречат на реалното помирение между Хамас и Фатах. Палестинският президент Махмуд Аббас отиде на посещение в Рияд, докато лидерите на ХАМАС веднага посетиха Техеран. Добре осведомени палестински източници твърдят, че е напълно възможно в Рияд да наложат практическо вето върху ХАМАС, които от своя страна се ползват нескрито с подкрепата на иранските аятолласи. Макар саудитската власт да не признава Държавата Израел, неподписвайки сепаративен мир (както са направили Египет и Йордания, например), не се обявява открито за унищожението ѝ, за разлика от Техеран, където дори бившият президент Ахмадинеджад заяви публично, че би \"изличил от лицето  на  земята\" еврейската държава. Израел, представен от премиера Бенямин Нетаняху, категорично не приема участието на ХАМАС в палестинската власт и продължава да настоява, че ХАМАС, в чиято програма фигурира унищожението на израелската държава, нямат място във властта.  Режимът на Асад, подкрепен военно и финансово от Русия и Иран, се опитва да си върне контрола над по-голямата част от страната. Асад контролира столицата, всички големи и важни провинциални градове, мястото в ООН и, макар армията и икономиката му да са съсипани, очевидно оцелява. Цената, обаче, е особено висока за Израел, защото оцеляването на режима в Дамаск е осигурено от мощна подкрепа от Иран и активно участие на отрядите на финансираните от Техеран бойци на Хизбулла – все отявлени врагове на Израел, които отричат правото на Държавата да съществува изобщо. Фамилията Асад беше известна с това, че след израелското анексиране на Голанските възвишения през 1967 г., старият Асад, а и неговият син, който управлява днес, образно казано \"не изстреля нито един куршум\" срещу Израел, макар да ползваше активно антиизраелската реторика. За Израел режимът на Асад беше достатъчно предвидим съсед и враг, а и понякога израелски самолети навлизаха необезпокоявани в сирийското въздушно пространство, за да извършат насочено нападение към някои от лидерите на ХАМАС, добре приети и финансирани от режима в Дамаск. Сирия никога не реагираше на тези нарушения реципрочно, защото това би означавало влизане в пълномащабна война с добре подготвен противник – нещо, за което сирийската армия не  просто не беше подготвена, ами, както доказа продължаващата вече 6 години гражданска война, все още не е, защото без  чуждестранната помощ от Иран, Русия и Хизбулла сирийската армия търпеше тежки загуби.  Сега изходът от Сирийската война е особено притеснителен за Израел, защото неговите най-отявлени врагове излизат от нея с особено засилени позиции. В Ливан ситуацията е особено тревожна, защото сирийската война рязко размести политическите пластове в страната, особено в последно време. Онзи ден министър-председателят Саад Харири, син на взривения през 2005 г. Рафик Харири, подаде изключително изненадващо оставка, която обяви в телевизионнно обръщение от саудитската столица Рияд. В това обръщение той обяви, че Иран се намесва директно в ливанската политика и заедно с шиитската групировка Хизбулла кроят заговор за неговото убийство.  Ако войната в Сирия действително приключи, следващата площадка, на която ще бъде пренесена вгеополитическата борба за надмощие, е именно Ливан. Вероято поради това тази седмица администрацията на американския президент Тръмп обяви, че САЩ застават твърдо зад ливанската армия. В регионален план Саудитска Арабия и Обединените арабски емирства търсят начини да компенсират загубата  в Сирия, търсейки място, в което да уязвят Иран. Това желание да подновят опитите да си върнат доминантните позиции в региона тепърва ще превърне именно Ливан в плацдарм. Заливните  държави, Израел и САЩ споделят общи интереси в сдържането на Иран и в нежеланието им аятолласите да пожънат ползите от очертаващата се, на практика шиитска, победа в Сирия. Администрацията на Тръмп се опитва да ревизира ядреното споразумение с Техеран, за да има още един лост при бъдеща ескалация срещу Техеран. От друга страна, при очертаващия се край на Сирийската война Хизбулла ще бъде в състояние да пренасочи своето внимание към Израел. Бойците на шиитската групировка играят важна роля в налагането на режима на Асад във войната, което ги прави особен добре подготвен в реални бойни действия противник на израелската държава.  При очертаващия се антиирански съюз Хизбулла, с подкрепата на ХАМАС, би трябвало да е основен ирански прокси-играч срещу Израел. Едно е сигурно – тази година нито \"Хизбулла\" и Иран, нито Израел са готови за директен сблъсък. Това, обаче, може да се промени през 2018-та. В Саудитска Арабия всички тежки международни решения се взимат на фона на безпрецедентно овладяване на властовите лостове от Мухаммад бин Салман – младият престолонаследник, в чиято полза най-вероятно съвсем скоро възвъзрастният крал Салман ще абдикира. (повече в статията в новия брой на списание \"Клуб Z\") Танцът на саудитците с Путин започна с надеждата на кралството да убедят руския фактически монарх да укроти съюзниците си в Техеран, като за целта беше договорена изгодна за Москва сделка за закупуване на руско оръжие за 3 млрд. щатски долара. Наред с това саудитците затънаха сериозно във войната  с Йемен, която вече близо две и половина години е в застой, а единственият сигурен резултат е хуманитарна криза за милиони хора, както и епидемия от холера. В същото време Саудитска Арабия в началото на лятото предизвика т.нар. \"Катарска криза\", блокирайки и изолирайки Катар, с което даде ясен сигнал, че всяко сближаване с Иран ще бъде наказвано сурово икономически. В Иран пък доволно потриват ръце, защото вече са създали здрава и непрекъсната т.нар. \"Шиитска дъга\", минаваща през Ирак (където правителството е силно зависимо от подкрепените от Техеран шиитски военни бригади \"Хашд аш-Шааби\", т.е. Народната мобилизация), Сирия и Ливан, като по този начин не само отваря пътя за иранските стоки към Средиземноморието, ами отваря средиземноморските пристанища за иранските петрол и газ, ограничавани от тежките санкции в последните десетилетия. Тази \"дъга\" е подкрепена и от хутитите в Йемен, които дръзко дори изстреляха балистична ракета срещу близкото до Рияд летище \"Крал Халид\". Това бе обявено от саудитския престолонаследник Мухаммад бин Салман за \"акт на  война\" – твърдение, което бе категорично отхвърлено от иранските власти, докато в същото време водещите техерански всекидневници обявиха на първа страница арабските градове от Саудитска Арабия и ОАЕ като постижима и възможна цел за иранските ракети. Във военно отношение засега единствено Израел може да окаже реална военна съпротива на превърналия се в \"господар на огнищата  на напрежение\" Техеран, който не се колебае да насърчава открито шиитските общности и/или групировки (а в случая с ХАМАС в палестинските територии – и сунитски) в Ливан, Сирия, Ирак, Йемен и дори Саудитска Арабия, където близо 40% от населението изповядва шиитската версия на исляма.  Затова е напълно възможно да видим неофициален и на практика скрит съюз между Саудитска Арабия и Израел. Защото няма вечни приятели или неприятели, а вечни интереси. А сега това значи общ фронт срещу Иран.", "date": "2017.11.08", "title": "Шахматната дъска в Близкия изток се раздвижва драматично"}
{"url": "http://clubz.bg/60453-znacite_v_tuityr_stavat_280", "text": "\"Туитър\" планира да увеличи броя на знаците в съобщенията от 140 на 280 за по-голямата част от потребителите, съобщава Би Би Си. Новият лимит няма да се отнася до туитовете на японски, китайски и корейски, които могат да предадат повече информация в един знак. Стъпката е част от плановете на компанията да привлече нови потребители и да увеличи растежа си През септември \"Туитър\" въведе пробно промяната сред ограничена група потребители в отговор на критиките, че 140 знака не са достатъчни. По време на теста само 5 на сто от изпратените туитове са били по-дълги от 140 знаци и само 2 на сто по-големи от 190, съобщиха от компанията. Но тези, които прибягват до по-дългите съобщения, имат повече последователи и прекарват много повече време в туитър. \"Видяхме, че когато хората могат свободно да използват повече от 140 знака, туитват по-често и по-спокойно. Но важно е, че хората продължават да слагат съобщения, които са под 140 знака през по-голямата част от времето и краткостта на \"туитър се запазва\", смятат от компанията. Според статистиката само 9 на сто от туитовете стигат до лимита. В момента сайтът има 330 млн. активни потребители в света. В инстаграм са 800 млн., а над 2 млрд. са във фейсбук.", "date": "2017.11.08", "title": "Знаците в туитър стават 280"}
{"url": "http://clubz.bg/60462-3_mlrd_za_nov_luvyr_v_abu_dabi_snimki_video", "text": "Абу Даби, столица на Обединените арабски емирства, вече има своя Лувър. Официалното му наименование е  , а откриването ще бъде на 11 ноември – десет години след сключването на споразумението с едноименната френска институция   съобщава „Евронюз“. Това е най-скъпият музей, създаван някога, цената му е 3 милиарда долара: най-смелата инвестиция в културата, правена някога. Комплексът, разположен на остров Саадият в Персийския залив върху площ от 24 хил. кв м, включа 55 неголеми сгради, свързани чрез пътеки и алеи. Влагайки в този център още над 1 милиард долара, Абу Даби се надява, че новият музей ще привлече туристи от цял свят. Само за използването на наименованието „Лувър“ в течение на 30 години са платени 525 милиона долара. каза френският архитект на  , Жан Нувел. Художественият център е създаден в рамките на междуправителствения договор между между Париж и Абу Даби. По време на строителството на музея, френският Лувър помага за формирането на колекциите. Около половината от експонатите в тях — 620 произведения – ще влязат в постоянната експозиция. Според договора за дългосрочно сътрудничество, друга част от около 300 експоната, се състои от творби на изкуството, принадлежащи на Лувъра и други френски музеи и галерии, взети от новия музей под аренда. Сред тях има шедьоври на Леонардо да Винчи, Ван Гог, Пол Гоген, Пабло Пикасо, Рене Магрит… Включени са и разнообразни международни колекции – африканска дървена скулптура, мюсюлманско сребро, византийски монети, както и произведения на съвременното изкуство. Директорът на новия   Мануел Рабате е уверен, че „музеят, който емирствата предлагат, е „достоен за вниманието на целия свят“. Едновременно с постоянната експозиция ще бъде открито кафене и детски музей, а празниците за откриването на   с участието на директори на музеи от цял свят, ще продължи няколко дни – от 11 до 15 ноември.      ", "date": "2017.11.08", "title": "$3 млрд. за нов Лувър. В Абу Даби (СНИМКИ, ВИДЕО)"}
{"url": "http://clubz.bg/60461-so2_emisiite_ot_kolite_s_30_nadolu_v_2030_g_sprqmo_2021_g_predlaga_ek", "text": "Европейската комисия предложи днес допустимите въглеродни емисии на новите автомобили  и микробуси в ЕС през 2030 г. да бъдат с 30% по-ниски в сравнение с 2021 г. Законодателното предложение включва и междинна цел за новопроизведените леки и лекотоварните автомибили – до 2025 г. емисиите им да са с 15% по-ниски отколкото през 2021 г. За да стане закон, то трябва да получи одобрението на държавите членки и на Европейския парламент. В прессъобщение Комисията нарича предложението си „технологично неутрално“, но посочва, че иска да поощри въвеждането на автомобили с ниски или с нулеви емисии. В същото време тя подчертава, че преходът трябва да бъде плавен и че очаква делът на автомобилите, които имат двигател с вътрешно горене, да бъде 80% през 2030 г. Тя не се казва каква част от тези 80% биха били хибридни автомобили, т.е. такива, които имат и електрическа тяга.   Преминаването към  коли  с ниски или нулеви емисии трябва да увеличи нетните спестявания от разход на гориво на нова кола до €600 през 2025 г. и €1 500 през 2030 г. и съответно до €2 500 и €3 800 за вановете при срок на експлоатация 15 години, смята Комисията. Предложението предполага ЕС да развие мрежа от чисти станции за презареждане както и авотбусни линии за дълги разстояния, които да заменят масовото използване на лични автомобили. Брюксел предлага 0% намаление на неиндустриалните СО2 емисии в България между 2021 и 2030 г. Комисията представи и план за действие, според който европейският бюджет ще отдели €800 млн. в безвъзмездно финансиране и заеми, за да бъде изградена в Европа мрежа от станции за алтернативни горива като електроенергия, водород, природен газ. Допълнително тя предлага финансиране от €200 млн. за развитие на автомобилни акумулаторни батерии между 2018 и 2020 г. Представеният днес пакет включва и инициатива за улесняване на обществените поръчки за чисти превозни средства и ревизия на директива, която би увеличила използването на комбиниран транспорт, който включва минимален автомобилен пробег и се осъществява главно по релси или вода. Стратегията на ЕС е до 2050 г. въглеродните емисии на неговия транспорт да са с 60% по-ниски отколкото през 1990 г. Днес транспортният сектор дава една четвърт от въглеродните емисии в ЕС, като 22% от тях се падат на автомобилния транспорт.", "date": "2017.11.08", "title": "СО2-емисиите от колите с 30% надолу в 2030 г. спрямо 2021 г., предлага ЕК"}
{"url": "http://clubz.bg/60463-moskov_za_byudjet_2018_tova_e_otkaz_ot_zdravna_politika_vyvejda_se_komunizym", "text": "Бюджетът на НЗОК, който бе приет днес на първо четене в парламента, сочи само едно - отказ от здравна политика. Това заяви в ефира на бТВ бившият здравен министър Петър Москов. Според него приетите финансови параметри противоречат на всеки стратегически документ за здравната система. Основен проблем според него е липсата за финансиране на доболничната помощ, което е приоритет във всяка здравна стратегия: Той заяви, че когато е поел поста здравен министър, е заварил анархия в системата. Парламентът прие мораториум за новите лекарства Става дума за решението да има мораториум за новите медикаменти със срок 1 година. Това засяга и новите болнични практики, отбеляза Москов. Той заяви, че в европейските държави подобен контрол се прави не със забрани, а с националната здравна карта. На въпрос дали за това лобират фармацевтичните компании, Москов отговори: Според него не е решение за корупционните проблеми до всеки болничен мениджър  да сложиш полицай, защото тогава ще трябва да контролираш и полицая.", "date": "2017.11.08", "title": "Москов за Бюджет 2018: Това е отказ от здравна политика, въвежда се комунизъм"}
{"url": "http://clubz.bg/60464-yunker_podkrepq_bylgariq_za_evrozonata_%E2%80%9Eot_syrce%E2%80%9C", "text": "Председателят на Европейската комисия Жан-Клод Юнкер засвидетелства днес публично подкрепата си България да влезе в еврозоната. Еврозоната, която сега има 19 членки, предвижда идния месец в Брюксел среща на върха със седем страни, които са очаквани кандидатки за нея. В последната си реч за състоянието на Съюза пред Европейския парламент на 13 септември Юнкер предложи специален фонд с предприсъединителна помощ за страните, които тепърва ще приемат общата валута. Те са България, Полша, Румъния, Унгария, Хърватия, Чехия и Швеция. Според присъединителните си договори Дания и Обединеното кралство имат изключение от еврото. неназовани европейски представители, според които България е в най-добри позиции да стане 20-а членка на еврозоната. Като аргументи те посочват валутния борд, при който левът е фиксиран към еврото от неговото въвеждане през 1999 г., и стабилните публични финанси на страната – ниски съотношения на бюджетния дефицит и държавния дълг към БВП.", "date": "2017.11.08", "title": "Юнкер подкрепя България за еврозоната „от сърце“"}
{"url": "http://clubz.bg/60459-yunker_obqvi_evropa_za_chast_ot_dnk_na_bylgariq", "text": "Нападките му бяха отправени към европейските дипломати за това, че не са успели да спрат войните, които се водят в момента в арабския сват и за които плаща Европа. Станишев: Българското европредседателство се свежда до кетъринг и няколко срещи в София Цялото българско правителство участва в съвместно заседание с ЕК. На него бяха представени приоритетите на българското председателство на Съвета на ЕС през първата половина на 2018 г. Той на няколко пъти изтъкна похвалите на Юнкер, че страната ни най-добре от всички в ЕС си пази границите. Запитан за отношенията с Турция, Борисов даде следния отговор: Според премиера това е нашата политика и тя е и хуманна и добронамерена. Същевременно Юнкер за пореден път остро разкритикува Турция и изтъкна, че тя като че ли прави крачки встрани от ЕС. Европа обаче желае да бъде приятел с Анкара. Лиляна Павлова: Председателството ще ни струва €75 милиона Българският премиер бе попитан и дали има геополитическа заплаха за България. Той очерта дискутираните днес теми, които според него биха прозвучали като интересни: Борисов е убеден, че това, което не е риск за ЕС, са инфраструктурата, конкурентноспособността. С отпадането на роуминга ще има възможност за инвестиции, туризъм, по-голям пазар. Присъединяването на Балканите е и една от темите за кохезията. Други важни обсъждани днес въпроси са били газовия хъб, енергетиката, общият енергиен пазар. Изключително важна ще е срещата между лидерите на ЕС и Западните Балкани в София на 17 май 2018 г. И Борисов, и Юнкер, както и българската еврокомисарка Мария Габриел бяха единодушни за голямото значение на логото „Съединението прави силата“ на предстоящото българско председателство на Съвета на ЕС. Юнкер похвали българския премиер и го нарече „приятел“, но с изричната уговорка, че е по-скоро добър, отколкото стар такъв. И допълни, че очаква с нетърпение да дойде в България на 11 и 12 явуари 2018 г., когато нашето председателство на Съвета на ЕС ще е започнало. За него България не е нова страна. Юнкер припомни, че той  бил човекът, подписал Договора за присъединяване на Бълария към ЕС през 2005 година. Тогава в качеството си на премиер на Люксембург той е бил председател на Европейския съвет. Юнкер каза, че следващият мониторингов доклад на Комисията за правосъдието и вътрешните работи на България ще бъде „много положителен“.  Формално не съществува връзка между резултатите от евронаблюдението и допускането на България и Румъния в Шенген, европейската зона без вътрешен граничен контрол. Нейни членки като Холандия обаче се позовават на мониторинговите доклади на Комисията, за да се противопоставят на приемането на двете балкански държави. За него е необходимо общото съгласие на всички страни от Шенген. От 2011 г. ЕС е признал, че България и Румъния отговарят на всички технически изисквания за членство в зоната. Комисията трябва да представи поредния си доклад от наблюдението идния месец. Юнкер не каза дали той ще препоръча на държавите членки да сложат край на мониторинга. Условие за това е страната ни да изпълни 17 препоръки, които Комисията направи в миналогодишния си доклад. Сред тях е приемането на закон за борба с корупцията е единен независим държавен орган, който да го прилага. На въпрос готова ли е България за еврозоната Юнкер отговори, че се възхищава на представянето и на резултатите на страната ни: За бъдещето на ЕС и евентуалната интеграция на Западните Балкани председателят на ЕК заяви следното: Еврокомисарката Мария Габриел, чийто ресор е цифровата икономика, заяви, че е щастлива от факта, че цифровизацията ще бъде един от приоритетите на европредседателството на страната ни. Лиляна Павлова: Председателството ще ни струва €75 милиона", "date": "2017.11.08", "title": "Юнкер обяви Европа за част от ДНК на България"}
