{"url": "https://clubz.bg/92773-razhodi_za_diplomaciq_kak_kitaj_pazaruva_dyrjavi", "text": "270 милиардо долара. Толкова са изхарчили китайските власти, за подпомагане на различни инфраструктурни проекти из целия свят от началото на 2000 г. насам. Данните са на изследователската лаборатория AidData, която е събрала масивна база от данни за подкрепяните от Пекин проекти в продължение на периода до 2017 г. Резултатите, цитирани от изданието visualcapitalist,  показват едно - комунистическата върхушка използва огромния си човешки потенциал, който генерира огромни приходи, за да увеличава влиянието си в света, особено в Африка и Южна Африка. Хараре е столицата на Зимбавбе. На върха на планината, която прегръща града - на няколко мили северно от оживените улици, невъоръженото човешко око започва да вижда оформянето на извиващ се модерен комплекс. Сградата, след като бъде завършена, ще бъде дом на парламентан на африканската държава. Сданието, което трябва да приюти цветът на местната политическа класа, обаче не е платен нито от тях, нито от данъкоплатците. Проектът е финансиран от Китай. Подарък. Подарък за 140 млн. долара. Според Жао Баоганг, посланик на Поднебесната в Хараре, харизаната сграда ще бъде символ на приятелството между двете страни и е много важен за усещането за деколонизация на Зимбабве.  Иронично, имайки предвид, че по този начин Китай си купува - първо: гласове в общите събрания на ООН, огромно влияние в местния парламент и лесно спечелени поръчки за всички компании, които решат да \"строят\" новия Африкански свят.  Схемата се повтаря в много, много други държави. През 2015 г. китайският президент Си Дзинпин посети Исламабад, за да открие Китайско-Пакистанския икономически коридор (CPEC), като стартира инвестиция в размер на 46 милиарда долара, която трансформира транспортната система и електропреносната мрежа на Пакистан. CPEC е създаден да укрепи стратегическите отношения между двете страни и е част от мащабната инициатива на Китай  -\"един пояс, един път\". Един от най-големите проекти, финансиран от Китай, беше проектът Карачи ядрена енергия K2 / K3. Този мащабен проект за производство на електроенергия се управлява предимно от държавната китайска банка Exim, която натрупа над 6,6 милиарда долара за три фази на плащания. Още много милиарди долари китайски капитал финансират всичко, което могат - от магистрали до проекти за въобновяема енергия. Исламабад не може да откаже, не и при средногодишно ниво на безработица от 40%. Никой не отхвърля нововъздадените работни места току така. Естествено това доведе и до тези резултати: Китайската политика има най-високо одобрение в Пакистан от целия свят. Цели 80% от местните смятат, че Китай е добра и приятелска държава. Адис Абеба е тотално променена - нови околовръстни шосета, улици, сгради, бизнес центрове. И първото метро в Субсахарска Африка. Всичко това благодарение на безграничното финансиране на Пекин.  Големият подарък - нова сграда за централата на Африканския съюз, която струваше на китайските данъкоплатци малко над 200 млн. долара.  Пекин продължава и днес да налива пари в транспорт, в релсови пътища и нови влакове. Включително връзката между Етиопия и Джибути, струаваща над 4,5 млрд. долара. Схемата от Пакистан и Етиопия се повтаря и в Замбия, Чад, Кения, Нигерия, Судан, Мозамбик и др. Печалбата - към 2019 г. в Африка оперират над 100 000 китайски фирми, които не спират да печелят де що има обществена поръчка.  Тънкият момент обаче е в детайлите, разбира се. Не всичко е подарък. Африканските лидери обичат да радват населението си, което започва да свиква на новите придобивки. След първоначалните подаръци, някой трябва да поддържа нивото, а пари няма. Тогава идват заемите - Китай ги раздава лесно. Е, примерът с Етиопия е хубав - половината от външния дълг на страната е към... Китай. Когато си почти пред фалит и нямаш особени приходи - банките не дават кредити. Не и ако си Шри Ланка, остров, който притежава едно от най-важните морски пристанища в света. Не и ако банката е Китай. Хамбантота - проект завършен през 2011 г., беше финансиран от Пекин, който този път дори си докара работници от родината.  Няколко години по-късно, невъзможността на Шри Ланка да се изплати стана твърде видима и се наложи следното решение - Китай поема собствеността на пристанието за следващите 99 години. Не лоша сделка. Китайските кораби за доставки вече са пряко разположени до тези на най-големия конкурент - Индия. \" , написал някога първият вицепрезидент на САЩ Джон Адамс. Китай е избрал второто. Африка и Азия ще генерират най-големия растеж в света през следващите 10 години. Шест от десетте най-бързо развиващи се икономики са на Черния континент. Китай е топ търговски партньор на всички тях. САЩ е едва трета.  \"Един пояс, един път\" пък обвърза почти цяла Азия с Пекин. Ако проектът продължи - след 20 години Китай ще бъде централния играч май-бързо развиващите се и потенциално богати страни в света. ", "date": "2020.01.10", "title": "Разходи за дипломация. Как Китай \"пазарува\" държави"}
{"url": "https://clubz.bg/92783-trymp_chestiti_rojdeniq_den_na_kim", "text": "Американският президент Доналд Тръмп е изпратил поздравления на севернокорейския лидер Ким Чен-ун по случай рождения му ден, предадоха Ройтерс и ДПА, като се позоваха на висш южнокорейски представител. Северна Корея зове за „активни военни контрамерки“ Смята се, че Ким Чен-ун е роден на 8 януари и сега е на 36 години. Южнокорейският съветник по националната сигурност Чун Юи-йон каза, че при посещението му във Вашингтон тази седмица Тръмп го е помолил да предаде на Ким поздравления по случай рождения му ден и вчера това е било направено. Ким създаде \"социалистическа утопия\" (СНИМКИ) Срещнахме се в деня, когато Ким Чен-ун има рожден ден, президентът Тръмп си спомни това и ме помоли да предам благопожеланията му, каза Чун при връщането си в Сеул. Той не съобщи подробности под каква форма е било предаденото послание и дали е съдържало и друго. Тръмп: Имам доверие в Ким, не искам и война с Иран Във Вашингтон Чун е разговарял с колегите си от САЩ и Япония - Робърт О'Брайън и Шигеру Китамура. Южнокорейският съветник каза, че са обсъдили постигането на траен мир на Корейския полуостров, но не навлезе в подробности. Ким създаде \"социалистическа утопия\" (СНИМКИ) Тръмп: Имам доверие в Ким, не искам и война с Иран", "date": "2020.01.10", "title": "Тръмп честити рождения ден на Ким"}
{"url": "https://clubz.bg/92790-ppoblemyt_c_%E2%80%9Enezavicimiq_ppo%C4%B8ypop%E2%80%9C_%C4%B8ojto_shte_pazcledva_glavniq_yvicva_%C2%A0za_velikden", "text": "Eдин oт ĸлючoвитe зa изминaлaтa, a и зa нacтoящaтa гoдинa въпpocи - ĸoй, ĸaĸъв и oтĸъдe щe e „нeзaвиcимият“ oбвинитeл, ĸoйтo щe paзcлeдвa и пpeдaвa нa cъд глaвния пpoĸypop, нямa дa пoлyчи cĸopoшeн oтгoвop.  Oптимиcтичнитe пpoгнoзи ca тoвa дa cтaнe нaпpoлeт, нaпpимep - oĸoлo Beлиĸдeн (тaзи гoдинa тoй щe e нa 19 aпpил). Toвa ycтaнoви пpoyчвaнe нa   . Koeтo, нeвиннo, тpъгвa oт cтaнoвищe нa пpaвнaтa ĸoмиcия нa Bиcшия cъдeбeн cъвeт. Дpaмaтa e извecтнa - Бългapия бe зaдължeнa дa ocигypи ycлoвия зa „oбeĸтивнo и нeзaвиcимo“ paзcлeдвaнe cpeщy глaвния пpoĸypop oщe в peшeниeтo „Koлeви“ нa Eвpocъдa пo чoвeшĸитe пpaвa oт 2009 г. Oттoгaвa нищo нe ce cлyчи, нo пъĸ в изминaлaтa 2019 г. aнгaжимeнтът бe пpипoмнeн мнoгoĸpaтнo - и oт Cъвeтa нa Eвpoпa, и oт Eвpoĸoмиcиятa, пo пoвoд oтмянaтa нa мoнитopингa. Bлacтитe ce зacyeтиxa, изниĸнaxa пpoeĸти вcяĸaĸви. Cлeд oтпop oт CE, пъpвoнaчaлният пpoeĸт „Kиpилoв“, ĸoйтo cлaгaшe в пaĸeт тъpceнeтo нa oтгoвopнocт oт „тpимaтa гoлeми“ в Teмидa, oтмpя. Peшaвaщи бяxa ĸaтeгopични cтaнoвищa и нa Beнeциaнcĸaтa ĸoмиcия, и нa Koмитeтa нa миниcтpитe нa CE. Taĸa ce poди нoв пpoeĸт, зa измeнeниe и дoпълнeниe нa Haĸaзaтeлнo-пpoцecyaлния ĸoдeĸc (HΠK), глacyвaн нa извънpeднo зaceдaниe нa пpaвитeлcтвoтo нa 7 дeĸeмвpи, cъбoтa. И внeceн в Hapoднoтo cъбpaниe нa 9 дeĸeмвpи, пoнeдeлниĸ. Bъпpocнoтo зaĸoнoтвopчecтвo пpeдвиди, чe шeфът нa Инcпeĸтopaтa нa BKΠ щe пpoвeждa oбeĸтивнoтo и нeзaвиcимo paзcлeдвaнe cpeщy глaвния. Kaĸтo и чe тoй щe ce избиpa c 2/3 мнoзинcтвo oт Πpoĸypopcĸaтa ĸoлeгия нa BCC - в ĸoятo, ocвeн глaвния пpoĸypop, oбичaйнo зaceдaвaт бивши и бъдeщи oбвинитeли, пoдчинeни нeмy. Πpeдлoжeниeтo poди вълнa oт нecъглacия. B ĸpaйнa cмeтĸa, нa 19 дeĸeмвpи бe oбявeнo зa внeceнo иcĸaнe зa тълĸyвaнe в Koнcтитyциoнния cъд. A нa 20 дeĸeмвpи oт KC yвeдoмиxa зa пoлyчeнo oт тяx иcĸaнe oт Mиниcтepcĸия cъвeт. B пoлyчeния oт Koнcтитyциoнния cъд вapиaнт пpaвитeлcтвoтo мy зaдaвa въпpoca:  Toгaвa, нa 20 дeĸeмвpи 2019 г., бe oбpaзyвaнo дeлo 15 oт 2019 г. нa KC, c дoĸлaдчиĸ Гpoздaн Илиeв. Meждyвpeмeннo пpaвocъдният миниcтъp Дaнaил Kиpилoв „в cпeшeн пopядъĸ“ e пoиcĸaл c пиcмo cтaнoвищe нa yпpaвлявaщия cъдeбнaтa влacт opгaн - BCC, пo въпpocния пpoeĸт зa „нeзaвиcимия“ пpoĸypop. Πиcмoтo e билo c дaтa 6 дeĸeмвpи, пpoeĸтът бe глacyвaн извънpeднo oт MC нa 7 дeĸeмвpи, ĸaĸтo вeчe cпoмeнaxмe нa 9 дeĸeмвpи вeчe e внeceн в пapлaмeнтa. Caмo чe въпpocнoтo пocлaниe oт Kиpилoв пpиcтигa във BCC eдвa нa 12 дeĸeмвpи. Ha тaзи дaтa e и пocлeднoтo зa гoдинaтa зaceдaниe нa Πлeнyмa нa cъвeтa, oт cyтpинтa. Πpи тoвa пoлoжeниe, cлeд Πлeнyмa ce пpoвeждa извънpeднo зaceдaниe нa pecopнaтa пpaвнa ĸoмиcия нa BCC - oт 14 чaca c eдинcтвeнa тoчĸa в днeвния peд „Πиcмo нa миниcтъpa нa пpaвocъдиeтo oтнocнo пpoeĸт нa Peшeниe нa Mиниcтepcĸия cъвeт зa oдoбpявaнe нa пpoeĸт зa измeнeниe и дoпълнeниe нa HΠK“. Peшeниeтo й e:  Teĸcтът нa ЗHA глacи: Heщo пoвeчe - миниcтъp Kиpилoв e бил yвeдoмeн, чe BCC иcĸa дa ce пpoизнece пo вaжния пpoeĸт. Cлeд пpoмянaтa нa cитyaциятa, зa дни - ĸoгaтo ce влизa в дpyгa xипoтeзa нa „внeceн“ в HC зaĸoнoпpoeĸт, BCC вeчe зaявявa, чe щe изчaĸa дeлoтo в Koнcтитyциoнния cъд. И щe изpaзи cвoeтo cтaнoвищe пo нeгo, aĸo бъдe ĸoнcтитyиpaн ĸaтo зaинтepecoвaнa cтpaнa. \n\t \n\tToвa - ĸoнcтитyиpaнeтo нa BCC - вepoятнo щe cтaнe. Ho, пo инфopмaция нa Дe фaĸтo, KC щe зaceдaвa пo дoпycтимocттa нa иcĸaнeтo нa пpaвитeлcтвoтo в ĸpaя нa янyapи. Ha тoвa зaceдaниe, aĸo дeлoтo бъдe дoпycнaтo, щe ce oпpeдeлят и зaинтepecoвaни cтpaни. Πocлe cлeдвa минимyм eдин мeceц cpoĸ зa пpeдcтaвянe нa cтaнoвищa. Taĸa, cпopeд cъдии, дo peшeниe пo cъщecтвo нa KC мoжe дa ce cтигнe нaпpoлeт, нaй-вepoятнo - oĸoлo Beлиĸдeн. Дoтoгaвa и пpoeĸтът в Hapoднoтo cъбpaниe явнo щe cтoи зaмpaзeн. A пpи пocлeднитe ĸoнcyлтaции зa бъдeщaтa ĸoнcтитyциoннa peфopмa пpи пpeзидeнтa, yчacтницитe oт нeпpaвитeлcтвeни opгaнизaции вeчe пpeдлoжиxa „paбoтeщи“ вapиaнти ĸoй дa paзcлeдвa глaвния. Eднa oт идeитe, нa Cъюзa нa cъдиитe, e въпpocнoтo paзcлeдвaнe дa ce пpoвeждa oт нaĸaзaтeлeн cъдия oт BKC. B тaзи нacoĸa, впpoчeм, имa и дpyги paзpeшeния. Haпpимep - cпиcъĸ нa пpoĸypopи, ĸoитo нe ca нa пpяĸo пoдчинeниe нa глaвния, измeждy ĸoитo дa ce избиpa аd hоk (cпpямo cитyaциятa).", "date": "2020.01.10", "title": "Пpoблeмът c „нeзaвиcимия пpoĸypop“, ĸoйтo щe paзcлeдвa глaвния, yвиcвa - за Великден"}
{"url": "https://clubz.bg/92767-15_maj_denqt_na_danychnata_svoboda", "text": "През 2020 г. в държавната хазна е планирано да постъпят рекордните 46,8 млрд. лв. приходи. Средно за един календарен ден българите ще изработват по 346 млн. лв., което означава, че ще са необходими близо 136 дни за попълване на хазната. Казано с други думи, Денят на данъчна свобода през 2020 г. ще настъпи на 15 май. Това е денят, в който гражданите ще спрат да работят за държавата и ще започнат да работят за себе си. Датата е символична и показва кога държавната хазна ще се попълни, ако всичко изработено бъде незабавно изземвано – у нас я наричаме . Въпросните 136 дни отразяват общите приходи в консолидираната фискална рамка за 2020 г., но има някои специфични моменти, които следва да се отчетат: работа към държавата. Това отразява заложените в бюджета близо 2,7 млрд. лв. помощи от ЕС. Местните данъкоплатци ще работим до 7 май за държавата, а в дните до 15 май ще бъдем отменени от европейските данъкоплатци; Денят на данъчната свобода идва все по-късно За пръв път от над 10 години държавният бюджет е планиран без излишък или дефицит. През последните години традиционно в бюджета се залага дефицит, а в крайна сметка се формира излишък – това се случи през 2016-2018 г. През 2019 г. картината беше подобна, но еднократният разход за изтребителите все пак доведе до дефицит от близо 1,2 млрд. лв. на касова основа. През 2020 г. за пръв път след рецесията у нас от 2009 г. се планира бюджет с балансирано салдо; Най-много дни през 2020 г. ще са необходими за попълване на приходите от ДДС – 34 дни. За приходите от акцизи ще са нужни над 16 дни. За осигуровките ще е нужен над месец – 24 дни за социално осигуряване и 9 дни за здравно. Приходите от подоходните данъци ще се попълнят за близо 13 дни, а тези от корпоративни данъци – за малко над 8 дни. Други над 7 дни ще се работи само за да платим държавните и общинските такси. През последните години се наблюдава тенденция дните, необходими на българските данъкоплатци да попълнят тяхната част от бюджета да бъдат все повече и денят на данъчна свобода да идва по-късно. Това означава, че реално данъчната тежест в страната нараства. Преразпределението през приходната част на бюджета през 2020 г. се планира да достигне 36,9%, което е с малко над нивата от 2019 г. и реално е най-високата стойност за последните 10 години. Докато през 2017 и 2018 г. беше покачена вноската за пенсия, а през 2019 г. беше покачен максималният осигурителен праг, през 2020 г. българския данъкоплатец е изправен пред по-високи местни данъци и такси. За съжаление, през последните над 10 години, след въвеждането на плоския данък от 2008 г. няма примери за намаление на данъчната тежест у нас. Сметката разпределя данъчното бреме върху абсолютно всички български граждани, в т.ч. деца и пенсионери, но реално работещите понасят в най-голяма степен данъчната тежестта в страната. За последните тя е близо 50%, тоест за тях Денят на данъчна свобода идва чак в края на юни.", "date": "2020.01.10", "title": "15 май - денят на данъчната свобода"}
{"url": "https://clubz.bg/92788-kak_kancleryt_kurc_zapochna_rabota_kato_kelner_s_chorapogashtnik", "text": "Годината в Австрия започна с медиен скандал, който от няколко дни е една от водещите теми в страната. Милиони австрийци се заливат от смях заради гаф, направен от австрийската обществена телевизия, при излъчването на клетвата на новото правителство. По погрешка субтитрите за хора със слухови увреждания, съпровождащи кадрите на политическото събитие на годината, бяха заменени от телевизията с надписи от сапунката По-късно, в речта си, президентът според субтитрите заявява: Поглежда към Курц: При ръкуването на държавния глава с членовете на новото правителство пък репликите са: От телевизията се извиниха за гафа и казаха, че е станало техническо объркване. Грешните надписи вече са изтрити, но могат да се видят все още в туитър.", "date": "2020.01.10", "title": "Как канцлерът Курц започна работа като келнер с чорапогащник"}
{"url": "https://clubz.bg/92782-internet_tyrgoviq_v_bylgariq_pecheli_vse_po_golqm_pazaren_dql", "text": "Търговията в интернет в България печели все по-голям пазарен дял за поредна година и продължава да увеличава печалбите си. Това заяви днес пред БНР председателят на Българската е-комерс асоциация Жанет Найденова.  Според данните на асоциацията - най-купуваните стоки онлайн са мода, спортни изделия и обувкия. Следват най-вече стоките за дома, играчки, мебели, храна, напитки и различни стоки за ежедневна употреба.  През последните години се наблюдава и тенденция към увеличаване на ръста на онлайн продажбите на туристическите услуги, самолетните билети и целите туристически пакети.  \"Шпигел\": Социалните мрежи се насочват към онлайн търговията Плащаме ДДС онлайн на едно гише при онлайн търговия в ЕС Донякъде изненадваща е разбивката на пазаруващите онлай, що се отнася до това откъде се купува най-често - от град или от село. Справката показва, че жителите на градовете водят в класацията с 22% от ръста през последните 2 години, но не може да се каже, че селата изостават сериозно - те генерират почти 18% от продажбите.  Повечето от потребителите (88%) пазаруват от български онлайн магазини, 35% купуват от онлайн магазини в ЕС и само 17,2% - от магазини извън ЕС. Тук се налага едно уточнение - много от електронните магазини, които предлагат стоки в сайтове на български език и за българските потребители, всъщност са базирани в чужбина - най-вече в Румъния и страни от Централна Европа.  Според Жанет Найденова Асоциацията очаква ръстът да продължи и през тази година. Ще расте броят и на електронните магазини, заедно с новите маркетингови средства, които се появиха покрай масовата инвазия на социалните платформи.  Плащаме ДДС онлайн на едно гише при онлайн търговия в ЕС", "date": "2020.01.10", "title": "Интернет търговия в България печели все по-голям пазарен дял"}
{"url": "https://clubz.bg/92787-lyubitelski_kadri_pokazvat_sblysyk_v_nebeto_nad_teheran_video", "text": "Иранският посланик във Великобритания отрече съобщенията, че иранските власти са заравнили с булдозери мястото на катастрофата край Техеран на украинския пътнически самолет, за който Канада и няколко западни лидери казват, че може да е бил свален по погрешка с ракета, предаде Ройтерс, цитирана от БТА. В туит Хамид Бейдинеджад нарича тези твърдения \"пълен абсурд\". Иран отрича самолетът да е бил ударен от ракета. Асошиейтед прес съобщи за получени любителски видеокадри, заснети от улиците в Техеран по време на катастрофата, които като че ли потвърждават версията за сваляне на самолета с ракета земя-въздух. На тях се виждат последните секунди от полета на самолета, който се разби броени часове след иранските ракетни удари срещу военни бази в Ирак, в които има американци. На един от клиповете в черното нощно небе се вижда бързо движеща се светлинна точка между клоните на уличните дървета, откъдето някой снима видеото. След няколко секунди ярък светлинен взрив озарява небето, след като точката, изглежда, се сблъсква с нещо във въздуха. Това е украинският самолет, излетял малко по-рано в сряда рано сутринта няколко часа след иранските ракетни удари, отбелязва АП. В долната част на кадрите се виждат силуети на сгради, над които се движи светлинната точка - вероятно ракета. Кадърът е тих, чува се само лай на куче наблизо. Десет секунди по-късно се чува страховит трясък, като от мощна гръмотевица. Второ видео изглежда показва как горящият самолет се разбива на земята. Бял пламък се носи надолу през черното небе и от него понякога излизат искри. После той изчезва зад дърветата и огромно огнено кълбо озарява небето при удара със земята. Някой край камерата казва на фарси: \"Самолетът се запали. Шахриар. Фердосих (имената на две предградия близо до техеранското летище - бел. ред.). В името на състрадателния и милостив Бог. Боже, помогни. Обадете се на пожарната!\" АП е потвърдила достоверността на видеоклиповете, сравнявайки виждащите се на тях сгради с реални локации на картата на града и с точния район, над който самолетът е изчезнал от радарите.", "date": "2020.01.10", "title": "Любителски кадри показват сблъсък в небето над Техеран (ВИДЕО) "}
{"url": "https://clubz.bg/92789-evropa_pritesnena_islqmisti_se_mestqt_ot_siriq_v_libiq", "text": "Все повече бойци на „Ислямска държава“ се отправят от Сирия към Либия, заяви пред български журналисти в Брюксел външната министърка Екатерина Захариева. Тя участва в свикания извънреден Съвет „Външни работи“, посветен на ситуацията както в Либия, така и в Иран, и Ирак. Борел: Коалицията срещу „Ислямска държава“ е под заплаха За тревожното явление предупредил специалният пратеник на ООН в Либия Гасан Саломе. Въпреки опитите за постигане на примирие обаче продължават да се водят военни действия. Най-важното сега според Захариева е всички да подкрепят Германия и усилията на ООН за т. нар. Берлински процес, имащ за цел стабилизирането на Либия, както и провеждането още този месец на конференция за постигане на съгласие по примирието и спазването на оръжейното ембарго. Друг повед за притеснение е, че, както се случи в Сирия, ЕС отново като че ли може да „изпадне“ от масата за преговори, да носи само последиците, да плаща, но и да не участва в политическия процес. И всички трябва да подкрепят усилията на Германия това да не се случи. Затова първите дипломати на страните членки са дали пълен мандат на върховния представител на Съюза по външната политика Жозеп Борел и на германския външен министър Хайко Маас. 12 либийски офицери са осъдени да платят 500 000 лв. на Валя Червеняшка Същевременно български правителствени източници споделиха пред Клуб Z, че страната ни е готова да окаже всякакво съдействие и по юридически, и по други пътища  . Вчера Софийският градски съд постанови 12 либийски офицери да платят 500 000 лева на Валя Червеняшка, защото е била изтезавана. Същото важи и за друга медсестра, която също осъди Либия за същата сума - Нася Стойнова. Неидентифицирани самолети поразиха цели в Сирия до Ирак CBS: Официални лица от САЩ смятат, че Иран е свалил украинския самолет Относно ситуацията в Близкия изток България е сред страните, които настояват за запазването на мисията на коалицията за борба с „Ислямска държава“ в Ирак и на тренировъчната мисия на НАТО там, допълни Екатерина Захариева. Тя изтъкна като много важни идващите от Иран сигнали за готовността на тази страна за независимо разследване на катастрофата с украинския семолет и достъп на експерти от държавите, у които са дали най-много жертви в нея. Според Захариева това ще помогне за изясняването на истината и премахването на всякакви спекулации. Преди началото на Съвета генералният секретар на НАТО Йенс Столтенберг, който също участва в него, заяви, че  . При трагедията загинаха всички 176 души на борда. Може би е време ЕС да играе роля в Близкия изток, смята Екатерина Захариева. Тя ще подкрепи идеята за назначаване на специален представител на Съюза в този регион. България подкрепя и предложението на австрийския външен министър Александер Шаленберг ЕС да посредничи в преговорите между страните в настоящия конфрикт, т.е. Иран и САЩ. Преди срещата Шаленберг заяви, че ако Техеран и Вашингтон не седнат на масата за преговори, Брюксел трябва да я закара до тях. Приоритет на ЕС е деескалация на напрежението в Либия, Иран и Ирак, заяви Жозеп Борел след заседанието на Съвета. Той се опасява, че кризата в Либия може да излезе извън контрол, което би било най-лошият сценарий. Дипломат номер 1 на ЕС допълни, че бойците на „Ислямска държава“ се стичат в тази страна не само от Сирия, но и от Судан. А маскар в момента не всички намиращи се в Либия мигранти е дори в момента много от намиращите се в Либия митланти да нямат намерение да тръгват към Европа, те могат да променят решението си. Причината е, че много от тях работят в Либия и могат да се лишат от работата си при задълбочаването на кризата. А тя може да се разпростре на юг към Сахел – зоната между Сахара и плодородните земи на юг. Близкият изток не може да си позволи още една война, каза Борел за ситуацията в Иран и Ирак. Като приоритет на ЕС остава и борбата срещу „Ислямска държава“ на територията на Ирак. Колкото до ядреното споразумение с Иран, то на всяка цена трябва да бъде спасено. А ЕС продължава да съжалява, че САЩ се оттеглиха от него. 12 либийски офицери са осъдени да платят 500 000 лв. на Валя Червеняшка Неидентифицирани самолети поразиха цели в Сирия до Ирак CBS: Официални лица от САЩ смятат, че Иран е свалил украинския самолет", "date": "2020.01.10", "title": "Европа притеснена - ислямисти се местят от Сирия в Либия"}
{"url": "https://clubz.bg/92791-grigor_blagodarq_na_rodinata_i_na_neveroqtniq_mi_otbor", "text": "Григор Димитров излезе с емоционално и патриотично послание в инстаграм за участието на България в първия турнир ATP cup в Австралия. Тимът ни, воден от играещия капитан Григор Димитров, зае девето място в крайното класиране. На два пъти по един сет не достигна, за да играе на четвъртфинал. Федерацията по тенис отговори на анонимка, нарече я fake news Междувременно ясни са вече и полуфиналите на пилотното издание на надпреварата. Испания ще срещне Австралия, а другата двойка е Сърбия - Русия. Русия и Австралия са полуфиналисти на ATP cup Водените от Рафаел Надал иберийци имаха трудности срещу Белгия, тимът на която излезе от \"българската\" група. След като надви Григор Димитров, първата ракета на \"червените дяволи\" Давид Гофен удари и Рафа - 6:4, 7:6(3). Това е първото поражение на световния №1 за годината. На двойки Надал и Пабло Кареньо Буста изстрадаха 6:7(7), 7:5, 10:7 срещу Сандер Жил и Йоран Флиген. Така Испания победи с 2:1. Преди това Сърбия, начело с Новак Джокович, преодоля Канада с 3:0. Русия и Австралия са полуфиналисти на ATP cup", "date": "2020.01.10", "title": "Григор: Благодаря на родината и на невероятния ми отбор"}
{"url": "https://clubz.bg/92778-mariq_gabriel_s_nagrada_na_jenite_v_biznesa", "text": "Българският еврокомисар Мария Габриел  е удостоена с глобална визионерска награда за лидерството й в защитата на правата на жените и равенството между половете. Почетният комитет на Срещата на върха за жените в бизнеса в Централна Европа-САЩ й присъди отличието си за 2019 г. Тя е отличена за редица нейни инициативи за насърчаване на по-голямото участие на жените в цифровия сектор и признаване на ролята им за развитие на цифровото общество и икономика.", "date": "2020.01.10", "title": "Мария Габриел с награда на жените в бизнеса"}
{"url": "https://clubz.bg/92771-vtora_jena_s_transplanirana_ot_pochinal_donor_matka_rodi", "text": "Жена с матка, трансплантирана от починал донор, роди момченце във Филаделфия, съобщи Асошиейтед прес, информира БТА. Дженифър Гобрехт нарича бебето си \"чудо\". То е първото, родено в рамките на двегодишните изпитания в университета на Пенсилвания за трансплантиране на матка. Майката е на 33 години и се е родила без матка. Тя е получила органа от починал донор през 2018 г. Малкият Бенджамин е второто дете, родено с трансплантирана матка от починал донор в САЩ и осмото от трансплантирана матка. В света са извършени около 70 трансплантации на матка. Повечето от тях обаче използват живи донори, обикновено роднини. Бенджамин се е родил през ноември миналата година. Участниците в изпитанията на университета на Пенсилвания ще бъдат проследявани 10 години", "date": "2020.01.10", "title": "Втора жена с транспланирана от починал донор матка роди "}
{"url": "https://clubz.bg/92779-ako_neno_dimov_ne_beshe_daval_voda_na_firmi_pernik_nqmashe_da_e_na_rejim", "text": "С тези думи наблюдаващият прокурор Ангел Кънев представи днес обвинението за безстопанственост срещу бившия вече министър на околната среда и водите Нено Димов, който вече е в ареста. Димов е разписвал всички разрешителин за отпускане на вода на две фирми лично и от думите на спецобвинителите стана ясно, че едва ли ще има други обвиняеми. След като днес следобед са му предявени обвинения, прокуратурата ще го премести от Трето районно за 72 часа в ареста на \"Г. М. Димитров\". Срещу него ще бъде повдигнато обвинение по чл. 219, ал 3 по НК, което предвижда от 2 до 8 години затвор, поясни прокурорът на нарочна пресконференция.  Нено Димов подаде оставка от ареста, Борисов я прие Оказва се, че ВиК дружеството е подавало системно и коректно писмени сигнали до Министерството на околната среда и водите (МОСВ) за намаляващите още от началото на 2018 г. количества в пернишкия язовир, според твърденията на обвинението. Въпреки че е имал всички всички данни за притока, разхода и задаващата се катастрофа, Димов е продължил да отпуска месечно по 280 милиона куб м за „Стомана“-Перник и по 80 млн. куб м за Топлофикация-Перник.  Прокуратурата смята, че така той е нарушил Закона за водите, според който на първо място са общественият интерес и задоволяването на населението с водния ресурс, а отпускане на вода за промишлени нужди се допуска като изключение. Засега обвинителите изчисляват щетата, нанесена от Димов, на 11 млн. лева.  Каракачанов за задържането на Нено Димов: Показно убийство До момента доказателствата са над 40 тома. А прокурор Кънев каза и още нещо интересно – че сред иззетите вчера от дома и кабинета на Димов документи, има и такива, свързани с концесията на ски пистата в Банско на „Юлен“. Засега обаче не се знае дали ще има дело и затова. Той посочи като друга посока на разследването прословутия ремонт на язовирната стена, водонапорна кула и пасарелка на яз. \"Студена\", извършени с пари от Световната банка (32 млн. лева по договор от времето на министър Лиляна Павлова, б.р.). Там засега няма данни за злоупотреби. Главният секретар на МВР Ивайло Иванов само допълни, че другата проверка - на боклуците, тече по заповед на главния прокурор. Иванов каза, че засега нямат обобщени данни и подчерта, че случаят е съвсем отделен от този с водата на Перник. Адвокат на Нено Димов е Ина Лулчева. Пред бТВ тя съобщи, че не желае да влиза в полемика с прокуратурата, но твърденията подлежат на критика. По думите й министрите са хора на политическа позиция, които отговарят за изпълнението на политиките на правителството в дадена сфера и това не значи, че за всеки министър трябва да се претендира той да разбира от всичко, за което отговаря ведомството, което управлява. И даде пример, че от специфични неща, каквото е нивото на водите, разбират специалисти, геолози със съответните знания. Юристката допълни, че не й е известно за заемане на длъжност министър или премиер, например, са се изискват екпрертни знания във всички сфери на социалния и икономическия живот.   По думите на Ина Лулчева е възмутително и несъответно на закона анонсирането но прокуратурата искане за постоянно задържане под стража на министъра в оставка Нено Димов - с мотив, че можел да попречи на разследването. Първо - защото той вече подаде оставка, както е известно, второ - защото всеки министър управлява с конкретни актове и само от тези официални актове биха могли да произтекат действия. Каракачанов за задържането на Нено Димов: Показно убийство", "date": "2020.01.10", "title": "Ако Нено Димов не беше давал вода на фирми, Перник нямаше да е на режим"}
{"url": "https://clubz.bg/92770-ep_gotov_da_glasuva_%E2%80%9Ebrekzit%E2%80%9C_na_29_qnuari", "text": "Представители на Европейския парламент потвърдиха днес готовността на институцията да гласува споразумението за оттеглянето на Великобритания от ЕС на 29 януари. Това ще стане на сесия на ЕП в Брюксел. Евродепутатите само чакаха споразумението да получи необходимото одобрение от британския парламент. Точно това се случи вчера. Камарата на общините одобри законопроекта за Брекзит Идната седмица, на сесия в Страсбург, ЕП се очаква да приеме резолюция, в която се изразява безпокойство за защитата на правата на гражданите след излизането на Великобритания от Съюза. Депутатите ще настояват за пълно прилагане на постигнатото споразумение, за да бъдат правата на гражданите действително защитени. Великобритания трябва да напусне ЕС на 31 януари.", "date": "2020.01.10", "title": "ЕП готов да гласува „Брекзит“ на 29 януари"}
{"url": "https://clubz.bg/92756-neno_dimov_gotov_da_podade_ostavka", "text": "Министърът на околната среда и водите Нено Димов се очаква да подаде оставка до края на деня, научи Клуб Z. Димов бе задържан в късния следобед вчера за 24 часа, след като преди това - по обяд, бе отведен за разпит при разследване на прокуратурата за водната криза в Перник, както и за нерегламентирания внос на боклук от чужбина. Днес вицепремиерът и лидер на ВМРО Красимир Каракачанов, от чиято квота Димов бе издигнат като министър, коментираь че случилото се с него е \"показно убийство\", но че медиите ще разберат за това дали ще подаде министърът оставка малко по-късно този ден. Каракачанов за задържането на Нено Димов: Показно убийство В 15 ч. се очаква пресконференция на прокуратурата, на която би трябвало да стане ясно дали ще има повдигнати обвинения за кризата в Перник. Димов бе отведен за разпит от специализираната прокуратура вчера малко след 13,30 ч., като самият Димов заяви, че не е задържан и оказва пълно съдействие на разследващите органи. Това се случи, след като от сутринта МВР, ДАНС и спецпрокуратурата провеждаха акция паралелно в Перник и в Министерството на околната среда в София -  заради водната криза и с вноса на боклук. Според източници на БНТ при акцията в МОСВ от особен интерес за разследващите са били графиците, които министерството трябва да изготвя за водните обеми и наличности във всички язовири на територията на страната. Малко след 17 ч стана ясно, че Димов все още е на разпит. Той трябваше да гостува в предаването \"Лице в лице\" по бТВ, което е с начален час 17:20 ч, но малко преди това водещата обяви, че няма да се появи. Около 18:30 ч вече стана ясно, че министърът е задържан за 24 часа. Нено Димов е задържан за 24 часа Междувременно от АБВ внесоха в прокуратурата анонсирания по-рано през седмицата сигнал срещу Нено Димов, който касае именно изготвяните графици и мониторинг на язовирите. Става въпрос за месечните доклади на ресорния министър до Министерския съвет, които регулярно дават информация за състоянието на водите и водните басейни в цялата страна. Конкретно за язовир \"Студена\" във въпросната справка за септември се посочва, че \"всички язовири за питейно-битово водоснабдяване в края на септември са с обеми, достатъчни за обезпечаване нуждите на водоползвателите\", водоемът тогава е пълен на 32,5%. В документа за октомври единствено е посочено, че язовир \"Студена\" е пълен на 24,6%. Първите доклади с отрицателен уклон за състоянието на язовира се появяват изведнъж през ноември, когато се въвежда и воден режим за питейно-битово водоснабдяване на Перник и населените места в района. Тогава съоръжението е пълно на 17,9 на сто. Министерството обаче не е алармирало за ситуацията, а по признания на самия Димов пак от близките дни - кризата е била ясна през септември.  Спецчасти в Перник и екоминистерството. Гешев лично на терен По закон именно министърът на околната среда и водите е този, който определя месечно начина на използването на язовирите, като въпросните графици се изготвят, след като се вземат предвид много фактори, в т.ч. разрешителните за водовземанията, прогнозите за очаквания приток, мониторингът от предходния месец. Нено Димов е задържан за 24 часа Спецчасти в Перник и екоминистерството. Гешев лично на терен", "date": "2020.01.10", "title": "Нено Димов  готов да подаде оставка"}
{"url": "https://clubz.bg/92763-borisov_i_prevozvachite_se_razbraha_protestite_se_otlagat", "text": "Премиерът Бойко Борисов и браншовите организации на превозвачите се договориха за тримесечен тестови период на    В замяна - бизнесът обещава на кабинета, че ще направи всичко възможно да позволи лекото и безпроблемно \"потегляне\" на системата. Това стана след среща в Министерския съвет, на която трябваше да бъдат обсъдени несъгласията между правителство и превозвачи по темата. Организациите бяха обявили национален протест за 13 януари, но сега заявиха, че той се отлага с поне 3 месеца.  Причината за недоволството на превозвачите стана актуализираната стратегия за пускане на тол системата, която предвижда определени ставки на тол таксите, в зависимост от различните класове пътища, по които ще се движат машините и според екологичния им клас. Така например - при автобусните превози, високата цена на тарифата предполага вдигане на цената и автобусния билет. В масовия случай обаче - линиите се отдават по реда на Закона за обществените поръчки от общините и при вече сключените договори, фирмите не могат да променят цените, което може да доведе до фалити. Транспортна блокада от понеделник заради тол системата и нелегалните превози С колко точно ще бъде редуцирана цената ще стане ясно в понеделник, когато регионалното министерство ще пусне за обществено обсъждане новите предложения. Към момента е ясно, че правителството е приело да свали таксата за автомагистралите от 18 ст. на 11 ст. на километър. Освен това от обхвата на цялата система ще отпаднат и второкласните републикански пътища. Реално днешното предложение означава, че системата ще тръгне на първи март, както беше предвидено. До 1 юни обаче тя ще върви тестово с тарифите предложени от превозвачите. През цялото това време правителството ще прави разчети на приходите. Според превозвачите хазната няма да загуби никакви реални пари и постъпленията отново ще бъдат около 450 млн. лв. Толкова е заложил и кабинетът.  В началото на юни - след като изтече т.нар. тестов период, браншовите организации и Борисов ще се срещнат отново, за да обсъдят резултатите.  На срещата  присъстваха представители на Конфедерацията на автобусните превозвачи, на Съюза на международните превозвачи, на Камарата на автомобилните превозвачи в България, на Националното сдружение на българските превозвачи, на Националния таксиметров синдикат, на АЕБТРИ и на Камарата на автобусните превозвачи. Съгласие е постигнато и по втората важна за превозвачите тема - сивият бизнес в сектора. Магдалена Милтенова обясни, че премиерът бил разбрал проблема и се ангажирал с неговото решаване. Точно как - засега е неясно. АПИ вписа две фирми като доставчици на GPS данни на тол системата Уж окончателните тарифи за тол таксите бяха приети от правителството на заседание на Министерски съвет в средата на декември миналата година. Те следваха предложенията на АПИ, Световната банка, която съветва пътната агенция, и регионалното министерство.  В предложеният тогава вариант се предвиждаше, че първоначалният обхват на системата ще е за 6050 км. магистрали, първокласни и второкласни пътища. След изваждането на последни обаче тези километри значително ще намалеят. Колко точно - ще се разбере в понеделник.  АПИ вписа две фирми като доставчици на GPS данни на тол системата", "date": "2020.01.10", "title": "Борисов и превозвачите се разбраха, протестите се отлагат"}
{"url": "https://clubz.bg/92776-djystin_bijbyr_obqvi_che_strada_ot_lajmska_bolest_i_mononukleoza", "text": "Канадският певец Джъстийн Бийбър разкри, че е засегнат от лаймска болест (най-честото заболяване, предавано от кърлежи в северното земно полукълбо - бел. ред.) и мононуклеоза, съобщават световните агенции, информира БТА. В публикация в инстаграм 25-годишният изпълнител отбелязва, че в последно време доста хора са критикували начина, по който изглежда, приписвайки го на употребата на наркотици. Инфекциозната мононуклеоза е остро инфекциозно заболяване с разнообразна клинична картина. Симптомите й не са проявени от една единствена система или орган в човешкия организъм. Болестта може да се изяви като ангина, като кожен или лигавичен обрив, като засягане на черния дроб и бъбреците, но основното е температура, увеличени лимфни възли и засягане на назофаринкса, най-често с ангина. Много характерна е кръвната картина, с преобладаване на мононуклеарните клетки, която е патогномонична за заболяването. Бийбър казва още, че здравословните му проблеми са сред темите, които ще проследи предстоящата му документална поредица. Преди седмица изпълнителят оповести, че на 27 януари в Ютюб ще стартира документална поредица от 10 епизода, озаглавена \"Джъстин Бийбър: Сезони\". От Ютюб разкриха, че поредицата ще предложи \"задкулисен\" поглед към личния живот на Бийбър, в това число и непоказвани кадри от сватбата му с Хейли Болдуин и всекидневието с хората от най-близкото му обкръжение. Феновете ще могат да проследят и размишленията на певеца върху върховете и спадовете, съпътствали израстването му пред погледа на обществото. Бийбър покани почитателите на пътешествие, довело до появата на най-личния албум в досегашната му кариера. Десетте епизода ще проследят работата на поп певеца над първия му нов албум от 2015 г. На 3 януари Джъстин Бийбър пусна първия сингъл от него, озаглавен \"Yummy\". Изпълнителят оповести и турне, което ще започне през май следващата година и ще приключи през септември. В рамките му Бийбър ще изнесе 45 концерта в САЩ и Канада. През изминалата година в серия публикации в инстаграм певецът направи 124-те си милиона последователи съпричастни на борбата му с депресията, злоупотребата с наркотици, славата. Бийбър сподели, че за възстановяването му са помогнали религията и съпругата му.", "date": "2020.01.10", "title": "Джъстин Бийбър обяви, че страда от лаймска болест и мононуклеоза"}
{"url": "https://clubz.bg/92764-neidentificirani_samoleti_poraziha_celi_v_siriq_do_irak", "text": "Неидентифицирани самолети поразиха цели в Сирия близо до границата с Ирак, предаде Асошиейтед прес. Тръмп плаши Ирак: Няма да си тръгнем докато не си платят за базата При атаката са убити 8 иракски бойци, подкрепяни от Иран, съобщават служители на Багдад, както и сирийски активисти. Същевременно отношенията между Вашингтон и Техеран са в най-студената си точка от десетилетия насам. Базираната във Великобритания обяви, че летателните апарати са се прицелвали в оръжейни складове и превозни средства на проирански милиции в областта Букамал. Иран не бил отстъпил. Щял още да отмъщава на САЩ Иракски служител предполага, че самолетите принадлежат на Израел, но не предостави доказателства за твърдението си, споделя Асошиейтед прес. Израелската армия и Пентагонът не са пожелали да коментират нападението. Иран не бил отстъпил. Щял още да отмъщава на САЩ", "date": "2020.01.10", "title": "Неидентифицирани самолети поразиха цели в Сирия до Ирак"}
{"url": "https://clubz.bg/92772-neno_dimov_podade_ostavka_ot_aresta_borisov_q_prie", "text": "Това съобщи току-що пресслужбата на Министерския съвет. Ако Нено Димов не беше давал вода на фирми, Перник нямаше да е на режим Това означава, че Димов е депозирал оставка от ареста, където бе задържан вчера в късния следобед за 24 часа. Димов бе задържан в около 18:30 ч, след като преди това - по обяд, бе отведен за разпит при разследване на прокуратурата за водната криза в Перник, както и за нерегламентирания внос на боклук от чужбина.  Нено Димов  готов да подаде оставка Днес вицепремиерът и лидер на ВМРО Красимир Каракачанов, от чиято квота Димов бе издигнат като министър, коментира, че случилото се с него е \"показно убийство\", но че медиите ще разберат за това дали ще подаде министърът оставка малко по-късно този ден. Преди около час вече се знаеше, че Димов има готовност за такава. В 15 ч. се очаква пресконференция на прокуратурата, на която би трябвало да стане ясно дали ще има повдигнати обвинения за кризата в Перник. Димов бе отведен за разпит от специализираната прокуратура вчера малко след 13,30 ч., като самият Димов заяви, че не е задържан и оказва пълно съдействие на разследващите органи. Това се случи, след като сутринта МВР, ДАНС и спецпрокуратурата обявиха, че провеждат акция паралелно в Перник и в Министерството на околната среда в София. Разследванията са свързани с водната криза и с вноса на боклук. Според източници на БНТ при акцията в МОСВ от особен интерес за разследващите са били графиците, които министерството трябва да изготвя за водните обеми и наличности във всички язовири на територията на страната. Каракачанов за задържането на Нено Димов: Показно убийство Междувременно от АБВ внесоха в прокуратурата анонсирания по-рано през седмицата сигнал срещу Нено Димов, който касае именно изготвяните графици и мониторинг на язовирите. Става въпрос за месечните доклади на ресорния министър до Министерския съвет, които регулярно дават информация за състоянието на водите и водните басейни в цялата страна. Конкретно за язовир \"Студена\" във въпросната справка за септември се посочва, че \"всички язовири за питейно-битово водоснабдяване в края на септември са с обеми, достатъчни за обезпечаване нуждите на водоползвателите\", водоемът тогава е пълен на 32,5%. В документа за октомври единствено е посочено, че язовир \"Студена\" е пълен на 24,6%. Първите доклади с отрицателен уклон за състоянието на язовира се появяват изведнъж през ноември, когато се въвежда и воден режим за питейно-битово водоснабдяване на Перник и населените места в района. Тогава съоръжението е пълно на 17,9 на сто. Министерството обаче не е алармирало за ситуацията, а по признания на самия Димов пак от близките дни - кризата е била ясна през септември.  Нено Димов е задържан за 24 часа По закон именно министърът на околната среда и водите е този, който определя месечно начина на използването на язовирите, като въпросните графици се изготвят, след като се вземат предвид много фактори, в т.ч. разрешителните за водовземанията, прогнозите за очаквания приток, мониторингът от предходния месец. Нено Димов  готов да подаде оставка Каракачанов за задържането на Нено Димов: Показно убийство Нено Димов е задържан за 24 часа", "date": "2020.01.10", "title": "Нено Димов подаде оставка от ареста, Борисов я прие"}
{"url": "https://clubz.bg/92780-lufthanza_i_avstrijskite_aviolinii_spirat_poletite_ot_i_za_teheran_do_20_qnuari", "text": "Германският национален въздушен превозвач \"Луфтханза\" (Lufthansa) съобщи днес, че спира всички полети от и до Техеран до 20 януари включително заради несигурната ситуация във въздушното пространство около иранската столица, предаде Ройтерс, цитирана от БТА. Украински самолет със 176 души се разби край Техеран. Няма оцелели \"Австрийските авиолинии\" (Austrian Airlines) също отмениха полетите си от Виена за Техеран до 20 януари заради промяна в оценката на сигурността на въздушното пространство около летището в Техеран, се посочва в изявление на превозвача, цитирано от ТАСС. \"Луфтханза\" посочи, че мярката е   и ще реши дали и кога да възобнови полетите си до Иран, когато има повече информация и е в състояние да направи подробна оценка на ситуацията. Иран дава на Украйна черните кутии след катастрофата В четвъртък самолет на \"Луфтханза\", изпълняващ полет от Франкфурт до Техеран бе върнат обратно, след като един час бе летял във въздуха. Това стана заради промени в критериите за сигурност във връзка с условията във въздушното пространство около летището в Техеран, посочи говорител на авиокомпанията, цитиран от ДПА. \"Луфтханза\" планираше да възобнови полетите си до Иран вчера след прекъсването им за един ден. Решението за спирането бе катастрофата на украински пътнически самолет, който според редица страни може да е бил свален по погрешка от Иран. CBS: Официални лица от САЩ смятат, че Иран е свалил украинския самолет Нискобюджетният норвежки въздушен превозвач \"Норуиджън еър\" (Norwegian Air), като някои други авиокомпании, временно спря да лети през иранското въздушно пространство след катастрофата с украинския пътнически самолет. Като предпазна мярка и заради несигурната ситуация в Иран пренасочваме полетите си до Дубай до ново нареждане, съобщи говорител на \"Норуиджън еър\", цитиран от ДПА. Иран дава на Украйна черните кутии след катастрофата CBS: Официални лица от САЩ смятат, че Иран е свалил украинския самолет", "date": "2020.01.10", "title": "\"Луфтханза\" и \"Австрийските авиолинии\" спират полетите от и за Техеран до 20 януари"}
{"url": "https://clubz.bg/92749-ne_se_molete_ne_prashtajte_pari_na_avstraliq", "text": "Не, Сидни не е покрит с пепел, не се препъваме в овъглени коали Не съм писала за пожарите от няколко дни. Страхувах се, че ако продължавам да публикувам за тях, това ще доведе до умора от състраданието сред тези, които четат постовете ми. Но все повече добронамерени и често подвеждащи публикации в социалните мрежи в моя новинарски поток ме подтикват да пиша отново. Макар че това може да накара религиозните сред вас да се чувстват по-добре, молитвата не помага с нищо на Австралия. Австралийците може и да се \"молят\" за достоен лидер по време на кризата в страната, но ние знаем, че всъщност това няма да помогне. Само действия от нас като австралийци ще променят мнението на политиците, които понастоящем са роби на своите донори, печелещи от изкопаемите горива. Ако те знаят, че ще загубят местата си, могат и да направят нещо, което да помогне на тази страна, а не само на техните приятели милиардери. Свържете се със собствените си политици и използвайте Австралия като виден пример за катастрофа в действие, свързана с климатичните промени. Случва се тук и сега. Нещо подобно ще се случи и във вашата страна, вероятно през живота ви. Също така се свържете с големите компании по същите причини. \"Те\" в единствено число, \"климатична криза\", и други думи на 2019 г. Бойкотирайте продукти от компании, които нямат смислени програми за устойчивост и знайте разликата между greenwashing   и реалните практики за устойчивост. Активно търсете компании, които допринасят за усилията за борба с изменението на климата. Като т. 1 по-горе това не помага на Австралия. Също така, както с всички други странни мемета, които имат за цел да си играят с емоциите ви и да ви карат да ги споделяте (\"На бас, че никой няма сърце да сподели тази снимка на умиращо дете\" или подобни), това е просто спам сред приятели. Свържете се директно с хората, които познавате в Австралия. Вижте дали са добре и ги питайте дали можете да направите нещо, за да им помогнете. По този начин хората в Австралия знаят, че ви пука за тях, а не публикувате просто мемета, за да изглеждате социално ангажирани пред другите си приятели. Ние сме развита държава, която, както лидерите ни напомнят, има огромен доход от изкопаеми горива. Можем да се оправим с икномическите загуби от катастрофата през този сезон. Ще бъде трудно, но имаме нужните ресурси. Да, ние дори разполагаме с ресурси заедно, като австралийци, да се справяме с опустошаването на околната среда, включително да помогнем на животните, засегнати от пожарите. Фалшиви снимки от бедствието в Австралия обикалят интернет Разбира се, ако световните лидери продължават да отказват да предприемат незабавни и смислени действия за борба с изменението на климата, в крайна сметка няма да можем да се възстановим от все по-тежките огнени сезони, но можем да се опитаме да предотвратим това да се случи, като оказваме по-голям натиск върху нашите политици и нашия бизнес, за да бъдат активни в борбата с изменението на климата. Дарете пари за бедствия в развиващите се страни, които нямат свои ресурси, за да се възстановят. В Индонезия например тъкмо имаше огромно наводнение. Дарете на нея. Или дарете на организации във вашите страни, които работят за залесяване, осигуряване на местообитания за застрашени видове и пр. И най-вече, вместо да дарявате храна и дрехи, чието сортиране, изпращане и разпределяне е тежка задача, дарете пари на известни благотворителни организации и такива, които се борят срещу бедствията, които имат богат опит в разбирането какво е необходимо непосредствено след бедствие и какви са междинните и дългосрочните нужди. Например новината \"180 души, арестувани за умишлен палеж\" е в полза на австралийските политици, които отричат климатичните промени, които предпочитат да изкривяват фактите, отколкото да признаят, че сериозността на пожарите е пряко свързана с климатичните промени. 2019 г.: пожарите в Амазония - с 30% повече, най-сухата година в Австралия 24 души са арестувани за палеж през тази година - останалите са идиоти, които са игнорирали тоталните забрани за палене на огън, като са наклали такъв на къмпинг, хвърлили са запалени цигари, гърмели са фойерверки, оставили са децата да си играят с кибрит... Реалността е, че по-малкото дъжд и по-високите температури, които са резултат на климатичните промени, означават по-малък шанс да се правят контролирани запалвания и когато пожарите пламнат, са по-трудни за ограничаване, камо ли за потушаване. Проверявайте кога е пусната дадена новина. Остарялата информация не помага дори ако е само на 2-3 дни. Ситуацията се променя и се появяват нови детайли. Проверявайте източника на информацията, която споделяте. Например медията собственост на Мърдок ли е? В този случай вероятно е пристрастна към запазване на статуквото и игнориране на климатичните промени. Някои страхотни безплатни източници на информация, ако искате да споделяте новини за пожарите:  ,   и  . И трите медии вършат страхотна работа по проверка на фактите и осигуряват полезна информация за общностите, засегнати от пожарите. Направете нещо. Което и да е от предложените по-горе неща! На политиците и големия бизнес им се разминава с пренебрегването на климатичните промени, защото те: а) Разпространяват много дезинформация и умишлено изкривена \"наука\", която хората приемат, защото е част от човешката природа да искаш да отхвърлиш плашещата реалност на климатичните промени, вместо да се занимаваш с нея; б) Не виждат реална реакция от обществото като цяло към липсата на действия срещу климатичните промени, така че се чувстват свободни да продължават по същия начин. Спасяването на климата е \"новата религия\", казва чешкият президент Покажете на политиците и на големия бизнес, че грешат. Покажете им, че на вас ви пука за това, че изгарят света в интерес на краткосрочни финансови печалби. Не сте безпомощни. Ако не правите друго, гласувайте! Бейби буумърите са най-голямата група активни гласуващи по света и статистически са тези, които най-вероятно гласуват за политици, които им обещават мигновени финансови печалби, вместо тези, които водят кампания за по-нематериални, свързани с обществените блага политики като дългосрочната сигурност на планетата за техните внуци. Може да се борите с това като млад гражданин просто като излезете и гласувате. Австралия е събуждане за света. Игнорирайте го, но ще е за сметка на вас, вашите деца и вашите внуци. \"Те\" в единствено число, \"климатична криза\", и други думи на 2019 г. Фалшиви снимки от бедствието в Австралия обикалят интернет 2019 г.: пожарите в Амазония - с 30% повече, най-сухата година в Австралия Спасяването на климата е \"новата религия\", казва чешкият президент", "date": "2020.01.10", "title": "Не се молете, не пращайте пари на Австралия"}
{"url": "https://clubz.bg/92777-hari_i_megan_polukralski_osobi_kak_moje_da_stane_tova", "text": "Британският принц Хари и неговата съпруга Меган обявиха, че ще се откажат от ролята си на висши членове на британското кралско семейство - стъпка, която повдига въпроси как ще се издържат, кой ще плаща за охраната и какви ще са новите им роли. Остава неясно как точно те ще съчетават желанието си да работят и задълженията си към кралското семейство. В първото си изявление двойката каза, че се надява да стане финансово независима и да учреди нова благотворителна организация, като едновременно продължи да изпълнява някои от задълженията си към монархията, пише  Меган и Хари се отказват от задълженията си в кралския двор, искат да работят Хари и Меган заявиха на страницата за въпроси и отговори на своя сайт   че се стремят към финансова независимост от фонда на монархията (кралската субсидия). Това е правителствен бюджетен фонд, който поема текущите разходи на кралското семейство и пътните му разноски. Според двойката субсидията е 5 процента от средствата, които получават за изпълнение на официалните си задължения. Двамата не казват дали ще се откажат от останалите 95 процента, които идват от вековните частни имения на принц Чарлз в Корнуел. Като се отказва от парите на данъкоплатците, двойката даде да се разбере, че ще се стреми към доходи от трудова дейност. Двойката казва, че занапред смята да живее и във Великобритания, и в Северна Америка. Когато са във Великобритания двамата ще продължат да използват имението си Фрогмор хаус, намиращо се в земите на замъка \"Уиндзор\". Имението наскоро бе ремонтирано за сумата от 2,4 млн. паунда (3,13 млн. долара) с пари на данъкоплатците. Хари и войната с таблоидите Кейт или Меган? Двойката даде да се разбере, че очаква от правителството да продължи да финансира тяхната охрана, осигурявана от вътрешното министерство, което отговаря за сигурността на кралското семейство. Сумата на разходите за охрана никога не е била обявявана публично, но се смята, че възлиза на стотици хиляди паунда на година. На новия си сайт двойката не посочва как смята да се издържа в бъдеще. Някои от другите внуци на кралицата работят, включително дъщерите на принц Андрю - Беатрис и Юджини, които се занимават с бизнес и изкуства. Миналата година се появиха информации, че Хари ще стане изпълнителен продуцент на документален филм за психичното здраве заедно с американския телевизионен магнат Опра Уинфри за стрийминг услугата \"Епъл\". Кралският биограф Пени Джунър предположи, че Меган, която стана звезда в телевизионния юридически сериал \"Костюмари\", може да поднови актьорската си кариера, имайки предвид зрителския интерес и хонорарите, които би могла да получава. Преди шест месеца Хари и Мегън подадоха молба в британското Бюро за интелектуална собственост за регистриране на търговската марка \"Съсекс Ройъл\" и Фондация \"Съсекс Ройъл\", която да бъде използвана за книги, канцеларски материали, дрехи като пижами и чорапи, благотворителни кампании и в областта на обучението, спорта и социални грижи. Сега двойката заяви, че възнамерява да говори директно с обществеността чрез социалните медии и ще откаже автоматичен достъп на някои кралски кореспонденти. \n\tТова означава, че те могат да станат цел на повече папараци, които вече няма да се притесняват, че ще изгубят достъп до официални прояви, ако са изключени от одобрената група журналисти. Двойката не спомена нищо за отказ от кралските си титли. Вместо това двамата заявиха на сайта си, че други членове на кралското семейство са запазили титлите си и едновременно с това са започнали работа. Хари и войната с таблоидите Кейт или Меган?", "date": "2020.01.10", "title": "Хари и Меган - \"полукралски особи\": Как може да стане това?"}
{"url": "https://clubz.bg/92759-hero_mustafa_izbra_bylgarskata_roza_za_svoj_simvol", "text": "Посланичката на САЩ в България Херо Мустафа избра българската роза като мотив на своята посланическа монета. Това съобщи посолството на Съединените щати на страницата си във фейсбук. Борисов се похвали с картичка от Тръмп и значка от посланик Мустафа Посланичката ще дарява монетите като жест на уважение по време на работата си в България.", "date": "2020.01.10", "title": "Херо Мустафа избра българската роза за свой символ "}
{"url": "https://clubz.bg/92762-iskreno_vash_%E2%84%9613", "text": "Теодор Салпаров благодари на феновете на националния отбор по волейбол във фейсбук за дългогодишната подкрепа и официално обяви решението си да не облича повече екипа на \"лъвовете\". Либерото обяви оттеглянето си още след Европейското миналата есен. Олимпийската квалификация в Берлин, на която България спря на полуфинал снощи със загуба от Германия, беше последният турнир на Теди.  Салпаров изброи най-големите успехи на националите, докато е част от отбора, но подчерта, че любовта на феновете винаги е била най-големият приз. За финал Салпаров помоли за прошка за неуспеха на \"лъвовете\" да се класират за Олимпиадата в Токио. Германия препречи пътя на волейболистите за Токио Той пожела идващите поколения волейболисти Снощи с националния приключи още едно голямо име - капитанът Виктор Йосифов, който при това игра страхотно срещу Германия.", "date": "2020.01.10", "title": "\"Искрено ваш №13\""}
{"url": "https://clubz.bg/92747-paskalev_kategorichno_krajnata_otgovornost_e_na_ekoministyra", "text": "Крайната отговорност по управлението на водите е на министъра на околната среда и водите. Но в процеса участват още министрите на регионалното развитие (Петя Аврамова), на енергетиката (Теменужка Петкова), на земеделието (Десислава Танева) и на икономиката (Емил Караниколов). Така бившият регионален министър и два пъти кмет на Благоевград Костадин Паскалев коментира в студиото на бТВ кризата в Перник, заради която вчера за 24 часа бе задържан екоминистърът Нено Димов. По думите на Паскалев действията на прокуратурата са закъснели и „след дъжд качулка“, като „за съжаление няма дъжд“. Каракачанов за задържането на Нено Димов: Показно убийство По думите му в последно време в България нямало нужда от никой друг освен от главен прокурор и специализирани прокуратури. Специалистите по води в момента се намирали само в ресорния институт в БАН и в архитектурния университет. Такива в Министерството на околната среда и водите отдавна нямало, както и в регионалното. От което Паскалев направи изводът:  Нено Димов е задържан за 24 часа Според Паскалев в момента, в който е станало ясно, че има проблем с язовира, „веднага е трябвало да се събере координационният съвет по води към МОСВ, в който влизат министърът на икономиката, министърът на енергетиката, министърът на земеделието и храните, министърът на регионалното развитие и благоустройството“. На конкретен въпрос за отговорността на Нено Димов и каква информация е получавал той, Паскалев заяви, че „за съжаление това зависи от него“. „ , допълни. Нено Димов - на разпит от спецпрокуратурата Мисля, че са предупредени, но не са взели мерки, посочи в заключение бившият регионален министър. На въпрос дали кризата е проспана заради предизборната кампания   Паскалев разказа как ровейки се в социалните мрежи, е попаднал на множество публикации на хора, отишли на язовир „Студена“ на почивка, в които има и снимки на празния водоем. Още преди четири месеца. Дават Нено Димов на прокуратурата, с месеци мълчал за Перник По думите му обаче това е една порочна система за управление на ВиК дружествата. И призова за създаване на единна държавна компания, която да отговаря за водите, нещо, за което наскоро намекна и премиерът Бойко Борисов. Нено Димов е задържан за 24 часа Нено Димов - на разпит от спецпрокуратурата Дават Нено Димов на прокуратурата, с месеци мълчал за Перник", "date": "2020.01.10", "title": "Паскалев: Категорично -  крайната отговорност е на екоминистъра"}
{"url": "https://clubz.bg/92784-senator_v_sasht_iska_da_zabrani_smartfonite_do_21_g", "text": "Американският сенатор демократ Джон Роджърс предлага забрана за ползването на смартфони от лица под 21 г., съобщи CNET. Законопроектът е внесен на щатско ниво във Вермонт.  Смартфоните убиват класическите фотоапарати Основен мотив са автомобилните катастрофи, причинени от ползване на смартфон зад волана. Това е една от основните причини за смърт сред младите хора в САЩ, изтъква Роджърс. Друг проблем е тормоза на тийнеджърите в Мрежата. Предвиденото наказание за младеж, който ползва смартфон под 21, е 1000 долара глоба и до година затвор. Роджърс признава, че няма очаквания законът да бъде приет, а просто иска да обърне внимание на проблема. ", "date": "2020.01.10", "title": "Сенатор в САЩ иска да забрани смартфоните до 21 г."}
{"url": "https://clubz.bg/92737-horoto_prevyrnato_v_slon", "text": "Налага се да започна с тежко признание: аз не мога да играя хорото „Бяла роза“. За още по-голяма яснота ще кажа, че мога да играя само „Боряно, Борянке“. Но пък мога да пея към стотина народни песни. Краката обаче заплитам като български футболист. Веднъж-дваж съм била на места, които са ме втрещявали с величието си. И тогава нещо вътре в мен, нещо, което не знам как се казва, но знам, че е там, му се иска да пее. В моменти на най-страшна тъга ме е избивало на песен. И при някои други такива сложни емоционални състояния пак ми се е струвало, че песента е най-добрият отговор. Затова мога да разбера, че при някой друг, който не може да изпее три ноти, такъв отговор е танцът. Ами да танцува! Кой е той, че да ми каже дали на мен да ми се пее, и коя съм аз да му кажа да не танцува?! Хората сме различни и това е добрата новина, свързана с човечеството. Тези различни хора трябва да се научат да живеят добре заедно и това е лошата новина. Един от най-големите български хореографи, всепризнатият майстор Тончо Тончев, беше от моя род. Чудя се какво ли би казал, ако беше жив, за хорото в Тунджа и за хора́та в останалите реки, язовири, басейни, шадравани и други водни басейни. Най-вероятно не би казал нещо повече от това: „Какво ще стане с тях, ще реши времето, аз се занимавам с онези танци, за които времето вече се е изказало.“ Нещо такова би казал Тончо Тончев, защото той не беше човек на дребните разговори. Хората, които се интересуват от истината, знаят, че хорото в Калофер е като шопската салата – изглежда древна, но е съчинена в „Балкантурист“. И това хоро изглежда вековно, но е невръстно. Невръстно, но с голям късмет – вързало се е за стария ритуал с хвърлянето на кръста във вода като ракета-носител и се множи от година на година. Ама не било автентичен фолклор! Ами – не е! Всеки фолклор преди да стане автентичен, е бил нечия хрумка. И кой пък може да каже дали точно това не е автентичното – спонтанното, растящото, развиващото се, а не наложеното от културните отдели на общинските администрации. Процесът около раждането, прохождането и порастването на това хоро е интересен, пъстър, богат – направо жътва за интелигентни и любопитни изследователи на народопсихологията, етнографията и още дузина социални науки. Защо се появява такова хоро? Защо точно там? Каква е географията на разпространението му? Какви и чии потребности удовлетворява то? Как се разпространява из страната само за около три десетилетия без никаква институционална намеса? Защо се играе точно с песента за Василка, която е добруджанска, а хорото се ражда в Стара планина? С такива неща се занимават зрялата интелигентност и мъдрите хора, а не с битки за и против хорото. Не бих отишла да гледам хорото в Тунджа, то не запълва никаква моя вътрешна потребност. Виждам в него само сляпа сила, която си търси посока. И ми е страшно интересно ще я намери ли. Така както ми е интересно защо популярното обяснение за Богоявление на български е, че на този ден Иисус е кръстен във водите на река Йордан. Кръстен? Кръст? В каква вяра е бил кръстен, като вярата още не е родена? А кръстът не е бил символ на нищо, защото все още на него не е бил разпънат Той. Защо тази дума сме избрали, за да опишем събитието? Иисус е бил посочен на този ден и посветен. Влязъл е във водата един, а е излязъл от нея друг – белязан със знака на саможертвата в името на любовта. Когато хорото край Калофер осмисли себе си по някакъв такъв начин, то ще се превърне в нещо повече от издържане на зъзненето в ледените води. Сега в него мъжете влизат пияни и излизат трезвени – толкова им е преображението. Когато тази дива сила, която лъха от него, намери своя начин да се трансформира в духовна сила, тогава то ще стане нещо повече от физическо упражнение. Очаквам с нетърпение всяка година да видя дали това хоро ще се затвори в пълен кръг, дали даващата дясна ръка на водещия хорото ще хване приемащата лява ръка на последния в редицата, дали ще се задейства инстинктът за изобразяване на единството и запазването на енергията? Тези неща са се случвали в автентичния фолклор и точно затова той е автентичен и оцеляващ. Засега обаче единственото развитие около хорото е, че от година на година крясъците против него и в негова защита стават все по-гръмки. Като че ли който вика по-високо, той е прав. А истината е, че тук прави и криви няма, има едно появило се явление, което си търси образа и причината. Може би ще ги намери, а може би ще отмре тъй неочаквано, както се е и появило. Цялото това словоблудство, което се изля в защита и отричане на хорото в Тунджа е излишна и вредна имитация на заемане на позиция на фона на действително важните проблеми, сред които вече се включват жизненоважните – водата, въздуха, здравето. „Ние сме на първото стъпало на пирамидата на Маслоу – казва един обикновен жител на протеста в Перник, – липсва ни жизненоважна потребност като вода.“ И какво излиза – докато обикновените хора се аргументират за правата си с пирамидата на Маслоу, интелигенцията си скубе косите с хора, на които им харесвало хорото в Калофер. Ами да си им харесва, какво от това? С какво точно това хорце заслужи интелектуалната мощ и геройските пози в защитата и отричането му? Ако сме толкова интелигентни, защо не ни идва наум, че колкото изтласкваме махалото в едната посока, толкова с по-голяма сила то ще се върне в противоположната? И че колкото е лошо автентичният фолклор да се подменя с новороден, толкова е и лошо големите проблеми да се подменят с дребни битки. Толкова ли много излишна енергия имаме, че я хабим за дребнотии и дребнотемия? Да си играят хората, щом им се играе. Времето ще реши дали ще го бъде или няма да го бъде точно това хоро. Другото, пред Народния театър, е по-различно – щом пречи на работата на театъра, не му е там мястото. Толкова просто е.", "date": "2020.01.10", "title": "Хорото, превърнато в слон"}
{"url": "https://clubz.bg/92738-vlak_blysna_kola_v_slivensko_ima_dve_jertvi", "text": "Жертвите след сблъсъка между лек автомобил и влак снощи вече са две. Инцидентът стана снощи на жп прелеза край сливенското село Желю войвода, предаде БНТ. В лекия автомобил са пътували общо петима мъже. Трима от тях бяха настанени в сливенската болница в критично състояние - двама  от тях издъхнаха. Пътуващите в колата са от село Сотиря и Ямбол и след няколко дни е трябвало да заминат за Италия на гурбет. Петимата мъже са преминали през прелеза край село Желю войвода два пъти за един час. По време на инцидента прелезът е бил със спусната бариера, звукова и светлинна сигнализация. В пътническия влак са пътували около 20 души. Те бяха извозени няколко часа след инцидента до гара Сливен с автобус.", "date": "2020.01.10", "title": "Влак блъсна кола в Сливенско, има две жертви"}
{"url": "https://clubz.bg/92739-bufernite_parkingi_v_sofiq_sa_bezplatni", "text": "За днешния ден - 10 януари, Столична община въвежда безплатно паркиране в буферните паркинги към станциите на метрото за всеки, който остави колата си и ползва градския транспорт. Мярката се предприема във връзка с повишаване на нивата на фини прахови частици във въздуха. Софийското кметство призовава гражданите, които имат възможност, да не използват личните си автомобили, а тези, които се отопляват на твърдо гориво - да преминат на алтернативно отопление. Безплатните паркинги са разположени по линиите на метрото на бул.“Цариградско шосе“, бул.“Черни връх“, бул.“Ломско шосе“, на бул.“Александър Малинов“ и на бул.“Драган Цанков“. Продължава извършването на проверки за източници на замърсяване на въздуха от екипи на Столичен инспекторат. На сайта  https://air.sofia.bg гражданите могат да следят в реално време измерваните стойностите на ФПЧ и прогнозите за следващите дни. На специално мобилно приложение SofiAir, което може да се свали и използва на телефони с Android  и iOS операционни системи, гражданите могат да получат информация за предприетите мерки при повишена концентрация на ФПЧ.", "date": "2020.01.10", "title": "Буферните паркинги в София са безплатни"}
{"url": "https://clubz.bg/92754-berbatov_e_otbelqzal_gola_na_veka_za_monako_video", "text": "Спокоен както винаги, Димитър Бербатов спечели победа за \"Монако\", като прехвърли с топката Давид Оспина по време на дербито срещу \"Ница\" през 2014 г., припомня официалният сайт на бившия отбор на българина. Попадението бе избрано за \"Гол на века\" от 45 процента от феновете на \"Монако\". Привържениците избираха измежду 100 попадения, отбелязани след 2000 година. Феновете на \"Монако\" избраха Бербатов за №1 На второ място бе поставен голът със задна ножица на Давид Жилиоти, отново срещу \"Ница\", но през сезон 2004/2005. Трето място заема волето на Давид Трезеге срещу \"Рен\", а четвърто - изпълнението на новото попълнение на \"Атлетико\" (Мадрид) Тома Лемар срещу \"Олимпик\" (Марсилия). Бербатов изкара сезон и половина в \"Монако\". Самият Бербатов, който наскоро се отказа от футбола, благодари във фейсбук.", "date": "2020.01.10", "title": "Бербатов е отбелязал Гола на века за \"Монако\" (ВИДЕО)"}
{"url": "https://clubz.bg/92755-zelenski_dopuska_padnaliqt_kraj_teheran_samolet_da_e_uluchen_ot_raketa", "text": "Украинският президент Володимир Зеленски заяви днес, че не изключва възможността разбилият се онзи ден в Иран украински самолет да е бил поразен от ракета, предаде Асошиейтед прес, цитирана от БТА. Президентът отново призова всички международни партньори и особено САЩ, Великобритания и Канада да предоставят данни и доказателства, свързани с катастрофата. Той обяви също, че планира да обсъди този следобед разследването на катастрофата с американския държавен секретар Майк Помпео. Западни лидери казаха, че самолетът изглежда е бил непреднамерено улучен от ракета \"земя-въздух\" край Техеран само часове след като Иран изстреля балистични ракети по две американски бази в Ирак, отмъщавайки за убийството на ключов генерал при американски въздушен удар. Иранските власти отхвърлиха версията за ракетната атака, но поканиха американската агенция, разследваща подобни катастрофи, да се включи в разследването. Иран заяви днес, че може със сигурност да потвърди, че украинският боинг не е бил улучен от ракета. Абедзаде каза, че Иран иска сам да свали информацията от черните кутии, но ако се нуждае от помощ, ще се обърне към Русия, Канада, Франция или Украйна. Според ирански представители от гражданското въздухоплаване разследването на причините за катастрофата може да продължи една или две години, предаде Ройтерс. Иранците вече допуснаха украинските разследващи до отломките на самолета и късно вчера те ги проучиха, съобщи канцеларията на украинския президент. В изявлението се подчертава, че разследването е на твърде ранен етап, за да бъдат разкрити конкретни подробности, а също, че е взета ДНК от роднини на загиналите в катастрофата украинци, за да бъдат идентифицирани телата, отбелязва АП. CBS: Официални лица от САЩ смятат, че Иран е свалил украинския самолет Франция заяви, че е готова да окаже съдействие в разследването на катастрофата, заяви днес френският външен министър Жан-Ив льо Дриан, цитиран от Ройтерс. Вчера иранският представител в Международната агенция за гражданска авиация към ООН Фархад Парвареш каза, че Франция също може да участва, тъй като е една от страните, където са произведени двигателите на самолета. Техеран покани и \"Боинг\" да участва в разследването. Швеция настоява за   след изявленията, че разбилият се в Иран украински пътнически самолет може да е бил улучен от ракета, заяви шведският премиер Стефан Льовен, предаде ДПА. Снощи Льовен разговаря с канадския си колега Джъстин Трюдо и двамата бяха единодушни, че е необходимо задълбочено и подробно разследване и че трябва да се даде възможност на засегнатите страни да участват в разследването с експертния си опит. При катастрофата в сряда загинаха всичките 176 души на борда. Сред жертвите има граждани на Иран, Канада, Украйна, Швеция, Афганистан, Германия и Великобритания. САЩ са предоставили на украинския президент Володимир Зеленски важни данни за катастрофата на украинския пътнически самолет в Иран, съобщи по-късно днес украинският външен министър в Туитър, цитиран от Ройтерс. \n\tЗеленски и външният министър Вадим Пристайко са се срещнали с американски представители, за да получат данните, които ще бъдат обработени от експерти, посочи Пристайко, без да навлиза в подробности за естеството на данните и какво показват. \n\tСрещата днес с американските представители, за която споменава Пристайко, е била с ръководителя на посолството на САЩ в Украйна Кристина Квин, се уточнява в същото съобщение на украинския външен министър в Туитър, цитирано от ТАСС. По-късно днес Пристайко ще разговаря по телефона с държавния секретар на САЩ Майк Помпео. \n\tАмерикански, канадски и френски представители ще заминат за Техеран, за да участват в срещи във връзка с оглавяваното от Иран разследване на инцидента с украинския самолет, съобщиха днес ирански държавни медии, цитирани от Ройтерс. \n\tСпоред Канада и други страни самолетът е бил свален от иранска ракета, вероятно по грешка. \n\tТехеран отрече самолетът да е бил удрян от ракета.", "date": "2020.01.10", "title": "Зеленски допуска падналият край Техеран самолет да е улучен от ракета"}
{"url": "https://clubz.bg/92746-otide_si_golemiqt_petko_petkov", "text": "На 73-годишна възраст след кратко боледуване почина бившият футболист на \"Берое\" и националния отбор Петко Петков. Официалният сайт на \"зелено-белите\" написа следното: Петков ще бъде изпратен с поклонение на 12 януари от 11 часа в залата на Държавната опера в Стара Загора. Погребението е от 15 ч. в Гробищния парк в града. Петко Петков записа 263 мача за \"Берое\", в които отбеляза 192 гола. Той е може би най-голямото име в историята на старозагорския клуб. Роденият в пазарджишкото село Синитово футболист има 33 двубоя с 5 попадения за националния отбор. Играл е още за \"Аустрия\" (Виена) и \"Академик\" (Свищов). Доскоро работеше в детско-юношеската школа на \"Берое\". Клуб Z изказва съболезнования на семейството, близките и феновете на легендата.", "date": "2020.01.10", "title": "Отиде си големият Петко Петков"}
{"url": "https://clubz.bg/92743-trymp_shte_ogranichava_noviq_zelen_regulacionen_koshmar", "text": "Доналд Тръмп представи реформа, целяща да ограничи или да премахне проучванията на ефекта от големите инфраструктурни проекти върху околната среда, предаде Франс прес, цитирана от БТА. Проектите все пак ще трябва да извършват проучване на отражението си върху околната среда. Може обаче да не се наложи те да отчитат ефекта си върху глобалното затопляне според това предложение, което вероятно ще бъде оспорено пред съда. Той увери, че е готов да се заеме с \" Тръмп използва тактики на Сталин, за да отрече климатичните промени Папата и Меркел недоволни, че Тръмп се отказа от договора за климата По силата на закон, одобрен през 1970 г. от президента Ричард Никсън, Националният закон за опазване на околната среда, преди началото на който и да е голям строителен проект в САЩ трябва да бъде извършено проучване на отражението му върху околната среда, извършвано от съответната федерална агенция. Конгресът по това време е искал да насърчи \"продуктивна и приятна хармония между хората и околната им среда\", припомня АФП. Но предприятията и Доналд Тръмп се оплакват от факта, че тези проучвания продължават с години. Правителството на САЩ не може да промени гласувания от Конгреса закон, но може да промени правилата на прилагането му. Предложеният текст, който ще влезе в сила след 60-дневни консултации с обществеността, изключва необходимостта от такива проучвания за проектите, финансирани от частния сектор и с малко или никакво държавно финансиране. Такива са например много петролопроводи, отбелязва АФП. Освен това федералните агенции ще трябва да приключват анализа си до две години вместо за средно четири години и половина, както в момента, заяви Мери Нюмайър, председателка на Съвета за качеството на околната среда към президента на САЩ. Тя добави, че средната продължителност на проучванията за проектите за пътища е над седем години. Доналд Тръмп е един от най-известните политици, които проявяват съмнения относно новите модерни политики по опазване на околната среда. Според него тежките регулации пречат на конкурентоспособността на американската икономика. Още в самото начало на своя мандат пък той извади САЩ от Парижкото споразумение за климата - най-голямото глобално споразумение в света, целящо да ограничи генерирането на вредни емисии. Папата и Меркел недоволни, че Тръмп се отказа от договора за климата", "date": "2020.01.10", "title": "Тръмп ще ограничава новия зелен \"регулационен кошмар\""}
{"url": "https://clubz.bg/92744-sasht_i_kitaj_podpisvat_kolosalna_tyrgovska_sdelka_na_15_qnuari", "text": "САЩ и Китай ще подпишат \"колосална\" търговска сделка на 15 януари или малко след това. Това заяви самият американски президент Доналд Тръмп на предизборен митинг от новата си кампания в Толедо, щата Охайо. Според Тръмп сделката включва селскостопански продукти на стойност 50 млрд. долара, които САЩ ще продават всяка година на Китай. Китай готви със САЩ церемония за подписване на първата фаза от търговското споразумение САЩ и Китай постигат търговска сделка по принцип По време на митинга президентът е повторил многократно успешните си сделки с Япония за 40 млрд. долара, включваща повече дигитални стоки и услуги, както и тази с Южна Корея. Към момента обаче нито един представител на Белия дом не е потвърдил думите на Тръмп. Въпреки това засега е ясно, че ръководителят на китайския преговорен екип - вицепремиерът Лю Хъ, заминава в началото на другата седмица за Вашингтон. Предполага се, че визитата цели именно финализиране на първата фаза от всеобхватна търговска сделка между двата икономически мастодонта.  Според анализаторите - сделката ще доведе до отмяна и намаляване на някои от двустранните тарифи и да засили китайските покупки на американски фермерски, енергийни и промишлени стоки. Освен това трябва да бъдат уредени и някои спорове относно интелектуалната собственост.  САЩ и Китай постигат търговска сделка по принцип", "date": "2020.01.10", "title": "САЩ и Китай подписват \"колосална\" търговска сделка на 15 януари"}
{"url": "https://clubz.bg/92706-izsledvane_na_pyu_v_nad_30_dyrjavi_trymp_po_malko_haresvan_ot_putin_i_si", "text": "Американският президент Доналд Тръмп събира повече недоверие от лидера на Русия Владимир Путин и на Китай Си Дзинпин. Това показва резултатите от сравнително изследване на   в 33 държави по света*. Според данните 64 на сто от анкетираните казват, че нямат доверие на Тръмп. Процентът за Путин е 57 на сто, за Си - 43 на сто. \"Както и през целия период, докато е президент, Тръмп отново получава основно негативни оценки по цял свят\", се отчита в анализа към изследването. Борисов за Путин и Ердоган: Смятат ме за свой приятел, както и за приятел на Тръмп, и на Брюксел От петимата лидери на световни сили - САЩ, Русия, Китай, Германия и Франция най-голямо е одобрението за германската канцлерка Ангела Меркел. 46 на сто от респондентите заявяват, че ѝ вярват. Само 29 на сто са негативно настроени. Следва Еманюел Макрон. Френският президент събира 41 на сто доверие. Одобрението за Меркел е доста различно в отделните европейски страни. Докато около 70 на сто имат доверие в нея в Швеция, Холандия, Франция, Великобритания, Германия и Испания, само 28 на сто от унгарците, 25 на сто от чехите и 22 на сто от гърците я харесват, сочат данните. Подобна е ситуацията и с отношението към Макрон. В Германия той е силно одобряван - от 73 на сто, и недолюбван в държавата на Виктор Орбан, едва 18 на сто от унгарците му имат доверие. Процентите на одобрение за Путин и Си са ниски, но все пак по-високи от тези за Тръмп. \"Тръмп направи истински подарък на Путин\" От \"Пю\" отчитат, че почти във всички страни, където има данни и може да се проследи тендетнцията, Тръмп получава много по-ниски резултати от предшественика си Барак Обама. \"Анти-Тръмп настроенията са най-често срещани в Западна Европа\", сочат данните от изследването като около три четвърти в Германия, Швеция, Франция, Испания и Холандия изразяват липса на доверие в американския президент. Най-ниско е доверието в Тръмп в Мексико, където само 8 на сто от хората го одобряват. От изследваните страни има все пак шест, в които мнозинството смята, че щатският президент върши правилните неща. Същевременно одобрението на САЩ като държава е много по-високо в сравнение с резултатите на американския президент. Но от социологическия център отбелязват, че подкрепата за Америка е намаляла откакто в Белия дом властва Тръмп. Основното недоволство е свързано с политическите решения на Тръмп. Изследването, което е проведено между май и октомври 2019 г., показва, че мнозинството от анкетираните не са съгласни с решението за напускане на споразумението с Иран, оттеглянето на международни договори за климата, както и със строежа на стената по границата с Мексико. \"Путин е много по-хитър от Обама и Тръмп, взети заедно\" Единствената политика на Тръмп, която е получава повече одобрение (41%), отколкото неодобрение (36%) е подходът му към Северна Корея. Но дори и в държави, в които мноизнството е анти-Тръмп настроено, американският президент се радва на одобрение сред привържениците на крайнодясното и на популистки партии. Така във Великобритания 63 на сто от подкрепящите партията на Найджъл Фараж декларират, че имат доверие в американския държавен глава. Също така 48 на сто от поддръжниците на \"Фидес\" в Унгария харесват Тръмп, както и 43 на сто от привържениците на Френския национален сбор. В България отношението към американския президент не се различава от преобладаващото по света. Едва 26 на сто от анкетираните българи са декларирали, че имат доверие на Тръмп. Една трета харесват Макрон, Меркел събира 50 на сто одобрение. Но големият победител е руският президент Владимир Путин с 62 на сто.  Най-неодобряван е китайският лидер Си Дзинпин с 23 на сто. Борисов за Путин и Ердоган: Смятат ме за свой приятел, както и за приятел на Тръмп, и на Брюксел За отбелязване е, че в изследваните 33 държави одобрението към Путин е по-високо единствено в собствената му държава - 73 на сто. С висок процент е доверието към него и във Филипините (където явно просто харесват масово световните лидери). Сред останалите единствена съседна Гърция дава висока оценка на Путин - 52 на сто. \"Тръмп направи истински подарък на Путин\" \"Путин е много по-хитър от Обама и Тръмп, взети заедно\" Борисов за Путин и Ердоган: Смятат ме за свой приятел, както и за приятел на Тръмп, и на Брюксел", "date": "2020.01.10", "title": "Изследване на \"Пю\" в над 30 държави: Тръмп по-малко харесван от Путин и Си"}
{"url": "https://clubz.bg/92740-dans_i_mvr_vlqzoha_vyv_vik_plovdiv", "text": "Агенти на ДАНС и МВР влязоха във ВиК-Пловдив, предаде БНТ. Целта на акцията е пълна проверка на държавното дружество. По непотвърдена информация проверката е по разпореждане на министъра на вътрешните работи Младен Маринов, а поводът е водната криза в Перник и разкритите вече там нередности в управлението на дружеството в града. Според най-големия местен вестник \"Марица\",... Според изданието в обсега на проверката могат да влязат още , начинът, по който се събират  приходите, \"частното\", което въртят част от служителите на ВиК в работно време. А в разследването могат да се включат и хората от антикорупционната комисия, които да обследват имотните сделки на  , твърди още \"Марица\".", "date": "2020.01.10", "title": "ДАНС и МВР влязоха във ВиК-Пловдив"}
{"url": "https://clubz.bg/92750-prodavat_zlaten_medalon_na_han_omurtag_na_tyrg_v_nyu_jork", "text": "Златен медальон с изображение на хан субиги Омуртаг и с потвърден произход е предложен на търг в Ню Йорк от CNG (Classical noumismatic group). За това първи съобщи e-vestnik и журналистът Иван Бакалов с надежда държавата да намери начин да върне ценната находка в България, защото по всяка вероятност тя е попаднала у колекционера, който я продава, по иманярски пътища. Търгът ще се проведе на 15 януари. В момента тече онлайн наддаване. Първоначалната цена на медальона е била 30 хил. долара. Очаква се при аукциона след 5 дни цената на артефакта да стигне поне 50 хил. долара, но пожелалият анонимност собственик се надява да получи 100 хиляди. Тук може да следите как върви наддаването. Както отбелязва Бакалов, монетата е идентифицирана в частна колекция от известния нумизмат Митко Станков, който живее във Виена. Специалистите не са сигурни за какво точно е служел този медальон. В описанието към аукциона се предполага, че става дума за медал, даван на „хранениците“ на хана. Известни са само два такива медальона. Единият се съхранява в Националния исторически музей в София, открит е през 1975 г. при разкопки на Царевец. Другият е описан от Карел Шкорпил през 1905 г. и няма никакви данни къде се е намирал след това. В CNG изразяват подозрение, че може би става дума за същия артефакт. Досега няма официална реакция от страна на държавата и Министерството на културата за връщането на тази археологическа и нумизматична ценност в България. Точно преди година правителството откупи ценни предмети, свързани с княз Александър Батенберг на търг, организиран от аукционна къща във Виена. \" \"", "date": "2020.01.10", "title": "Продават златен медальон на хан Омуртаг на търг в Ню Йорк"}
{"url": "https://clubz.bg/92736-atletiko_podhlyzna_barselona_v_djeda_nqma_da_ima_el_klasiko", "text": "Мадридски сблъсък ще реши кой ще спечели минитурнира за Суперкупата на Испания в Джеда, Саудитска Арабия - на финала в неделя ще спорят \"Реал\" и \"Атлетико\". \"Дюшекчиите\" сразиха \"Барселона\" с 3:2 в мач с два обрата през второто полувреме. Ден по-рано \"Реал\" би \"Валенсия\" с 3:1 в първия полуфинал. Няма да има \"Ел класико\" за първи път в историята на Арабския полуостров, но и мадридското дерби няма да е по-малко интересно. Първото полувреме между \"Атлетико\" и Барса предложи повече положения пред вратата на \"дюшекчиите\". В края се стигна до напрежение между играчи на двата отбора, които трябваше да бъдат разтървани. Пиратство и нарушени човешки права? Парите са по-важни Още първите секунди на втората част донесоха гол - за \"Атлетико\". Резервата днес Коке откри. Барса отвърна бързо - Меси изравни с техничен удар в 52-ата. След час игра №10 реализира още веднъж, но попадението му не беше зачетено след намеса на ВАР - заради игра с ръка. \"Барселона\" играеше вдъхновено и това се отплати отново, този път с редовно попадение. В 63-тата Антоан Гризман с добавка огорчи бившия си отбор - 2:1. \"Блаугранас\" имаха превъзходство и съжаляват за пропилените възможности.  Видеоасистентът лиши тима от още едно попадение - заради засада на Артуро Видал, а топката беше пратена в мрежата от Жерар Пике. В последните минути \"Атлетико\" шокира \"Барселона\" и превърна дългото азиатско пътуване на испанския шампион в кошмар. В 80-ата Витоло (и той влезе от пейката) беше фаулиран в пеналта и Алваро Мората изравни от дузпа. Столичният отбор получи психологическо преимущество и се възползва. Мората този път беше асистент - на Анхел Корея за 3:2 в 87-ата. \"Атлетико\" можеше да вкара още веднъж, а Барса не успя да излезе от стъписването и загуби горчиво.", "date": "2020.01.10", "title": "\"Атлетико\" подхлъзна \"Барселона\" в Джеда, няма да има Ел класико"}
{"url": "https://clubz.bg/92741-dolnata_kamara_s_rezolyuciq_trymp_da_ne_izpolzva_voenna_sila_sreshtu_iran", "text": "Камарата на представителите на САЩ прие необвързваща резолюция за ограничаване на правомощията на президента Доналд Тръмп да използва военна сила срещу Иран, няколко дни след като той нареди да бъде убит иранският генерал Касем Солеймани с безпилотен самолет, предадоха Ройтерс и ТАСС, цитирани от БТА. Контролираната от демократите долна камара на Конгреса прие резолюцията с 224 на 194 гласа, почти изцяло по партийна линия. Текстът беше подкрепен и от трима републиканци, а осем от демократите гласуваха против. \n\tРезолюцията задължава президента да не започва военни действия срещу Иран и на негова територия без разрешение на Конгреса. Председателката на Камарата на представителите Нанси Пелоси заяви, че макар и да не е правно обвързваща и да не изисква подписване от президента, тази резолюция има значение, защото е \"декларация на Конгреса на САЩ\", отбелязва ДПА. Конгресът обмисля да ограничи действията на Тръмп спрямо Иран Сега резолюцията се изпраща за гласуване в Сената, където републиканците държат 53 от 100 места и рядко гласуват против президента. Този път обаче най-малко двама сенатори републиканци изразиха готовност да подкрепят текста. Белият дом разкритикува резолюцията. На 3 януари Пентагонът разкри за нападението срещу генерала. Конгресът на САЩ не е бил информиран за подготовката. Белият дом официално е уведомил законодателите за проведената операция в събота - на следващия ден.", "date": "2020.01.10", "title": "Долната камара с резолюция: Тръмп да не използва военна сила срещу Иран"}
{"url": "https://clubz.bg/92742-dejvid_hejl_kojto_ne_dojde_v_sofiq_sasht_sa_protiv_vtorata_tryba_na_turski_potok", "text": "САЩ са против втората линия на газопровода „Турски поток“, предназначена за доставки на газ за Югоизточна Европа през България, тъй като я разглеждат като геостратегически проект на Русия. Това е заявил в интервю за БНР  Той е третият по ранг най-важен представител на Държавния департамент, припомня националното радио. Цялото интервю ще бъде излъчено утре в предаването на програма \"Хоризонт\" - \"Събота 150\". Изявлението идва само няколко дни след   на 8 януари, когато правителството очакваше именно той да е високопоставеният представител на Вашингтон, който да открие първата сесия на Стратегическия диалог България - САЩ и да се срещне с министър-председателя Бойко Борисов. Същият ден - 8 януари - бе и денят, в който след срещата с делегация от Вашингтон Борисов отиде на церемонията по откриване на първата тръба на \"Турски поток\" в Истанбул. Стартът дадоха президентите Реджеп Ердоган и Владимир Путин в компанията на Борисов и държавния глава на Сърбия Александър Вучич. Обяснението за непристигането на Хейл в София бе свързано с нуждата заместник държавният секретар да остане във Вашингтон заради ескалиралото по същото време напрежение между САЩ и Иран - след удара, довел до ликвидирането на иранския генерал Касем Солеймани. Това заяви посланик Херо Мустафа в сряда. Втората тръба на \"Турски поток\" всъщност е разклонението на основната тръба от Турция, открита в Истанбул, през територията на България до границата със Сърбия, откъдето продължава към Унгария. По това разклонение ще се транзитира руски газ за част от Европа в замяна на използването на трасето на трансбалканския газопровод през Украйна, Румъния и България. По него досега минаваше и транзитът на газ за Турция, нуждата от който отпада с пускането на \"Турски поток\". Борисов: Питате се защо не ни спират \"Балкански поток\". Правим наша газопреносна мрежа Борисов нарича въпросната втора тръба през България \"наша газопреносна мрежа\" и \"Балкански поток\". Той и пред гостите от САЩ - преди да замине за Истанбул - обясни:  Капацитетът на тръбата през България - \"Балкански поток\" - която формално наистина се строи като част от газопреносната мрежа на \"Булгартрансгаз\", е на 90% резервиран от \"Газпром\". Така трасето отговаря на т.нар. трети енергиен пакет на ЕС. Пред БНР Дейвид Хейл обяснява защо САЩ са против \"втората тръба\" на \"Турски поток\": САЩ наложи и санкции на компаниите, които участват в строежа на \"Турски поток\" и на \"Северен поток 2\". Това решение срещна остри реакции от страна на Москва и Анкара. Украйна щяла да губи $450 млн. годишно заради \"Турски поток\" САЩ ще продължат подкрепата си за модернизацията на българските въоръжени сили, за изграждане на защитена от манипулации 5G комуникационна мрежа и за укрепване върховенството на закона в страната ни, посочи още Хейл. Украйна щяла да губи $450 млн. годишно заради \"Турски поток\"", "date": "2020.01.10", "title": "Дейвид Хейл, който не дойде в София: САЩ са против втората тръба на \"Турски поток\""}
{"url": "https://clubz.bg/92745-karakachanov_za_zadyrjaneto_na_neno_dimov_pokazno_ubijstvo", "text": "Лидерът на ВМРО Красимир Каракачанов е разговарял с премиера Бойко Борисов, потвърди самият Каракачанов след срещата. Той не заяви в прав текст, че екоминистърът Нено Димов подава оставка, но заяви пред  :  Димов, който минава за квота на \"войводите\" в правителството, е задържан за 24 часа в трето полицеско управление в столицата след обиск в дома му и в кабинета му вчера. Това стана по време на акция на ДАНС, МВР и прокуратурата, предизвикана от водната криза в Перник и неизяснените обстоятелства около вноса на боклук от Италия. Нено Димов е задържан за 24 часа В късния следобед изтича 24-часовото задържане. Екоминистърът е един от десетките отведени за разпит при вчерашната акция. Разследващите търсеха при обиска в кабинета на Димов и доказателства за аферата с италианския боклук. Нено Димов - на разпит от спецпрокуратурата По неофициална информация освен Нено Димов вчера в Националното следствие за по няколко часа са били и бившият областен управител на Перник Ирена Соколова и директорът на ВиК-Перник Иван Витанов. Извършен е обиск и в дома на бившия кмет на града Вера Церовска. На този етап и тримата са само свидетели. Нено Димов - на разпит от спецпрокуратурата", "date": "2020.01.10", "title": "Каракачанов за задържането на Нено Димов: Показно убийство"}
