{"url": "http://clubz.bg/65885-sled_sreshtata_vyv_varna_es_shte_prevede_i_ostanalite_%E2%82%AC12_mlrd_za_bejancite", "text": "Турция ще получи и останалите 1.2 милиарда евро, които Европейският съюз й дължи по споразумението за бежанците на обща стойност три милиарда. Това стана ясно след срещата във Варна между президента на Турция Реджеп Тайип Ердоган и председателите на Европейския съвет и на Европейската комисия Доналд Туск и Жан-Клод Юнкер, домакин на която беше българският премиер Бойко Борисов. Различията по останалите теми като спазване на човешките права, действията на Турция в Сирия, освобождаването на двамата гръцки граничари и отношенията с Кипър остават, но диалогът продължава, стана ясно от съвместната пресконференция на четиримата лидери.   Срещата ЕС - Турция във Варна била в името на диалога Турция в момента е подслонила 3 милиона сирийски бежанци, а заедно с тези от Ирак техният брой надхвърля 4 милиона, стана ясно от изявлението на Ердоган. Юнкер подчерта усилията на Анкара за спиране на бежанския поток, в резултат на който с 87% е намалял мигрантският поток към Европа - \"и това е заслуга на турската република\". Към днешната дата имаме нулев мигрантски натиск, а това помага и на Европа, каза и Борисов.  Лидерите на ЕС напомниха за задържането на двамата гръцки граничари и за опитите на Турция да блокира проучванията в изключителната икономическа зона на Кипър. Отговорът на Ердоган за задържаните двама граничари бил, че това ще го реши независимата съдебна власт в Турция. В същото време председателят на Европейската комисия (ЕК) заяви, че е от особена важност Турция да подобри отношенията си с държавите членки - Кипър и Гърция, \"за да осъществим напредък\" в контекста на преговорите за членство на Турция в ЕС. Над 5000 гърци на протест заради арестуваните от Турция граничари По думите му, в разговора си с Ердоган на четири очи той поставил \"всички въпроси\", вкл. и за обезщетенията на тракийските българи, но от другата страна поставили други въпроси - за \"данъците, имотите на мюфтийствата, възродителния процес, пенсиите на изселниците, управлението на водите, културните паметници\". И за да не бъркаме тази лидерска среща с двустранните отношения, както беше направено по брутален начин от един български политик (президентът Румен Радев - бел.а.), но мисля, че външните министерства със съответните комисии биха разрешили тези проблеми\". Междуправителствената комисия за икономическо сътрудничество не се е събирала от 2013 г. Румен Радев: Турция да не се меси във вътрешните ни работи САЩ пратиха военна флота край Кипър заради ExxonMobil Ердоган предупреди: Нито кубик газ в Кипър без санкция на Анкара Над 5000 гърци на протест заради арестуваните от Турция граничари Румен Радев: Турция да не се меси във вътрешните ни работи САЩ пратиха военна флота край Кипър заради ExxonMobil Ердоган предупреди: Нито кубик газ в Кипър без санкция на Анкара", "date": "2018.03.26", "title": "След срещата във Варна: ЕС ще преведе и останалите €1.2 млрд. за бежанците"}
{"url": "http://clubz.bg/65882-kim_chen_un_na_tajno_poseshtenie_v_kitaj", "text": "Севернокорейският лидер Ким Чен Ун е пристигнал на изненадващо посещение в Пекин, предаде Блумбърг, като цитира трима души, запознати с въпроса. Това е първото известно пътуване на Ким зад граница, откакто е поел властта през 2011 г. Засега не са известни други подробности за визитата, за това колко време той ще прекара в Китай и с кого ще се срещне. Източниците на Блумбърг помолили за анонимност поради чувствителността на информацията. Тръмп: Очаквам грандиозна сделка с Ким Слуховете за възможно пристигане на Ким Чен Ун плъзнаха в Китай днес, след като японската агенция Киодо съобщи, че той може да е пресякъл границата със специален влак през североизточния град Дандон. Телевизия \"Нипон\" излъчила кадри с влак, пристигнал днес в Пекин и приличащ на този, използван от Ким Чен Ир - бащата и предшественикът на Ким Чен Ун. С него бащата посетил Китай малко преди смъртта си през 2011 г. Необявеното посещение е поредната серия от дипломатическата игра на великите сили в Азия, докато стремежът на американския президент Доналд Тръмп да намали търговския дефицит на САЩ все повече се преплита с желанието му да накара Пхенян да се откаже от ядрените си оръжия. Дори китайският президент Си Дзинпин се готви за търговска война срещу Тръмп, макар да подкрепи прогресивните санкции на ООН срещу режима на Ким. По-рано този месец Тръмп реши да направи безпрецедентна среща със севернокорейския лидер. Това стана, след като представители на Южна Корея заявиха, че Ким иска да обсъди отказа от ядрени оръжия. Официалните медии в КНДР все още не са потвърдили срещата, а подробностите кога и къде ще се състои тя все още се уточняват. Очаква се Ким Чен Ун да се срещне първо с южнокорейския президент Мун Дже Ин край границата между двете Кореи през април като прелюдия към възможна среща с Тръмп. Дипломати от САЩ, Северна Корея и съседите им обикалят света за подготовка на срещата. По време на Корейската война Пекин воюва заедно с Пхенян срещу Сеял и силите на ООН. Сега обаче отношенията между двете страни са напрегнати поради подкрепата на Китай за санкциите, пречещи на вноса на петрол и потока от пари към Северна Корея. И макар Китай да е против ядрените оръжия на КНДР, не иска режимът на Ким да се срине или война на Корейския полуостров. Всяка нестабилност може да доведе до бежанска криза или присъствието на американски войски край китайската граница.", "date": "2018.03.26", "title": "Ким Чен Ун на тайно посещение в Китай"}
{"url": "http://clubz.bg/65879-nespirno_usmihnat_borisov_sreshta_erdogan", "text": "Усмихнат, премиерът на България Бойко Борисов посрещна като домакин президента на Турция Реджеп Тайип Ердоган за срещата ЕС-Турция в резиденция Евксиноград във Варна. В отговор на приветствията му Ердоган отговори сдържано. Не е ясно какво са успели да си кажат двамата. Пресконференцията за резултатите от днешния диалог между Ердоган, председателя на Европейския съвет Доналд Туск и главата на Европейската комисия Жан-Клод Юнкер се очаква след 21 часа тази вечер. Преди отпътуването за България, Ердоган втвърди тона на летище \"Ататюрк\" в Истанбул. Присъединяването на Турция към ЕС остава стратегическа цел за Анкара, заяви президентът на Турция. На срещата тази вечер той ще настоява да бъдат премахнати пречките пред турското членство в ЕС. Ще бъде обсъден и както се изрази Ердоган - \"провалът на европейските лидери да удържат обещанията си относно сделката за сирийските бежанци\". Турският президент очаква от ЕС \"безрезервна подкрепа за борбата на Турция с тероризма\".  Най-напред Борисов срещна Туск в Евксиноград. Преди работната вечеря двамата са обсъдили очакванията си от срещата, гласи прессъобщение на МС. \"Както неведнъж съм заявявал, за България е важно да има добри отношения със своя съсед. Добрите отношения са важни и за ЕС заради овладяването на миграционния поток, който създаде много проблеми на Съюза през последните години\", е цитиран да казва Борисов от правителствената пресслужба.", "date": "2018.03.26", "title": "Неспирно усмихнат, Борисов среща Ердоган"}
{"url": "http://clubz.bg/65869-iztochna_trakiq_govori_na_bylgarski_snimki", "text": "Десетки излязоха на протести във Варна по повод днешната визита на президента на Турция Реджеп Ердоган, който вече пристигна в черноморския град за срещата с ръководителите на ЕС Жан-Клод Юнкер и Доналд Туск. Единият протест бе организиран на площад \"Независимост\" от партия \"Възраждане\", чийто лидер Костадин Костадинов допреди време беше във ВМРО. Протестиращите развяваха български знамена и плакати с надписи \"Stop Erdogan\", \"Затваряме Варна за диктатори\", \"Не на диктатурата\", \"Източна Тракия говори на български. Тя е част от нашите духовни граници\", \"105 г. от Одринската епопея. Одрин е наш\", \"Вън Ердоган от Европа\". Другият протест бе пред Катедралата и бе организиран като флашмоб от варненските структури на \"Да, България\" и ДСБ\". Председателят на местната структура на \"Да, България\" Нелко Начев припомни, че още миналата седмица в писмена позиция партията е заявила несъгласието си с унизителната роля, в която ни поставя правителството – на троянски кон на Ердоган, в посредничеството с ЕС. Според него картата с бежанците се използва от Ердоган като средство за рекет спрямо ЕС. В Турция има над 3 милиона бежанци от Сирия.  ", "date": "2018.03.26", "title": "\"Източна Тракия говори на български\" (СНИМКИ)"}
{"url": "http://clubz.bg/65861-nuvel_observator_kak_bylgariq_fabrikuva_falshivi_i_opasni_evropejci", "text": "Корумпирани представители на българските власти от високо ниво продават българско гражданство на хиляди чужденци, включително и престъпници, пише специалният пратеник на френското издание OBS в София Жан-Батист Ноде. Според доклада поне един министър и един вицепремиер националист са замесени.  Представяйки своя последен доклад пред Народното събрание през октомври 2017 година, Драгомир Димитров - директорът на Държавна агенция \"Разузнаване\", направи брутално предупреждение:  Този трафик с гражданството, който е с хиляди, с десетки хиляди благодарение на корупцията, която стига чак до върховете на българското правителство, е също заплаха и за Европейския съюз, пише авторът. Защото тези \"истински фалшиви\" българи са също и граждани на ЕС с правото да се движат свободно в Европа. И благодарение на нелегалното разпространение чужди престъпници се домогват до европейско гражданство. Някои натурализирани с европаспорт дори са свързани с терористични мрежи. На зададените въпроси във връзка с тези афери българското правителство, както и българското президентство не дадоха отговори. За скандала разказва Катя Матева. Бледа и трепереща, тя все още е в шок. Юристка по образование, експерт по правото за гражданство, шеф на Дирекцията за българско гражданство към Министерството на правосъдието, тя беше уволнена през октомври 2017 година, защото е разкрила разпространението. Оттогава тя е под натиск да мълчи. Телефонни обаждания, съобщения, заплахи... дори мъжът й е бил заплашен с уволнение.  Затова тя разказва: \"Анулирах поне 60-ина документи за натурализация, след като открих благодарение на Интерпол, че става въпрос за хора с криминално минало. Този трафик е много опасен, защото дори терористи могат да се сдобият с гражданство, а после и с европейски паспорт\", разказва още тя. По закон вие трябва да сте навършили пълнолетие, да не сте осъждани в България и да направите една обикновена декларация до Агенцията за гражданство, че \"имате чувство за принадлежност към българската нация\". И това стига, за да получите гражданство. Още през 2013 година шефът на Агенцията писмено признава, че не съществува процедура за контрол на подалите молба. В София адвокати, които са в комбината, издават по 100-200 \"сертификати за принадлежност към българската нация\" на ден. Сумата за тях варира между 500 и 3000 евро на парче, твърдят осведомени източници. А ако кандидатите имат трудно минало, плащат много по-солени суми. По правило само онези, които са дали подкуп, получават декларация за принадлежност и съответно по-късно български документи. Често има и парадокси. Хора, подали молба за гражданство, защото имат прародител българин, получават отказ, защото не са си платили. А други, които нямат нищо общо с установените критарии, но са дали съответната сума под масата, вземат българско гражданство. Катя Матева разказва: Над 20 000 молби за българско гражданство отлежават в момента. Основните кандидати са македонци, сърби, албанци, косовари и молдовци. Това разпространение е с чадър от най-високо държавно ниво, твърди Катя Матева, която е сигнализирала безуспешно за нелегалната схема и главния прокурор, както и агенцията по разузнаването и дори премиера Бойко Борисов. Според Катя Матева високопоставени служители и най-малко един министър и един вицепремиер от националистическите партии са замесени в корупцията, пише списанието. Премиерът Бойко Борисов обаче се страхува да прекъсне крехкото коалиционно правителство, което го държи на власт, казват специалисти по тайните на българската държава. Макар страната му да изглежда като гевгир, шефът на правителството продължава да претендира за влизане в европейското шенгенско пространство, където човек може да се движи без контрол, заършва материала си Жан-Батист Ноде. Кандидатстването за българско гражданство по произход става по следната процедура: Кандидатът първо трябва да се сдобие с бележка от Държавната агенция за българите в чужбина, че има български произход. За следващата стъпка има два варианта - с този документ да се отиде за подаване на молба за българско гражданство или пред български консул в чужбина, или в дирекция \"Българско гражданство\" в Министерството на правосъдието. И в двата случая се провежда интервю с желаещия да получи български паспорт. След това документите отиват в комисията за българско гражданство, която е председателства от зам.-министър на правосъдието, а в нея участват представители на службите, на ГРАО, на няколко министерства. След като документите бъдат разгледани се излиза с доклад, който се изпраща на президента. В администрацията на държавния глава също има комисия по гражданството, която обаче е със съвещателна функция. Президентът (или вицепрезидентът - ако има указ за делегиране на това правомощие) подписва разрешенията за придобиване на български паспорт, като няма право на собствена преценка по отделните казуси.", "date": "2018.03.26", "title": " \"Нувел обсерватьор\": Как България фабрикува фалшиви и опасни европейци"}
{"url": "http://clubz.bg/65881-nacionalite_biha_shtastlivo_kazahstan_na_stanimir_stoilov", "text": "Националният отбор по футбол победи с голяма доза спортно щастие водения от Станимир Стоилов тим на Казахстан с 2:1 в приятелски мач на стадион \"Панчо арена\" във Фелчут, Унгария. Ивелин Попов изведе нашите от дузпа през първото полувреме, а след почивката казахстанците изравниха и имаха превъзходство, като изтърваха пълен обрат. Николай Бодуров вкара за 2:1 в последните секунди на даденото от съдията добавено време. Защитникът засече топката с глава след центриране от свободен удар. Преди броени дни селекцията ни отстъпи с 0:1 пред Босна и Херцеговина в Разград в много слаб мач. Днес Попов и компания направиха прилично първо полувреме, в което поне показаха желание, движение и добра преса. В 23-тата минута реферът Томаш Богнар от Унгария отсъди дузпа при акция на Станислав Манолев, а от 11-те метра Ивелин Попов вкара красиво, като заби топката в горния десен ъгъл на вратаря Владимир Плотников. До почивката други 100-процентови положения липсваха и пред двете врати, все пак съперниците размениха по няколко прилични атаки. През втората част Стоилов, който отскоро води Казахсан след суперуспешен 3,5-годишен период с \"Астана\", направи корекции и играчите му взеха сериозен превес. В 49-ата минута Муртазайев удари греда, а негов съотборник отблизо не успя да реализира. Логичното се случи в 56-ата, когато Тунгишбайев израви. Малко след това Муртазайев остана сам срещу Пламен Илиев след груба грешка в редиците ни, но стреля слабо. Опасностите пред Илиев продължиха. Двубоят вървеше към 1:1, когато в самия край Спас Делев центрира добре от фаул отляво и Бодуров порази целта.  А след почивката пролича нещо, за което Петър Хубчев говори на пресконференцията вчера - много лошата физическа подготовка на националите. Пред БНТ селекционерът заяви, че резултатът от срещата е единственото положително нещо от мача. Германия и Испания не се победиха, Англия спечели в Холандия В петък Казахстан би Унгария с 3:2 като гост - това бе първият мач на Стоилов с националния отбор на страната. Приятелските мачове продължават тази вечер и утре.", "date": "2018.03.26", "title": "Националите биха щастливо Казахстан на Станимир Стоилов"}
{"url": "http://clubz.bg/65872-kolko_tochki_shte_vi_otnemat_veche_ot_kontrolniq_talon", "text": "Ако сте шофьор, изпреварите неправилно и с това създадете непосредствена опасност за движението, от контролния ви талон вече ще се отнемат не по 8, а по 10 точки. Това предвиждат последните изменения и допълнения в Наредбата за контролните точки, която бе обнародвана в Държавен вестник в петък, 23 март, съобщи БТА. От Съюза на българските автомобилисти обясниха, че терминът \"неправилно изпреварване\" обобщава всички онези нарушения, описани в чл. 179, ал. 1, т. 5 от Закона за движение по пътищата, а именно: който не спазва предписанието на пътните знаци, пътната маркировка и другите средства за сигнализиране, правилата за предимство, за разминаване, за изпреварване или за заобикаляне, ако от това е създадена опасност от катастрофа. Десет точки ще се вземат и за шофиране в насрещното платно на магистрала или скоростен път е друга съществена промяна, влязла в сила. При повторно такова провинение пък ще се взимат по 12 точки. Важно е да се отбележи, че досега за това нарушение не се взимаха контролни точки. То бе вкарано в Закона през септември миналата година, като предвиденото там наказание е отнемане на книжката за 3 месеца и 1000 лв. глоба. При второ нарушение свидетелството се взима за половин година, като паричната санкция скача на 4000 лева. Сега на практика се добавя още едно наказание, като ще се взимат и точки от талона, уточняват от СБА. Другите текстове в наредбата се отнасят до младите шофьори.  Максималният размер на контролните точки за отчет на извършваните нарушения на Закона за движението по пътищата остава 39. При първоначално издаване на свидетелството притежателят му получава 26 точки. След придобиване на 24 месеца стаж като водач на моторно превозно средство притежателят на книжката получава още 13 контролни точки. Стажът започва да тече от датата на връчване на свидетелството от съответната категория, която е необходима за придобиване на по-висока категория. Важно уточнение е, че времето, през което водачът е бил лишен от правото да управлява моторно превозно средство, не се зачита за стаж. Ако са ви отнели точки, може да ги възстановите до максималния размер от 39 точки, а за новите водачи - до 26 точки. Броят на контролните точки за отчет на извършваните нарушения се възстановява с 1/3 от максималния брой точки, след като водачът премине допълнително обучение. Това ще може да се случва само веднъж в годината. Точки ще се връщат и ако се докаже, че водачът е платил глобите си служебно, считано от датата, на която е влязло в сила последното наказателно постановление, с което на водача са отнети контролни точки. Общо 18 са нарушенията, за които ще се отнемат контролни точки. На първо място новата наредба предвижда за управление на МПС с концентрация на алкохол в кръвта над 0,5 на хиляда до 1,2 на хиляда включително - отнемането на 10 контролни точки. Ето и останалите 17 нарушения, за които ще взимат от контролните точки на шофьорите:  - когато нарушението по т. 1 е извършено повторно - 15 контролни точки; - за отказ да бъде извършена проверка с техническо средство за установяване употребата на алкохоли/или наркотични вещества или техни аналози - 12 контролни точки;  - за управление на моторно превозно средство, на което табелите с регистрационния номер не са поставени на определените за това места - 8 контролни точки;  - за управление на моторно превозно средство, което не е регистрирано по надлежния ред или е регистрирано, но е без табели с регистрационен номер - 10 контролни точки;  - за нарушаване на правилата за преминаване през железопътен прелез - 5 контролни точки;  - за превишаване на разрешената максимална скорост с над 50 km/h в населено място - 12 контролни точки;  - за неспиране на пътен знак \"Спри! Пропусни движещите се по пътя с предимство!\" - 8 контролни точки;  - за използване на мобилен телефон, освен при наличие на устройство, позволяващо използването на телефона без участието на ръцете - 6 контролни точки;  - за неизпълнение на задължението за използване на предпазен колан или за носене на каска - 6 контролни точки;  - за превозване на деца в нарушение на изискванията - 6 контролни точки; - за преминаване при червен сигнал на светофара - 8 контролни точки; - когато нарушението по т. 12 е извършено повторно - 12 контролни точки; - за неосигуряване на предимство при преминаване през пешеходна пътека - 8 контролни точки; - когато нарушението по т. 14 е извършено повторно - 12 контролни точки;  - /ново - в сила от 23 март 2018 г./ за неправилно изпреварване, ако от това е създадена непосредствена опасност за движението (чл. 179, ал. 1, т. 5, предл. 5 от Закона за движение по пътищата) - 10 контролни точки;  - /ново, в сила от 23 март 2018 г./ за движение в платното за насрещно движение по автомагистрала или скоростен път /чл. 178ж, ал. 1, предл. 2 от Закона за движение по пътищата/ - 10 контролни точки;  - /ново - в сила от 23 март 2018 г./ когато нарушението по т. 17 е извършено повторно /чл. 178ж, ал. 2 от Закона за движение по пътищата/ - 12 контролни точки. На водач, който притежава контролен талон \"Водач на МПС без наказания\", не се отнемат контролни точки при налагане на наказание за нарушение, посочено по-горе, с изключение на нарушенията по т. 1, 2 и 3, уточняват от Съюза на българските автомобилисти. ", "date": "2018.03.26", "title": "Колко точки ще ви отнемат вече от контролния талон"}
{"url": "http://clubz.bg/65875-chervenite_izbraha_emblema_za_macha_s_ludogorec_na_5_maj", "text": "Феновете на ЦСКА-София избраха емблема за екипа на отбора в мача срещу \"Лудогорец\" на 5 май от 20 часа на стадион \"Васил Левски\", съобщава официалният сайт на \"червените\". Имаше анкета на CSKA.bg, в която са се включили близо 20 000 запалянковци.  На 5 май се навършват 70 години от създаването на \"червения\" клуб (тогава като \"Септември при ЦДВ\"). Така двубоят с \"орлите\" ще мине под знака на юбилея. Тимът ще играе със специален екип, реплика на първия.  Фернандо Каранга се извини През 1948 г. \"Септември при ЦДВ\" става шампион без емблема - поне така твърдят статистици и запознати с историята на българския футбол. Първата датира от 1949 г. И точно тя е избрана от гласувалите.  Бяха предложени 10 варианта на логото на ЦСКА, които клубът е имал през годините. Три от тях са получили почти равен брой гласове, но в крайна сметка печели това от 1949 г.  Днес стартира продажбата на билети за мача на 5 май. На \"Българска армия\" твърдят, че има огромен интерес и очакват всичко да бъде изчерпано за дни. Цената за секторите \"А\" и \"В\" е 19,48 лв., за \"Б\" и \"Г\" - 7 лв., а за ВИП ложата на стадиона - 1948 лв.", "date": "2018.03.26", "title": "\"Червените\" избраха емблема за мача с \"Лудогорец\" на 5 май"}
{"url": "http://clubz.bg/65874-trymp_izgoni_60_ruski_diplomati_ot_sasht", "text": "Американският президент Доналд Тръмп обяви изгонването на 60 руски дипломати от САЩ, както и закриването на руското консулство в Сиатъл, предаде CNN. Причина е отравянето на бившия двоен агент Сергей Скрипал с нервнопаралитичното вещество новичок, за което Великобритания обвинява Русия. Лондон изгони 23-ма руски дипломати и призова Западът да направи същото. 48 от нарочените за гонене работят в руското посолство във Вашингтон, а останалите 12 - постоянното представителство на Русия в ООН в Ню Йорк. Това заяви прессекретарката на Белия дом Сара Сандърс. Тя допълни, че консулството в Сиатъл се закрива порази близостта му до американска военноморска база за подводници и до заводите на \"Боинг\". Висш представител на администрацията обаче отказа да отговори дали САЩ смятат, че руски агенти са шпионирали базата. 17 държави гонят руски дипломати заради отровения Скрипал Броени минути след като Тръмп обяви решението си, председателят на Европейския съвет Доналд Туск пусна съобщение в туитър от Варна: Today 14 EU Member States decided to expel Russian diplomats as direct follow-up to   discussion last week on  . Additional measures including further expulsions are not excluded in coming days, weeks. Германия обяви, че гони 4-ма дипломати. Франция и Полша също експулсират по 4-има руски дипломати, Украйна - 13, Чехия и Литва - по трима, Холандия, Италия и Дания - двама, а Естония и Латвия - един, съобщи Ройтерс. Канада също ще изгони четирима, а Румъния декларира намерение за един. Днес руските посланици в Полша, Литва, Латвия и Естония бяха привикани във външните министерства на тези страни.   Самият Европейски съюз отзова представителя си в Москва. Руският посланик в Полша Сергей Андреев заяви след посещението си във външното министерство във Варшава, че \"решението е прието\". Той обаче не даде подробности, а уточни, че ще бъдат съобщени от полската страна. Лондон погва руските олигарси за имотите Във Великобритания вече са издадени заповеди за арестуването на съмнително имущество, по отношение на което наскоро е започнал да действа нов закон. Това заяви при посещението си в Естония министърът на отбраната на Обединеното кралство Гевин Уилямсън. Той допълни, че целта на Лондон е всяко имущество, придобито по съмнителен начин, да бъде под отчет. Голяма част от това имущество е на руски граждани. Наскоро депутати и политици на Острова настояха руските олигарси да бъдат принудени да разкрият всичко, което притежават там. Лондон погва руските олигарси за имотите", "date": "2018.03.26", "title": "Тръмп изгони 60 руски дипломати от САЩ"}
{"url": "http://clubz.bg/65878-17_dyrjavi_gonqt_ruski_diplomati_zaradi_otroveniq_skripal", "text": "Освен САЩ и Канада, 15 европейски държави, повечето от ЕС, гонят руски дипломати, в т.ч. Румъния и Хърватия, както и Украйна. Съединените щати експулсират 60 дипломатически служители и закриват консулството в Сиатъл заради близостта му до военна база за подводници. Вълната от експулсирания започна с Великобритания, която изгони 23-има руски дипломатически служители заради отровения шпионин - бившия руски военен разузнавач Сергей Скрипал и дъщеря му Юлия в британския град Солсбъри. Държавите от Европа са: Франция (4), Полша (4), Украйна (13), Чехия (3), Литва (3, в т.ч. две военни аташета), Естония (1 - военен аташе), Дания (2), Финландия, Италия (2), Нидерландия (2), Германия (4), Румъния (1), Хърватия (1) и Латвия (1). Канада гони четирима сътрудници на посолството и генералното консулство, а САЩ - 48 души от руската дипломатическа мисия и 12 от мисията в ООН. Тръмп изгони 60 руски дипломати от САЩ Ирландското правителство също обмисля да експулсира руски дипломати. Председателят на Европейския съвет Доналд Туск заяви, че към тези мерки са решили да се присъединят 14 държави от Общността. България не е сред тях. Засега не е вземано такова решение, отговориха около 18,15 часа българско време днес от Министерството на външните работи на запитване на Клуб Z. Във Варна, където е за срещата на върха ЕС-Турция, Туск каза, че \"допълнителни мерки, в това число и нови изгонвания на дипломати, не са изключени в идните дни и седмици\". Държавният департамент на САЩ заяви в свое изявление: \"На 4 март Русия използва военно нервнопаралитично вещество, за да се опита да убие британски гражданин и дъщеря му в Солсбъри. Тази атака срещу нашия съюзник Обединеното кралство изложи на риск безброй невинни животи и доведе до сериозни наранявания на трима души, включително полицай. Това е скандално нарушение на Конвенцията за химическите оръжия и нарушаване на международното право\". Руското външно министерство определи гоненето на руски дипломати като \"неприятелска и провокационна стъпка\". Оттам заявиха, че тези действия \"на група страни\" няма да останат без отговор и Москва ще реагира. В същото време британският премиер Тереза Мей приветства предприетите от държавите действия. За премиера Бойко Борисов обаче представените от британския премиер доказателства за руска следа в отравянето на Скрипал - на заседанието на Европейския съвет миналата седмица - очевидно не са били достатъчни. По думите му, \"високата степен на вероятност\" не е достатъчна за подобна \"драстична мярка\". Официалната позиция на България, изразена от министъра на външните работи Екатерина Захариева през уикенда, беше, че София няма да го прави. Днес МВнР отново потвърди позицията, че към момента няма промяна в позицията на България и няма да бъдат гонени руски дипломати. Русия ще анализира ситуацията с решенията на САЩ, редица страни от Европейския съюз и други държави да изгонят руски дипломати, след което нейното външно министерство ще представи на президента Владимир Путин предложения за ответни мерки, заяви говорителят на Кремъл Дмитрий Песков, цитиран от ТАСС и Ройтерс.", "date": "2018.03.26", "title": "17 държави гонят руски дипломати заради отровения Скрипал"}
{"url": "http://clubz.bg/65880-polovinata_bylgari_vqrvat_v_integraciqta_na_bejancite", "text": "Близо половината от българите (45.4%) смятат, че бежанците могат да се интегрират успешно в българското общество. Това показват резултатите от изследване на  , публикувани днес.  30.6% от гражданите заявяват, че биха помогнали на бежанец, който живее в населеното им място, да научи езика, а 24.6% биха съдействали да си намери работа. 56% от българите обаче вярват, че бежанците не могат да се интегрират в обществото поради културни или религиозни причини. Съществува и убеждение, че бежанците не желаят да се установят в България, а целят да достигнат западни страни членки на ЕС. Българите най не харесват бежанците. Следват гейове и роми Липсва разбиране за това кои лица се нуждаят от закрила. Като цяло българите възприемат почти всеки, който е от страна извън ЕС, като нелегален мигрант - без ясно да осъзнават разликата между мигрантите и хората, търсещи закрила, се казва още в съобщението на Комисариата за бежанците. Два признака поляризират общественото мнение по отношение на интеграцията: религията и цветът на кожата, става ясно от данните в изследването. 45% от всички респонденти са на мнение, че бежанците трябва да бъдат християни, а за 32% от българите е важно те да имат бяла кожа. Въпреки примерите от 2017-та за неприемане на бежанци в местни общности, малък е делът на местните хора, които биха предприели действия против заселването на бежанци в мястото, където живеят. 16,4% от участниците в анкетата обаче заявяват, че биха организирали протест срещу бежанците, в случай че се заселят в мястото, където живеят. Всеки десети българин е скронен на по-крути мерки - да изгони от населеното си място бежанци.  Кметът на Елин Пелин отказва да издаде документи на бежанци Проучването, проведено през декември 2017 сред 1010 български граждани, показва също, че голяма част от българите (93%) не са срещали бежанец или човек, търсещ закрила през последните няколко години. На отворен въпрос как черпят информация по темите, свързани с миграцията, 94% от респондентите казват, че източник е телевизията, за 20% - това е интернет, 19 на сто от българите се информират от приятели, 11% - от вестници и по 7 на сто отговарят, че научават новини от социалните мрежи и по радиото.  През 2013, в началото на големия поток от бежанци, най-силните страхове на българите са били свързани със сигурността (72%), опасността от разпространение на болести (68%) и загуби на работни места. През 2017 доминиращите страхове са свързани със сигурността (60%) и културните и религиозни различия (48%). Кмет, приел повече бежанци, под атака с нож 50% от респондентите заявяват, че само бежанци от страни с военни конфликти, като Сирия, трябва да бъдат приемани в България. Едва 15% от българиге смятат, че хората, преследвани в собствените си страни или тези, чиито човешки права са нарушени трябва да получават  международна закрила.  Социологическото изследване е поръчано от Представителството на Върховния комисариат на ООН за бежанците (ВКБООН) в България цели да изследва обществените нагласи към бежанците и хората, търсещи закрила в страната, както и причините и мотивите за отношението и поведението на българите спрямо тях. Кметът на Елин Пелин отказва да издаде документи на бежанци Кмет, приел повече бежанци, под атака с нож", "date": "2018.03.26", "title": "Половината българи вярват в интеграцията на бежанците"}
{"url": "http://clubz.bg/65871-izmamnikyt_spas_aleksandyr_otiva_na_syd_zaradi_uchitelka_i_banker", "text": "Софийска районна прокуратура внесе обвинителен акт срещу Спас Василев, добил известност в социалните мрежи като \"Александър Николов\", за извършена измама със самолетни билети. Това съобщават от държавното обвинение. В прокуратурата още няма сигнал за измамника Александър - Спас Става дума за измамена от него учителка по френски – Я.Б. „Александър Николов“ ужилил и прокурори. Те искали да го бият Схемата е сходна като при другите \"подвизи\" на измамника.  Я. Б. познавала обвиняемия, тъй като му е била учител по френски от гимназията. Към 2011 г. вече живеела в град Гренобъл, Франция, но подържала контакти със свои бивши ученици, включително и със Спас, който й разказвал, че бил изкарал шестмесечен стаж на летището в Женева, както и че работел на летището в София – и двете не отговарят на истината. Валентин Радев: Който иска евтин билет, да страда Чрез три парични превода през системата Western Union от Гренобъл учителката по френски му  за да си купи пет отворени билета. За да не се усъмни в неговите действия, на 25.11.2011 г. Василев изпратил на някогашната си преподавателка съобщение по мейл като потвърждение на резервираните самолетни билети със съответните номера. Тези номера съответствали на номера на действителни билети, издадени от Air France, но били използвани от други пътници в предходната 2010 г. Междувременно Василев решил да си набави още средства по същия начин – заблуждавайки, че разполага с изгодни самолетни билети за различни дестинации. Като клиент на ПИБ АД, познавал свидетеля И. Р., който при провежданите служебни разговори споменал пред обвиняемия, че си търси самолетни билети. \"Александър\" обяснил на Р., че може да му помогне с намирането на по-добри оферти, като му заявил, че работи в Агенция за обслужване на полети. На неустановена дата през 2012 г. (но преди 30.03.2012 г.) Спас Василев се свързал с Р., обяснявайки му, че може да му осигури пакет от десет самолетни билета до дестинации в Европа, по избор, срещу сумата от 500 лева, които билети Р. можел да ползва, когато пожелае. С оглед запазване на билетите, обв. Спас Василев заявил на Р., че е необходимо да му преведе авансово част от сумата, поради което Р. превел по сметка на Василев сумата от 90 лв. В този период обаче Р. решил да пътува за Дюселдорф, Германия, свързал се с хитреца от Кочериново и си поискал четири самолетни билета за тази дестинация. Обвиняемият му обяснил, че за да може да се възползва от пакета, следвало да преведе сумата от още 300 лева. Мотивиран по този начин, Р.   на 9 октомври 2012 г. Тъй като Р. не получил потвърждение за резервацията, на 12.10.2012 г. се опитал да се свърже с Василев, но опитите му завършили безуспешно. На Василев е повдигнато обвинение по чл. 209, ал. 1 от НК   като му е определена мярка за неотклонение „задържане под стража“. Разследването е приключено, като на 26.03.2018 г. е внесен обвинителен акт срещу Василев за описаното по-горе деяние. Предстои делото срещу  Василев да бъде насрочено за разглеждане в Софийски районен съд. „Александър Николов“ ужилил и прокурори. Те искали да го бият Валентин Радев: Който иска евтин билет, да страда", "date": "2018.03.26", "title": "Измамникът Спас-Александър отива на съд заради учителка и банкер"}
{"url": "http://clubz.bg/65866-i_da_bylgariq_iska_nakazaniq_za_prokurorkata_po_deloto_sreshtu_imamite", "text": "Интервюто на прокурорката по делото за 12-те имами накара и втора партия да реагира с искане за проверка за разделяне на обществото по етнически и религиозен признак. От \"Да, България\" разпространиха позиция на местната си структура в Рибново, в която се настоява да се провери дали интервюто на прокурор Недялка Попова е автентично и ако да - тя да понесе отговорност по закон.  Във въпросната публикация в сайта \"График нюз\" отпреди няколко дни Попова, която е наблюдаващ прокурор по делото срещу Ахмед Муса от Пазарджик и 12- те имами, обвинени проповядване на радикален ислям, заявява: Прокурорка: Ще дойде време, премиерът и президентът ни ще са от друга религия В неделя на изказванията реагира председателят на ДПС Мустафа Карадайъ, който обяви, че партията ще сезира прокуратурата за изявите на обвинителката, насаждащи омраза срещу българските мюсюлмани. От движението откриха \"двоен аршин\" в работата на държавното обвинение, когато става дума за делото срещу имамите и проверките срещу прояви на националисти. ДПС видя \"двоен аршин и стандарт в правосъдието на прокуратурата\" Днес от \"Да, България!“ в Рибново изразиха тревога  От \"Да, България\" допускат, че въпросното интервю на прокурорката може да не е автентично. Затова искат проверка и на това обстоятелство и ако се окаже, че има манипулация -   ДПС видя \"двоен аршин и стандарт в правосъдието на прокуратурата\"", "date": "2018.03.26", "title": "И \"Да, България\" иска наказания за прокурорката по делото срещу имамите"}
{"url": "http://clubz.bg/65862-vypreki_skyrcaniqta_ataka_iska_obedineni_patrioti_na_evrovota", "text": "Въпреки \"скърцанията\" в Обединени патриоти, както Волен Сидеров определи непрекъснатите крамоли в коалицията, от \"Атака\" поискаха тя да се яви в същия формат на предстоящите избори за Европейски парламент. Призивът дойде от депутата и заместник на лидера Сидеров в партията - Десислав Чуколов. Той идва на фона на скорошното изказване на един от коалиционните партньори - лидерът на НФСБ и вицепремиер Валери Симеонов, който заяви: \"По-скоро няма да се явим заедно на следващите избори\". Очаква се изборите за европейски депутати да са на 23-26 май 2019 г. \"Водещата го попита и как ще продължат отношения в коалицията Обединени патриоти. Патриотът отговори, че са три различни партии и имат различия по някои въпроси, но е бетонирано желанието им да работят за България.  , категоричен бе атакистът\", продължава прессъобщението. Симеонов намекна за \"патриотичен развод\" на НФСБ и ВМРО за евровота В Обединени патриоти от месеци тече напрежение и по трите фронта - Симеонов беше недоволен от агресивната медийна политика на ВМРО, а после нападна председателя й Красимир Каракачанов заради вербалните му намерения да инициира референдум по повод Истанбулската конвенция. Каракачанов отвърна, че лидерът на НФСБ трябвало първо да го пита преди да се \"изплющи\" по медиите. Сидеров пък непрекъснато атакува Симеонов - заради изказванията му по адрес на руския патриарх Кирил, заради упорството му за разширяването на ски зоната в Банско, заради отношенията му със зам.-председателя на ГЕРБ Цветан Цветанов, който подклаждал вътрешнокоалиционните \"скърцания\" и пр. Между тези \"скърцания\" партньорите в коалицията излизат и заявяват през медиите, че всичко това е незначително и остават единни в името на България. Сидеров обвини Цветанов за разкола ала \"реформатори\" сред \"патриотите\" Пред Клуб Z Симеонов коментира днес, че всички изказвания на тема избори за Европейски парламент са \"условности\".  Междувременно се появиха и информации, че в СДС водят преговори с НФСБ за общо явяване на вота за ЕП през пролетта на 2019 г. Това се случва на фона на разпада на Реформаторския блок, след като ДБГ и \"Глас народен\" излязоха в \"опозиция\" - първата замрази членството си, а втората обяви, че продължава пътя си самостоятелно. Засега лидерът на СДС Божидар Лукарски отрича да се водят разговори със Симеонов, но напоследък позициите на партията съвпадат с \"патриотичните\", в т.ч. по Истанбулската конвенция. Лукарски призна разпад в РБ, обвини ДБГ в \"либерално\" съглашателство   Сидеров обвини Цветанов за разкола ала \"реформатори\" сред \"патриотите\" Лукарски призна разпад в РБ, обвини ДБГ в \"либерално\" съглашателство", "date": "2018.03.26", "title": "Въпреки \"скърцанията\", \"Атака\" иска обединени \"патриоти\" на евровота"}
{"url": "http://clubz.bg/65857-oshte_nesformirana_obshtata_evroprokuratura_veche_ima_byudjet", "text": "Макар и още несформирана, единната европейска прокуратура вече разполага с първите 4.9 млн. евро бюджет за 2019 г. и назначена временна администрация. Плановете са безпрецедентното общо разследващо звено на Съюза да заработи на 1 ноември 2020 г. Дотогава трябва да са избрани европейски главен прокурор и 12 други обвинители, да има система за управление на делата, куп промени за адаптиране на националните законодателства, норми за сътрудничество с други сходни агенции на ЕС, както и с неучастващите държави членки или с трети държави. Това стана ясно на конференция, организирана от българското председателство и ЕК в резиденция \"Бояна\", посветена на създаването на  Временната администрация ще работи до назначаването на официалния административен директор, а процедурата по селекция на служителите ще започне през април-май каза Петер Чонка от ЕК. Тепърва се приемат съвсем основни неща като правила за работа. На форума стана ясно, че ЕРРО ще бди основно за  , използването им за финансиране на организираната престъпност и тероризъм, но и за \"върховенството на закона като такова\". Споменатите първи близо 5 млн. ще отидат, както следва: за персонал €2,3 млн., за инфраструктура 0,6 млн. и за оперативни разходи, включително система за управление на дела - 1,9 млн. Участниците на срещата в София бяха министри, прокурори и служители от различни заинтересовани служби от страните членки. Министър Цецка Цачева в речта си поздрави   - Холандия и Малта. Цацаров за Брюксел: Много проверка, малко сътрудничество А главният прокурор Сотир Цацаров беше оптимист: след като Франсиско Фонсека Морильо, зам.-директор по въпросите на правосъдието и правата на потребителите в ЕК, цитира \"Бийтълс\" - че европрокуратурата била \"дългият виещ се път\", той завърши с българската поговорка: „ Цацаров в Брюксел: ще иска преосмисляне мониторинга за България Затова в речта си Цацаров   каза бодро, че  Цацаров изрази надежда през 2020 г. да започне първото разследване от една \"силна, ефективна и независима европейска прократура\". Извън желаещите да участват към днешна дата са страни като Швеция, Дания, Полша, Унгария, Великобритания, Ирландия. В Люксембург вече се мисли и за модерно седалище близо до Европейския съд. Тепърва европейската прокуратура \" , заявиха още участниците. Т.е. ще се изработват моделите на функциониране съвместно с организации като Евроджъст, ОЛАФ, Европол и др. Във форума участват още главният прокурор на Люксембург Мартин Соловиеф, главният прокурор на Гърция Ксени Димитриос и над 70 представители на съответните национални органи на участващите държави членки на Европейския съюз, Европейската комисия, Генералния секретариат на Съвета, неучастващите държави членки, представителите на трети страни, Евроюст, OLAF, Европол и практикуващи юристи.  Цацаров в Брюксел: ще иска преосмисляне мониторинга за България", "date": "2018.03.26", "title": "Още несформирана, общата европрокуратура вече има бюджет"}
{"url": "http://clubz.bg/65858-polsha_podpisva_dogovor_za_raketi_pejtriyt", "text": "Полша ще подпише на 28 март т.г. договор за доставка от САЩ на ракети \"Пейтриът\", предаде РИА Новости, като цитира Министерството на отбраната във Варшава. Споразумение по въпроса бе подписано още през юли 2017 г. между военните ведомства на двете страни. Това стана по време на посещението на американския президент Доналд Тръмп в Полша. Тръмп: Ще укрепваме НАТО в отговор на дестабилизиращите действия на Русия (СНИМКИ) В документа е записано, че в първия етап, обхващащ периода 2021–2022 г., Полша ще получи 2 комплекса \"Пейтриът\" с ракети PAC-3 MSE и елементи от системата за управление и връзка IBCS. Броени дни след посещението на Тръмп в Полша САЩ разположиха \"Пейтриът\" в Балтика. Пак тогава Държавният департамент одобри възможна продажба на \"Пейтриът\" за Румъния на стойност 3.9 милиарда долара.", "date": "2018.03.26", "title": "Полша подписва договор за ракети \"Пейтриът\""}
{"url": "http://clubz.bg/65860-%E2%80%9Edecata_chupeha_prozorci_i_skachaha_ohranata_ne_gi_puskashe_da_izlqzat%E2%80%9C_video", "text": "Руските медии предават разкази на очевидци на трегедията в мола \"Зимна вишна\" в Кемерово, при която загинаха 64 души, а други десетки са в неизвестност. Засега се знае, че девет от жертвите са деца. 64 жертви на пожар в Русия     Анна Заречнева е била заедно със свои роднини в киносалона, пише тя в профила си в инстаграм. Според нея никой не е организирал евакуацията, а пожарната сигнализация не е сработила. Разказът продължава с настъпилата паника в търговския център - хората се втурнали да слизат, наблъскани един в друг. Заречнева разказва и за опита на някои хора да стигнат до киносалоните, след като са научили, че там има деца. Павел Андросов също пише за липсата на сигнал за пожарна тревога и за бездействието на персонала на търговския център. Друг свидетел на трегедията е Дмитрий Хорошавцев, който съобщава в интервю за kp.ru, че вратите на горящите киносалони били блокирани и затова хората не могли да се спасят. Децата дълго време не можеха да напуснат мола, разказва друга очевидка пред телевизия \"Россия 24\". „Аз ги попитах: „Кой не ви пуска?“ А те ми отговарят: „Охраната, мъже в униформи.“ Казали им да вървят към другата стълба от другия край. Момичетата побегнали към другата стълба, но и там не ги пуснали. Децата се задушавали, изпаднали в паника...“, добавя Клопенко. Властите вече разследват действията на охраната на търговския център. Както се разбра, частен охранител изключил алармата за пожар в мола, а аварийните изходи на сградата са били блокирани, съобщи Следственият комитет на Русия, който разследва трагичния инцидент. Вече са разпознати телата на 17 от загиналите 64 души. От ранените 52-ма души 12 остават в болница, 40 са прегледани и освободени за домашно лечение. По брой на жертвите пожарът в Кемерово е един от четирите най-големи за последните сто години в Русия наред с пожара в самарското МВР (през 1999 г., 57 жертви), в старческия дом в Краснодарския край (през 2007 г., 63 жертви) и в клуба \"Куция кон“ в Перм (през 2009 г., 153 жертви). Полицията издирва двама тийнейджъри, които моге да са предизвикали пожара в търговския център в Кемерово, предаде Нюз.Ру. Според източник, близък до следствието, издирваните подпалили пенополиуретанови кубчета в ямата на батутния център \"Круча\" (\"Стръмнина\"). Служител на търговския център се опитал да угаси пламъците, но не успял. Тогава той извел подпалвачите, като по тази начин им спасил живота. По-късно служителят дал показания пред следствените органи и описал тийнейджърите. Има и друга версия, според която пожарът може да е тръгнал от свещи, запалени на детски празник. Проучва се и възможността трагедията да е причинена от късо съединение.", "date": "2018.03.26", "title": "„Децата чупеха прозорци и скачаха. Охраната не ги пускаше да излязат“ (ВИДЕО)"}
{"url": "http://clubz.bg/65865-fernando_karanga_se_izvini", "text": "Футболистът на ЦСКА-София Фернандо Каранга се извини на пресконференция за действията си след мача срещу \"Левски\" (1:0). Както е известно, бразилецът бе наказан да пропусне един мач и глобен с 6000 лева заради това, че направи жест с рязане на глава и размаха надуваем фалос с шал на \"сините\". \"Червените\" спечелиха с негов победен гол. \"Левски\" към ЦСКА-София: Какво ще се случи? Пак ще смените името? В дните след сблъсъка се разрази поредна битка между двата клуба с декларации. ЦСКА-София обеща законови мерки за \"терора\" срещу клуба Днес Каранга получи наградата си за футболист № 1 на 26-ия кръг на Първа лига в Пресклуб \"България\" на ст. \"Васил Левски\". Каранга от ЦСКА-София е наказан за един мач Каранга добави, че писанията за негов трансфер през лятото не му влияят. Има си хора, които се грижат за неговите интереси. Той има доверие и на клуба, а накрая ще се вземе решение, което да удовлетворява всички страни. \"Червените\" фенове: Аз съм Каранга Фернандо Каранга обясни, че музиката е важна част от живота му. Затова слушалките са на главата му преди всеки мач - така се концентрира. А след победи музиката е за забавление, тогава нападателят танцува. ЦСКА-София обеща законови мерки за \"терора\" срещу клуба Каранга от ЦСКА-София е наказан за един мач \"Червените\" фенове: Аз съм Каранга", "date": "2018.03.26", "title": "Фернандо Каранга се извини"}
{"url": "http://clubz.bg/65859-rumen_radev_turciq_da_ne_se_mesi_vyv_vytreshnite_ni_raboti", "text": "Президентът Румен Радев очаква на срещата във Варна между ръководителите на ЕС и на Турция България да не остава само в ролята на домакин, а да постави въпроса за ненамеса на Турция във вътрешните работи на България, в изборния процес, във вероизповеданията, а също и за обезщетенията на тракийските бежанци. Вече стана ясно, че преди началото на срещата между Жан-Клод Юнкер, Доналд Туск и Ердоган премиерът Бойко Борисов ще разговаря за кратко с президента на Турция. \"Важно е също така европейските лидери да разберат, че проблемите на България са и европейски проблеми и е нормално ние да очакваме от тях да отстояват българския интерес“, посочи държавният глава. \"Всички тези, които са в защита на българския интерес, имат моята подкрепа. Това е важна среща\", допълни още той. Във връзка с предстоящата среща между него и турския президент Ердоган в рамките на срещата на НАТО в Брюксел държавният глава коментира: \"Отговорих на г-н Ердоган за неговото предложение да направим тази среща в рамките на срещата на върха на НАТО през юли. Надявам се той да приеме това предложение. Разбира се, темата ще бъдат нашите двустранни отношения.“ Изтреблението, преследването и разоряването на тракийските българи е горчив урок, който не трябва да бъде забравян, каза още Радев, който участва в тържественото поклонение по повод Деня на Тракия и 105 години от Одринската епопея. Това заяви още Радев на съвместна пресконференция с президента на Словения Борут Пахор, който е на официално посещение у нас. Нови полети от София - Любляна, Ница и Пафос Българският държавен глава подчерта, че откриването на директна самолетна линия между София и Любляна ще даде нов тласък в туризма, което е важна предпоставка за развитието на икономическите отношения между двете страни. Президентът подчерта, че със Словения не сме просто партньори в ЕС и НАТО, а споделяме и сходен исторически опит и традиции. Борут Пахор и Румен Радев са обсъдили и подкрепата на Словения за присъединяването на България към Шенген, съобщи още агенция \"Фокус\". Словения е част от пространството на отворени граници в Европа от 2007 г.", "date": "2018.03.26", "title": "Румен Радев: Турция да не се меси във вътрешните ни работи"}
{"url": "http://clubz.bg/65854-simeonov_smireno_napomnq_na_bpc_za_kanonizaciqta_na_apostola", "text": "Месец след като от партията на вицепремиера Валери Симеонов - НФСБ, поискаха за пореден път църквата да канонизира Васил Левски, отговор от Синода няма. Затова и днес от формацията излязоха с нов призив - \"смирено напомняне\". Призивът е адресиран до \"господа архиереи на Българската православна църква (БПЦ)\" и въпреки богобоязливия му тон в него се чете упрек, че \"д НФСБ иска Васил Левски да бъде канонизиран за светец Ръководството на НФСБ се обърна към Светия синод в средата на февруари \"с гореща молба спешно да бъде разгледан въпросът за канонизация като светец на йеродякон Игнатий, познат със светското си има Васил Иванов Кунчев и тачен... като Апостола на свободата Васил Левски\". Сидеров ще разследва Османската империя за обесването на Левски От НФСБ изтъкват, че Левски вече е възприет в народната памет като светец и че той не е напуснал манастира, \"за да се отдаде на светски удоволствия\", а напротив - с аскетичния си живот е доказал връзката си с православната вяра. Малко по-рано пък лидерът на \"Атака\" Волен Сидеров се обяви за парламентарна комисия, която да разследва процеса срещу Васил Левски и да докаже, че той е бил неправомерно осъден на смърт дори според тогавашното турско законодателство. Сидеров ще разследва Османската империя за обесването на Левски", "date": "2018.03.26", "title": "Симеонов \"смирено напомня\" на БПЦ за канонизацията на Апостола"}
{"url": "http://clubz.bg/65855-antikorupcionen_fond_kak_kurortna_hija_v_park_rila_se_dava_za_lov", "text": "Как хижа на горското стопанство в Национален парк \"Рила\", която е с курортно предназначение, се отдава под наем от земеделското министерство за ловен туризъм? Този въпрос задават от неправителствената организация Антикорупционен фонд (АКФ). Оттам са сезирали по компетентност главния инспекторат на Министерския съвет със съмнения за възможно законово противоречие. Хижата е с курортно предназначение и се намира на територията на парк \"Рила\", извън дивечовъдния участък Паничище, посочват от АКФ. Според тях има разминаване между заповедта на министъра на земеделието, горите и храните за провеждане на конкурса за \"стопанисване и ползване на дивеча в дивечовъден участък Паничище в района на дейност на териториално поделение \"Държавно горско стопанство Дупница\" и местоположението на базата, в която се намира дивечовърният участък. В допълнение посочват, че според Закона за лова и опазване на дивеча \"Бази за ловен туризъм\" са сгради и прилежащите към тях терени и инфраструктури, специализирани за нуждите на ловния туризъм. А Законът за защитените територии (където попада и националният парк) забранява дивечоразвъдна дейност и ловуването освен при регулиране на числеността на животинските видове. Това е вторият опит за предоставяне на стопанисването и ползването на дивеча в дивечовъден участък Паничище. В края на януари Югозападно държавно предприятие-Благоевград обяви процедурата. Обявеният срок за стопанисване е 15 години, а началният размер на годишната вноска е 16 630,49 лв. без ДДС. Конкурсът включва отдаването под наем на \"база за ловен туризъм\" - сградата \"Рилски езера\", с начална годишна наемна цена 624 лв. без ДДС. В края на февруари се оказа, че победител в конкурса все още не е излъчен, тъй като до 22 февруари - първата дата за подаване на документи, определена със заповед на министъра на земеделието, не са се явили кандидати. Като втора дата за внасяне на оферти в заповедта бе посочен 7 март.", "date": "2018.03.26", "title": "Антикорупционен фонд: Как курортна хижа в парк \"Рила\" се дава за лов"}
{"url": "http://clubz.bg/65856-zlatomir_ivanov_baretata_okonchatelno_opravdan", "text": "Златомир Иванов-Баретата е окончателно оправдан по обвиненията, че е бил водач на организирана престъпна група за разпространение на наркотици. Новината съобщиха от Върховния касационен съд, а  е окончателно. Върховните съдии Мина Топузова, Спас Иванчев и Христина Михова са потвърдили присъдите от предишните инстанции срещу Баретата и сподвижниците му, но част от наказанията срещу признатите за виновни са намалени. Спецсъдът: Златко Баретата не е ръководил престъпна група По делото за организирана наркобанда, която според прокуратурата е търгувала с дрога в София, Черноморието и Казанлък между 2011 и 2013 г., за невинни са признати не само Баретата, а и Ивайло Борисов-Ториното, и Златко Гочев-Малкия от Стара Загора. Златомир Иванов е невинен и по обвинение за присвояване на брониран “Мерцедес Е500”, с който се движил в деня на покушението срещу него на 29 януари 2013 г. на стълбите на Съдебната палата в София. Подсъдимите по делото бяха общо 10. Извън тримата оправдани другите 7 души получиха различни наказания - от глоба до 5 години затвор. Наложените наказания след окончателното решение на ВКС по делото са:  за участие в организирана престъпна група за разпространение на наркотици (ОПГ) – 5 години лишаване от свобода;   – за участие в ОПГ – 3 години и 6 месеца лишаване от свобода;   – за участие в ОПГ – 3 години и 6 месеца лишаване от свобода;  – за престъпление, свързано с държане на високорисково наркотично вещество – глоба в размер на 1000 лева;   – за участие в ОПГ и за престъпление, свързано с държане с цел разпространение без надлежно разрешение на високорискови наркотични вещества – общо най-тежко наказание от 3 години лишаване от свобода, отложено за срок от 5 години, и глоба в размер на 1000 лева;   – за държане с цел разпространение без надлежно разрешение на високорискови наркотични вещества – 3 години лишаване от свобода и глоба в размер на 6000 лева;  – за държане с цел разпространение без надлежно разрешение на високорискови наркотични вещества – 3 години лишаване от свобода, отново с отложено изпълнение и глоба в размер на 6000 лева. Финално: Баретата е наркобос, ще лежи 6 години и половина Това не е единственото дело срещу Златомир Иванов-Баретата за наркотрафик. През 2016 г. по делото \"Фирмата\" той получи 6.5 г. затвор. Финално: Баретата е наркобос, ще лежи 6 години и половина", "date": "2018.03.26", "title": "Златомир Иванов-Баретата окончателно оправдан"}
{"url": "http://clubz.bg/65864-polsha_arestuva_marek_v_predpolagaem_ruski_shpionin", "text": "Агенцията за вътрешна сигурност (контраразузнаването) на Полша е задържала заподозрян за шпионаж в полза на Русия. Това е Марек В., чиято фамилия не се съобщава. Новината бе съобщена от прессекретаря на министъра, координиращ работата на специалните служби, Станислав Жарин. И Тръмп ще гони руски дипломати заради скандала \"Новичок\" Събраните материали на контраразузнаването показват, че Марек В. е предавал на сътрудници на руските специални служби информация за планираните действия на полското правителство във връзка със строителството на газопровода „Северен поток – 2“. „Задържаният е чиновник в едно от ведомствата, които се занимават с икономическите въпроси. Той е имал достъп до стратегически документи, свързани с енергийната сигурност на Полша“, каза Жарин в ефира на телевизия TVP. Заподозреният е арестуван за три месеца. Заплашват го до 10 години затвор. Телевизия TVP допълва, че Марек В. е контактувал с руски агенти, които работили под прикритие в посолството на Москва във Варшава. ЕС: Вероятно Русия е отровила Скрипал, няма друго обяснение Операцията по задържането е била проведена в петък със съдействието на партньорски служби на други държави от ЕС. Случаят с Марек В. идва в момент, когато Европейският съюз обяви Русия за най-вероятен извършител на отравянето на бившия шпионин Скрипал в Англия. В резултат Великобритания и Русия изгониха взаимно по 23 дипломати. Очаква се това да направят Съединените щати и други държави от ЕС. ЕС: Вероятно Русия е отровила Скрипал, няма друго обяснение", "date": "2018.03.26", "title": "Полша арестува Марек В. - предполагаем руски шпионин"}
{"url": "http://clubz.bg/65863-umrq_syzdatelqt_na_naj_golqmata_finansova_piramida_v_rusiq", "text": "Създателят на най-голямата финансова пирамида в Русия Сергей Мавроди почина в московска болница на 63 години. Според руски издания той е бил хоспитализиран тази нощ, след като припаднал на автобусна спирка и се наложило случаен минувач да му окаже първа помощ. Приживе Мавроди се оплаквал от сърдечна слабост и болки в областта на сърцето.  Мавроди създаде компанията \"МММ\" през 1992 г. Тя бързо набира популярност сред милиони руснаци и в крайна сметка става най-голямата финансова пирамида в историята на Русия. Типично за подобни схеми, нейните членове получават доходи от вноските на новопостъпилите, а когато потокът от клиенти секнал, плащанията спрели. Според различни оценки, броят на ужилените от МММ достига 10-15 милиона души.  През 1994 година Мавроди е избран за депутат от руския парламент. Тогава той обяснява, че се отказва от привилегиите като народен представител - заплати и автомобил. Мавроди обяснява, че е станал депутат само заради депутатския имунитет. Две години преди президентските избори през 1996 г. той е лишен от мандат. През 2007 г. Мавроди е осъден на четири години и половина затвор за измама. Но той не лежи, тъй като целият този срок е излежан от него още по време на предварителното производство, докато се е водело разследването срещу него. ", "date": "2018.03.26", "title": "Умря създателят на най-голямата финансова пирамида в Русия"}
{"url": "http://clubz.bg/65852-gps_na_telefonite_na_skripal_izklyucheni_4_chasa_v_denq_na_pokushenieto", "text": "Цели 4 часа са били изключени GPS-ите на телефоните на Сергей и Юлия Скрипал в деня, в който бяха отровени с нервнопаралитичното вещество новичок, пише британският вестник \"Таймс\". Изданието цитира предположения на експерти, че това би позволило на двамата да осъществят секретна среща с неизвестни хора и на неизвестно място. Прессекретарят на Скотланд ярд отказа да коментира информацията с мотива, че не може да излага факти и обстоятелства в хода на разследването, съобщава Би Би Си. Мобилният оператор е предоставил всички възможни данни на разследващите органи, пише вестникът. За онзи мрачен 4 март е известно, че Сергей и Юлия са отишли в 9.45 ч на гробището, където са погребани съпругата и синът на Скрипал, в два и половина следобед са оставили колата си пред парка в Солсбъри и са тръгнали към италианския ресторант Zizi. Двамата бяха намерени в безсъзнание в 15.35 часа на пейка в центъра на града. \"Гардиън\": Поне 10 държави от ЕС гонят руски дипломати. Сред тях и България  Отравянето им предизвика истинска буря в отношенията на Лондон с Москва. А след лидерската среща на ЕС в края на миналата седмица се заговори и за крути мерки срещу Русия. Великобритания вече изгони 23 руски дипломати. Очаква се още днес американският президент Доналд Тръмп да обяви, че САЩ също експулсират дипломати на Русия. Поне 10-15 държави от Европейския съюз ще ги последват. Според западни медии и България се готви да изгони руски дипломати. Но премиерът Бойко Борисов и министри незабавно заявиха, че София нито ще гони, нито ще отзовава дипломати от Москва.", "date": "2018.03.26", "title": "GPS на телефоните на Скрипал - изключени 4 часа в деня на покушението"}
{"url": "http://clubz.bg/65842-naj_loshata_novina_ot_katalunq", "text": "Няколко лоши новини дойдоха от Каталуня от 22 март насам. Едва ли обаче мнозинството от хората са наясно коя е най-лошата от тях. Ако бъдат попитани, те без колебание биха посочили заповедта за арест, издадена срещу сепаратистките лидери на областта, или задържането на доскорошния премиер Карлес Пучдемон. Истината обаче е друга. Има една много по-лоша новина. Причина е опасността от нейния ефект. А тя е, че сепаратистите в Каталуня увеличиха крехкото си абсолютно мнозинство и вече се чувстват доста по-комфортно. Нищо че нямат подкрепа от нито една държава. Полицията в Германия арестува Карлес Пучдемон На 22 март парламентът на Каталуня не успя да избере сепаратиста Жорди Турул за премиер. Главната причина бе фактът, че антикапиталистическата, крайнолява и сепаратистка Кандидатура на народното единство (КНЕ) реши да мине в опозиция. Така тя остави без абсолютно мнозинство сепаратистите. Крепяха го нейните 4-ма депутати. И другите две отцепнически сили - \"Заедно за Каталуня\" и републиканската левица на Каталуня (РЛК), не успяха да пробутат своя човек. Само два дни по-късно обаче към тези две партии се присъедини \"Каталуня ен Кому̀ - Подем“ (\"Каталуня заедно - Можем\"). Това е регионалният филиал на радикалната левица \"Подемос\" (\"Можем\"). Създадена едва преди 4 години, тя успя да стане трета сила в испанския парламент, а кандидатките й Мануела Кармена и Ада Колау са вече кметици съответно на Мадрид и Барселона. От радикалната левица се заканваха да организират референдуми за република и за излизане от НАТО. Сепаратистите в Каталуня се разцепиха – не избраха премиер Партията не подкрепяше открито независимостта на Каталуня, но настояваше да бъде проведен референдум по въпроса, за да се видят настроенията на хората. Но на 24 март нейният каталунски филиал се присъедини към сепаратистите. Като причина от \"Каталуня ен Кому̀ - Подем\" изтъкнаха издадените заповеди за арест срещу сепаратистките лидери. За разлика от КНЕ филиалът на \"Подемос\" има не четирима, а 8 депутати в регионалния парламент в Барселона. Което увеличава от 70 на 74-ма души абсолютното мнозинство на сепаратистите в 135-членния парламент. А Шавие Доменек - лидерът на регионалната радикална левица, нищо чудно да се превърне в новия брокер на властта. Така чрез каталунския си клон \"Подемос\" нанесе най-силния удар от своето съществуване. Защото, макар през 2015 г. нейни кандидати да станаха кметове на двата най-големи града, партията не успя да стане незаобиколим фктор в испанккия парламент и засега не е необходимо другите да се съобразяват с нея. В Каталуня обаче това явно ще се наложи. И нищо чудно да си проличи още с номинирането на следващия регионален кандидат-премиер. Шавие Доменек неведнъж е казвал, че няма да приеме това да бъде човек извън левицата. А сепаратистите вече не могат без неговата партия. \"Подемос\" може да направи референдум за република в Испания За увеличаването на отцепническото абсолютно мнозинство в парламента на Каталуня огромна вина носят централните испански власти. И децата няма да повярат, че съвсем случайно новите обвинения срещу сепаратистките лидери бяха повдигнати веднага след гласуването за кандидат-премиера Жорди Турул на 22 март. Най-подозрителни са обвиненията срещу Турул, че с неговото дейно участие са прахосани 1,4 милиона евро държавни пари за референдума за независимост на Каталуня на 1 октомври 2017 г., обявен за незаконен. Нима чак сега, почти половин година по-късно, в Мадрид се сетиха за това? Съдия нареди арест на кандидат-премиера на Каталуня Съвпаденията са твърде подозрителни. И те издават слабостта на централното правителство на Испания, оглавявано от Мариано Рахой. Като че ли той трудно намира правилния път за излизане от кризата. Дори обвиненията да са изключително справедливи, той явно се чувства твърде неуверен. Доказа го още на референдума, когато без необходимост използва прекалено голяма сила срещу гласувалите в Каталуня. При положение че допитването бе предварително обявено за незаконно. Но така Рахой само настрои  хората в Каталуня още повече срещу себе си. Областта потъва все по-дълбоко в хаос. Но има и една добра новина – че патовата ситуация няма да продължи вечно. Най-късно до 22 май трябва да бъде избран регионален премиер. В противен случай идат нови избори. И те, както сочат прогнозите, ще отслабят сепаратистите. Дали ще е така, ще разберем най-късно през юли. Сепаратистите в Каталуня се разцепиха – не избраха премиер \"Подемос\" може да направи референдум за република в Испания Съдия нареди арест на кандидат-премиера на Каталуня", "date": "2018.03.26", "title": "Най-лошата новина от Каталуня"}
{"url": "http://clubz.bg/65849-chlenstvoto_na_turciq_v_es_shte_stane_ama_kato_cyfnat_nalymite_na_sultana", "text": "Всичко е за пари - такъв прочит на срещата ЕС - Турция дава добричкият писател и лекар д-р Хасан Ефраимов. А за българското домакинство на проявата отсича: Турският президент Реджеп Ердоган вече обяви, че във Варна ще си поиска милиардите за бежанците, обещани от ЕС, без да посочва друга тема. Освен това турският президент вече успя да се скара с всички европейски лидери - за какво ли не, опреснява паметта ни д-р Ефраимов, който обаче е убеден, че ЕС не може без Турция, нито пък Турция може без ЕС. Затова  Прогнозата му е категорична: Но все пак той допуска, че въпреки всичко лидерите ще декларират желание да я приемат – като ще обвържат това с условия за реформи, а Ердоган ще заяви готовност. Според него, ако „сватбата“ не се състои, ЕС ще продължи да бъде християнски клуб. А другият вариант е, след като окончателно умрат илюзиите за еврочленството на Турция, отвъд Свиленград и Малко Търново да се появи огромен ислямски съюз. Известна в Кърджали лекарка, пожелала анонимност, е още по-мрачна: Ердоган сее гибел и нарича това мир, той обезглави европейската перспектива на страната си, казва тя. Учителката Зекие Хасан от родопското село Фотиново смята, че мястото на Турция е в Европа и трябва да бъде приета като пълноправен, а не като формален член в съюза. Той има лична мечта – да посрещне премиера Бойко Борисов и турския президент Реджеп Ердоган в града си. С решение на Министерския съвет джамията „Макбул Ибрахим паша“ в Разград ще бъде реставрирана. Затова очаква да домакинства среща на двамата лидери, а тя би била „прекрасно послание към християни и мюсюлмани, към жителите на Европа и на света за това, че ние на Балканите пазим и почитаме историята“. Разградският лидер е категоричен, че България и Бойко Борисов са мостът между Турция и ЕС. А защо посредникът е Борисов? Срещата във Варна ще има някакъв ефект евентуално само за бизнеса, предполага икономистът от Хасково Орхан Мюмюн. Той припомня декларацията на българския парламент от април 2015 г. за арменския геноцид, а тогава турската страна стопира двустранните бизнес проекти. Според него Турция трябва да стане член на ЕС само ако покрие всички изисквания и реши кипърския въпрос, но промените в турската конституция са по-скоро пречка за приемането ѝ в съюза. Председателят на Съюза на репресираните от комунизма в Момчилград Мехмедали Рамадан е убеден, че едно членство на Турция в ЕС би могло да „опитоми“ самия Ердоган и властите в Анкара. Според него във Варна няма да се обсъжда готовността на Турция за европейско членство, Ердоган ще иска пари за бежанците, а нормализирането на отношенията ще остане в кръга на желанията въпреки мисията на Борисов.", "date": "2018.03.26", "title": "\"Членството на Турция в ЕС ще стане, ама като цъфнат налъмите на султана\""}
{"url": "http://clubz.bg/65853-facebook_pazi_na_sklad_informacionni_masivi", "text": "След като социалната мрежа Фейсбук публикува вчера извинение в американски и британски вестници за скандала с британската консултанска фирма Кембридж Аналитика, уебсайтът Арс Текника (Ars Technica) съобщи, че потребители проверили какви данни са събирани за тях от Фейсбук и установили имена на контакти, телефонни номера и есемеси, събирани в продължение на две или повече години от устройства с Андроид, предаде Асошиейтед прес.   Искате Facebook да ви пази данните? А колко му плащате? Фейсбук заяви, че информацията е складирана в обезопасени сървъри и е взимана само със знанието на потребители, които са се съгласили да дадат достъп до нея. Говорителка на Фейсбук каза, че информацията не е споделяна с приятели или с външни приложения и се използва, \"за да се подобри общуването на хората във Фейсбук\", като им се помогне да се свързват с други хора.  50 милиона акаунта източени от Facebook в помощ на Тръмп и Брекзит Фейсбук обяви на уебсайта си, че никога не продава данните  и не събира съдържанието на есемесите или разговорите. Но говорителката не отговори на въпроса защо е необходимо да се събира информация за телефонни контакти и есемеси, добавя АП.  50 милиона акаунта източени от Facebook в помощ на Тръмп и Брекзит", "date": "2018.03.26", "title": "Facebook пази \"на склад\" информационни масиви"}
{"url": "http://clubz.bg/65848-dva_protesta_vyv_varna_sreshtu_vizitata_na_erdogan", "text": "Варна осъмна с плакати против посещението на турския президент Реджеп Ердоган, който се очаква да пристигне днес за срещата с ръководителите на ЕС в резиденция \"Евксиноград\". \"Ердоган, не си желан\" и \"Бойко, не сме троянски кон на Турция\" посрещат тези, които пътуват от и за летище Варна. Готвят се два паралелни протеста против визитата. В 12 часа партия \"Възраждане\" събира свои съмишленици на площада пред сградата на окръжния съд. А половин час по-късно структурите на \"Да, България\" и ДСБ във Варна подготвят демонстрация срещу Ердоган пред катедралния храм \"Свето Успение Богородично\".", "date": "2018.03.26", "title": "Два протеста във Варна срещу визитата на Ердоган"}
{"url": "http://clubz.bg/65850-desetki_kone_izmirat_ot_stud_i_glad_v_osogovskata_planina", "text": "Десетки коне са били оставени да умрат от студ и глад високо в Осоговската планина. Вчера беше проведена акция на природозащитници. Цяло стадо от животните са били изоставени от собственика им на произвола през последните няколко месеца. Конете са били блокирани от снега и не е имало с какво да се хранят. Те са собственост на бизнесмена Петър Пищалов от Кюстендил. \"И младите, и възрастните са много хърбави. Не са яли отдавна. Нямат вода, храна и подслон. Буквално стоят в преспи сняг и няма накъде да мръднат\", разказа друга природозащитничка. При спасителната акция вчера хората се изкачили на около 1800 м височина, за да спасят конете. Животните не са имали сила да вървят, поради което храна им е оставена на място, за да оцелеят още няколко дни. Собственикът на конете каза, че всяка есен ги събира, за да ги мести. Той има около 70 коня, част от които са по програма. Бизнесменът заяви, че взема по програма около 140 евро на кон субсидия. Той заяви, че днес ще се качи с шейна и други хора на коне, за да види животните си. Човекът, който стопанисва хижата, заяви, че от няколко години по европрограми има много коне в Осоговската планина. Той заяви, че никой не е потърсил него и колегите му за помощ. Малко по-късно през деня от Районна прокуратура-Кюстендил обявиха, че са се самосезирали по материали в медиите. Започнала е проверка на ОДМВР-Кюстендил, РУ-Кюстендил и Областната дирекция по безопасност на храните, посочиха от държавното обвинение.", "date": "2018.03.26", "title": "Десетки коне измират от студ и глад в Осоговската планина"}
{"url": "http://clubz.bg/65844-fejsbuk_sybiral_telefonnite_ni_nomera_i_sms", "text": "След като социалната мрежа фейсбук публикува вчера извинение в американски и британски вестници за скандала с британската консултанска фирма \"Кеймбридж аналитика\", уебсайтът \"Арс текника\" (Ars Technica) съобщи, че потребители проверили какви данни са събирани за тях от фейсбук и установили имена на контакти, телефонни номера и есемеси, събирани в продължение на две или повече години от устройства с андроид, предаде Асошиейтед прес.  Зукърбърг си купи цели страници от вестници, за да се извини Фейсбук заяви, че информацията е складирана в обезопасени сървъри и е вземана само със знанието на потребители, които са се съгласили да дадат достъп до нея. Говорителка на фейсбук каза, че информацията не е споделяна с приятели или с външни приложения и се използва, \"за да се подобри общуването на хората във фейсбук\", като им се помогне да се свързват с други хора. Фейсбук обяви на уебсайта си, че никога не продава данните и не събира съдържанието на есемесите или разговорите. Но говорителката не отговори на въпроса защо е необходимо да се събира информация за телефонни контакти и есемеси, добавя АП.", "date": "2018.03.26", "title": "Фейсбук събирал телефонните ни номера и SMS"}
{"url": "http://clubz.bg/65843-64_jertvi_na_pojar_v_rusiq", "text": "Най-малко 64 са жертвите на огромния пожар в търговския център в руския град Кемерово в Сибир, съобщи министърът на извънредните ситуации Владимир Пучкив. Стихията бушува от вчера следобед. „Децата чупеха прозорци и скачаха. Охраната не ги пускаше да излязат“ (ВИДЕО) Ранени са над 40 души, а съдбата на още много други, сред които и деца, е неизвестна. В търговския център \"Зимна вишна\", в който има кина, ресторанти и магазини, са евакуирани стотина души. Не се знае каква е причината за пожара, но се предполага, че огънят може да е тръгнал от детска игра. Покривът над двете кина е рухнал. Спасителите очакват, че в киносалоните ще открият още загинали. Повече от 660 огнеборци се борят със стихията. Очевидци разказват, че хората в паниката си скачат през прозорците, съобщава Би Би Си. Кемерово се намира в Сибир на около 3600 км източно от Москва. Във връзка с трагедията властите са започнали наказателно дело. Обвиненията са причиняване на смърт по невнимание, нарушаване на изискванията за противопожарна безопасност, довели поради невнимание до смъртта на две или повече лица, и оказване на услуги, неотговарящи на изискванията за безопасност. Четирима души са арестувани и разпитани заради пожара. Средд тях е и генералната директорка на търговския център Надежда Суддьонок, която притежава и 100 процента от него. Федералните телевизионни програми в неделя вечерта на практика нищо не са съобщили на зрителите за пожара в Кемерово, пише Нюз.ру. Първи канал посветил на събитието кратък сюжет в 21 часа, като той бил едва четвъртата новина. Начело бил 19-минутен репортаж за победата на Владимир Путин седмица по-рано на изборите за президент. В ефира на \"Россия 1\" само веднъж съобщили за трагедията. Известният водещ Дмитрий Кисельов посветил само три минути на пожара. Чак в 0,20 часа днес друг водещ - Владимир Соловьов, прекъснал дискусиите в предаването си и започнал пряк репортаж от Кемерово. Каналът НТВ пък посветил само една минута. В популярното предаване \"Изводи от седмицата\" от 19 часа не била обелена нито дума.", "date": "2018.03.26", "title": "64 жертви на пожар в Русия"}
{"url": "http://clubz.bg/65847-sreshtata_es_turciq_vyv_varna_bila_v_imeto_na_dialoga", "text": "Възстановяването на диалога и на доверието между ЕС и Турция. Така министърът за българското председателство на Съвета на ЕС Лиляна Павлова коментира днес по БНТ срещата във Варна тази вечер между лидерите на Общността и турския президент Реджеп Тайип Ердоган. Същото изтъкна по Нова телевизия и шефът на кабинета на премиера Румяна Бъчварова. \"Основната задача на тази лидерска среща е възстановяването на диалога, възстановяването на доверието между ЕС и Турция. В рамките на срещата фокусът ще са сигурността и бежанците. Темата, която е изключително важна - изпълнението на споразумението за интеграцията, изпълнението на двете страни, най-вече ангажиментите на Турция по тяхната интеграция, и поетият от европейските лидери ангажимент за финансов ресурс в тази посока\", заяви Павлова. Борисов: Срещата във Варна е последна възможност за диалог с Турция \"Тези открити канали за диалог целят едно-единствено нещо - това е да потвърдим втория транш и второто споразумение за тези над 3 милиона и половина мигранти да останат в Турция и да гарантираме външната си граница.“ Това пък заяви премиерът Бойко Борисов след края на заседанието на Европейския съвет в Брюксел през миналата седмица. Но ден преди срещата Ердоган заяви, че няма да допусне Западът да го поучава и няма да отстъпи пред европейските лидери. \"Западът се опитва да ни поучава, да ни дава съвети - оставете ги за себе си. За всичко имам видеодокументи. Утре и без друго ще бъдем заедно във Варна, подготвен съм и всичко ще им покажа. Ще бъдем непоклатими, никакви отстъпки няма да правим\", посочи Ердоган пред участниците в регионална конференция на управляващата Партия на справедливостта и развитието в Трабзон. Той подчерта, че Западът завижда и ревнува, провокиран от динамичното развитие на Турция през последните 15 години.  От Брюксел ме увериха, че самото провеждане на срещата между ЕС и Турция във Варна е голям успех. Това заяви шефката на кабинета на премиера Румяна Бъчварова пред Нова телевизия. Ако диалогът протече конструктивно, това ще е голям успех. Не очаквайте конкретни споразумения от тази среща, целите са сближаване на отношенията и един конструктивен диалог, заяви Бъчварова. \"Нашата задача е да успеем да възстановим диалога между основните фактори в ЕС и Турция. Тук не става въпрос за това как се чувства България - тя за първи път има толкова значима роля в европейската политика\", допълни тя. Ако се възстанови диалогът на европейско ниво, резултатите за всички европейски страни ще е също толкова добър, колкото за нас, обясни шефката на премиерския кабинет. По повод заканата на Ердоган, че Турция няма да отстъпи от исканията си, Бъчварова обясни, че от Брюксел не отричат възможността предвидените суми от два транша от по 3 милиарда да бъдат изплатени възможно най-скоро. Тя приемала изявлението на Ердоган по-скоро като послание към турската публика. Темата за обезщетенията на тракийските бежанци стои за разглеждане от времето, когато БСП имаше правителство, и вече е поставена на обсъждане в работните групи. Но на такава среща такива теми не могат да бъдат поставяни, категорична бе Бъчварова по повод декларацията на БСП. Тя определи тона на червените като неуместен в настоящата ситуация. Нелепо ще е България да извади на масата при такава среща една национална тема, която може да се реши в двустранна среща, а не пред лидерите на Европа, коментира тя. МВР до последно ще пази в тайна трасетата, по които висшите гости ще бъдат превозени от летището до \"Евксиноград\". Турският президент Ердоган ще пристигне с два самолета антураж, включително и готвач, и най-вероятно няма да остане да спи в България. Лидерската среща ЕС - Турция е насрочена от 19 ч. тази вечер в резиденция \"Евксиноград\" във Варна. Борисов, който е във Варна от снощи, ще посрещне председателя на Европейската комисия Жан-Клод Юнкер, председателя на Европейския съвет Доналд Туск и президента на Турция Реджеп Ердоган. В града мерките за сигурност са изключително засилени, трасетата, по които ще минат гостите, се пазят в тайна. Според турската агенция Anadolu Agency основните въпроси, които ще се обсъждат, са четири - актуалиацията на митническия съюз ЕС - Турция, либерализирането на визовия режим, отпускане на финансовата помощ по споразумението за бежанците и конкретни стъпки за борбата с тероризма. Какво няма да се случи на срещата Турция-ЕС във Варна Какво няма да се случи на срещата Турция-ЕС във Варна", "date": "2018.03.26", "title": "Срещата ЕС - Турция във Варна била в името на диалога"}
{"url": "http://clubz.bg/65773-iskate_facebook_da_vi_pazi_dannite_a_kolko_mu_plashtate", "text": "Изборите за президент в САЩ, \"Брекзит\" и кампанията на Пешо от 3-тия етаж за домоуправител били манипулирани жестоко в социалните мрежи. Всички го знаем, макар само Пешо да си призна. А един канадски гей веган (той сам така се описва) - Кристофър Уайли - ни разказа как той, един руснак и Стийв Банън откраднали данните на 50 милиона потребители от Facebook и убедили всичките да подкрепят Тръмп, излизането на Великобритания и Пешо. Цукерберг, както го нарече вчера по телевизията един роден \"специалист по социални мрежи\", тръгна да се обяснява, да се извинява, да иска повече регулации и взе, че спря да се усмихва като зелка на всеки кадър. Показа смирение, почти главата с пепел си посипа. Пълни глупости. Зукърбърг: Аз създадох Фейсбук и аз нося отговорност какво се случва (ПЪЛЕН ТЕКСТ) Ето ви най-голямата тайна на последните 10 години - всички социални мрежи правят каквото си искат с данните ви. А вие дори не знаете какви данни имат за вас. Не става дума за ЕГН-то, адреса или номера на банковата ви сметка, макар че ако споделяте тези неща във Facebook, заслужавате да ви ги откраднат. Далеч по-страшно е - тези компании знаят кого харесвате, кого мразите, кога се събуждате, кога ще харчите повече, кога спестявате пари, кога си лягате, дори с кого си лягате. И това не го знаем заради скандала с Cambridge Analytica. Facebook продава тази информация на хиляди рекламодатели напълно легално. Ама как така! Тя си е моя! Защитена е от закона! Ами, не. ЕГН-то ви и трите имена са, защото са съществували последно, когато тези закони са променяни. Но данни, които вие сте предоставили доброволно на частна компания и които не засягат пряко вашата сигурност? Няма проблеми.  Няма такова нещо като безплатен обяд, написа Хайнлайн преди 60-ина години, а после го повтори и Милтън Фрийдман. Вие каква такса плащате месечно на Facebook, за да се възползвате от услугите му? Нищо? Нито стотинка? Обаче Зукърбърг е милиардер, как става тази работа? Скандалът Cambridge Analytica - Зукърбърг обедня с $6 милиарда Реклама, разбира се. Но колко струва тази реклама? Как се рекламира ефективно на 2,2 милиарда души, разпръснати по цялата планета? С таргетиране. Всички рекламисти искат да стрелят точно - и за това трябва много информация. Която давате доброволно. И сега някой се е сетил, че може да излъже неколкостотин милиона избиратели с най-ефективния разпространител на фалшиви новини след печатарската преса? Не, това става отдавна - просто се разширява мащабът. Facebook е услуга, но не за нас. Колкото и симпатично да ни се усмихва в сивата си фланелка Марк, колкото и да ни обяснява, че иска да обедини и свърже човечеството, да сътвори някаква дигитална социална утопия, всяко едно от действията му сочи само към едно - ние не сме потребителите. Ние сме продуктът. А ако си мислите, че #DeleteFacebook е решението, разровете се и прочетете условията за ползване на Twitter. Или каквато алтернатива сте си харесали.  ---- Борислав Кръстев иска да направи технологиите разбираеми Скандалът Cambridge Analytica - Зукърбърг обедня с $6 милиарда Борислав Кръстев иска да направи технологиите разбираеми", "date": "2018.03.26", "title": "Искате Facebook да ви пази данните? А колко му плащате?"}
{"url": "http://clubz.bg/65846-grigor_dimitrov_priklyuchi_maqmi", "text": "Григор Димитров отпадна в третия кръг на турнира от \"Мастърс 1000\" в Маями, Флорида. Българинът отстъпи пред Жереми Шарди (Франция) с 4:6, 4:6. Първият сет вървеше равностойно, като към края му и двамата съперници имаха точки за пробив, но сервиращите се справяха. 90-ият в световната ранглиста нанесе решителен удар в 10-ия гейм, когато направи брейк още при първия от два сетбола и поведе след 6:4. Вторият сет бе почти близнак на първия. Разликата е, че Шарди не допусна колебания при подаването си, докато веднъж Димитров имаше сериозни проблеми.  Така отново всичко се реши при 5:4 за французина - той пак проби и е на осминафинал след чист успех. Григор Димитров игра слабо, като направи доста непредизвикани грешки. Така поражението му дойде съвсем логично. Без грешка в Маями продължава Хуан Мартин дел Потро, който срази Кей Нишикори с 6:2, 6:2. След като спечели турнира в Индиън Уелс и при отсъствието на Роджър Федерер и Рафаел Надал (не участва), аржентинецът е фаворит за титлата и в щата Флорида. А сега тенис керванът лека-полека се пренася в Европа, където в средата на април започва сезонът на клей. Първият голям турнир е в Монте Карло - отново от \"Мастърс 1000\".", "date": "2018.03.26", "title": "Григор Димитров приключи  Маями"}
{"url": "http://clubz.bg/65845-stormi_zaplashvana_da_mylchi_za_seksa_s_trymp_video", "text": "Порноактрисата и режисьорка на филми за възрастни Сторми Даниълс, която твърди, че имала сексуална връзка с Доналд Тръмп, преди той да стане президент, обяви в голямо телевизионно интервю, че през 2011 г. била заплашена, докато била на паркинг с детето си, и предупредена да мълчи, предаде Ройтерс. Плеймейтка към Мелания: Извинявай, че спах с Доналд (ВИДЕО) Сторми Даниълс, чието истинско име е Стефани Клифърд, заяви пред телевизия Си Би Ес, че отивала на фитнес с детето си в Лас Вегас, когато я приближил непознат мъж. След това се навел, погледнал дъщеря й и казал: Даниълс казва, че имала само веднъж интимна среща с Тръмп през юли 2006 г., но двамата останали във връзка около година. Адвокат на президента платил на порнозвездата 130 000 долара няколко дни преди президентските избори през 2016 г., за да мълчи, отбелязва Асошиейтед прес. Три жени съдят Тръмп за секс тормоз Тя заведе дело срещу президента на 6 март, тъй като заяви, че никога не е подписвала споразумение да мълчи за интимна връзка между тях. Но бившият й адвокат и бившият й бизнес агент й оказали натиск да подпише декларации, с които да отрече, че е имала връзка с Тръмп, посочва ДПА. Тези декларации бяха публикувани от адвокат на Тръмп като доказателство, че такава връзка не е съществувала, отбелязва БТА. Белият дом не отговори на исканията на журналисти за коментар след излъчването на интервюто, добавя Ройтерс.     Три жени съдят Тръмп за секс тормоз", "date": "2018.03.26", "title": "Сторми заплашвана да мълчи за секса с Тръмп (ВИДЕО)"}
