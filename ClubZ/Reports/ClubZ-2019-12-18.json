{"url": "https://clubz.bg/91976-jurnalisti_v_albaniq_na_protest_sreshtu_proektozakon_za_mediite", "text": "Десетки журналисти протестираха пред албанския парламент днес, докато депутатите дебатираха по пакет от мерки срещу оклеветяването, който ще позволи налагането на тежки глоби на онлайн медии и ще предостави допълнителни правомощия на правителствените медийни регулатори, предаде БНР. 15 журналистически организации и граждански сдружения настояха депутатите да отхвърлят подкрепяното от правителството законодателство, като заявиха, че то ще застраши свободата на изразяване и медийните свободи в страната и противоречи на международните принципи. Гласуването може да се състои по-късно днес.  „Българските медии в танца с Мефистофел – кой печели и кой губи“ Цацаров ще се сезира и по недолюбвани медии, вади КПКОНПИ от детските градини Протестиращите журналисти заявиха, че ще оспорят мерките пред Конституционния съд, ако те бъдат приети. Предложеният законодателен проект предизвика критики и от организации извън Албания, според които той не отговаря на международните стандарти за правата на медиите. Огъвайки се под натиска, правителството измени някои текстове, фигуриращи в първоначалния вариант, включително такива изискващи регистриране на онлайн медии Цацаров ще се сезира и по недолюбвани медии, вади КПКОНПИ от детските градини", "date": "2019.12.18", "title": "Журналисти в Албания на протест срещу проектозакон за медиите"}
{"url": "https://clubz.bg/91968-razsledvat_izmama_za_milioni_s_lekarstva_sreshtu_rak_v_germaniq", "text": "Измама за милиони с лекарства за рак бе разкрита в Германия.  Стотици полицейски служители претърсиха 47 адреса в страната вчера и иззеха счетоводните им документи. Разследвани са 14 заподозрени – от тях девет са лекари, трима са аптекари, а двама  са собственици на  фармацевтични компании. Акцията, в която участваха 420 полицейски служители и шестима прокурори, бе извършена в провинциите Хамбург, Шлезвиг-Холщайн и Долна Саксония. \"Става въпрос за подкупи и корупция в здравния сектор и счетоводни измами с изписване и фактуриране на цитостатици\", заяви говорителят на прокуратурата. Цитостатиците са лекарства, които се използват при химиотерапията срещу рак. Германия обжалва решение, което ограничава \"Газпром\" да доставя до местен газопровод Потенциалните финансови загуби се изчисляват на милиони евро, каза говорителят, но отрече срещу заподозрените да са издадени заповеди за задържане. Първоначалн отрябва да се установят всички доказателства за извършенот опрестъпление. Според вестник „Ди Цайт“ основният заподозрян е производител на цитостатици от Хамбург. Фирмата „ЦитоСървиз“ е заподозряна, че е подкупвала лекари, за да получава от тях рецепти за лекарства за лечение на рак. Освен пари в брой лекарите са получавали и заеми, които не е трябвало да връщат, луксозни автомобили или оборудване за клиниките си. Рецептите са били пращани в близка до компанията аптека и от там осребрявани от здравните каси. Германия отваря граници за кадри от страни извън ЕС Няма данни от тези корупционни действия да са пострадали пациенти, съобщиха от прокуратурата. Случаят напомня на друга голяма измама, която бе разкрита преди година. Тогава едно берлинско фармацевтично предприятие доставяше лекарства за рак с изтекъл срок на годност, които бяха произвеждани в Гърция и част от тях складирани в България.   Германия отваря граници за кадри от страни извън ЕС", "date": "2019.12.18", "title": "Разследват измама за милиони с лекарства срещу рак в Германия"}
{"url": "https://clubz.bg/91972-bryuksel_zabranqva_dizeli_s_registraciq_predi_2005_g", "text": "Регионът Брюксел-столица в Белгия въвежда забрана за движение на дизелови автомобили от нормата EURO 3 (с регистрация преди 2005 г.) на територията на т.нар. Зона с ниски емисии /LEZ/, която обхваща целия Брюкселски регион, съобщи днес българското Министерство на външните работи. Забраната влиза в сила на 1 януари 2020 г., а нарушителите подлежат на глоба от 350 евро. Санкцията няма да бъде въведена незабавно. Предвиден е преходен период от 3 месеца като глобите ще бъдат ефективни от 1 април 2020 г. Подробна информация, свързана с тази мярка може да бъде намерена на сайта:  Преди да влязат на територията на Брюксел чуждестранните превозни средства трябва задължително да бъдат регистрирани на официалния уебсайт Lez.brussels:  . Изисква се информация за типа превозно средство, евро стандарт и тип гориво. Сайтът е достъпен на английски, френски, немски и холандски езици. Тази регистрация е безплатна, а всяко нерегистрирано превозно средство подлежи на глоба в размер на 150 евро. Регистрацията на превозно средство за достъп до град Антверпен не е валидна за Брюксел, следователно е необходима отделна регистрация. В брюкселската Зона с ниски емисии може да се шофира като от същия интернет-сайт Lez.brussels се закупи дневен пропуск на стойност 35 евро на ден. Допускат се максимум до 8 пропуска годишно за едно превозно средство. Министерството препоръчва на българските граждани да не се доверяват на уебсайтове, предлагащи закупуване на винетки или стикери, които не са нито необходими, нито валидни за шофиране в брюкселската Зона с ниски емисии. Заплаща се само дневният пропуск като това трябва да се извърши чрез уебсайта Lez.brussels. Всички останали процедури, свързани със Зоната с ниски емисии (искане за специален режим/освобождаване, регистрация на превозни средства, регистрирани в чужбина), са безплатни и трябва да се извършват чрез същия уебсайт. Зоната за ниски емисии е въведена през 2018 г. и обхваща целия Брюкселски регион. Сегашната мярка цели постепенна забрана на най-замърсяващите превозни средства на територията на белгийската столица и се очаква да засегне около 47 000 превозни средства.", "date": "2019.12.18", "title": "Брюксел забранява дизели с регистрация преди 2005 г."}
{"url": "https://clubz.bg/91973-v_sofiq_dnes_osem_akta_za_zamyrsqvane_na_vyzduha", "text": "Общо 8 акта са съставили днес от екипа на Столичния инспекторат при проверки за източници на замърсяване, съобщиха от общината. Днешният ден отново бе с превишени нива на фини прахови частици. Столична община обяви снощи, че буферните паркинги около метрото са безплатни за деня, и че ще се правят извънредни проверки за замърсители на въздуха. Буферните паркинги в София са безплатни днес Екипите на инспектората са проверили общо 33 строителни обекта в районите \"Красно село\", \"Изгрев\", \"Студентски\", \"Лозенец\" и \"Витоша\". Сред тях са 7 от съставените актове. Проверени са и 28 автосервизи и пунктове за смяна на гуми и горене на отработено масло.  Последният акт е наложен за горене на отпадъци на открито в район \"Подуяне\".  Въздухът днес: горенето на боклуци в Наказателния кодекс. БАН: по-чисто е Съвместно с район \"Красна поляна\" и екипи на 3 РУ - СДВР са извършени проверки в района на бившите виетнамски общежития на ул. „Рижки проход“ . Иззети и извозени за депониране са 4 камиона отпадъци, подготвени за горене. Утре акцията по извозване на отпадъци ще продължи. През този месец при проверки в жилищата са съставени и 11 акта. Въздухът днес: горенето на боклуци в Наказателния кодекс. БАН: по-чисто е", "date": "2019.12.18", "title": "В София днес - осем акта за замърсяване на въздуха"}
{"url": "https://clubz.bg/91964-pashmaklijskata_jeleznica_i_sled_neq", "text": "Европейският съюз ще намали нетните си въглеродни емисии до нула в средата на този век. Това е главното решение на последната му за тази година редовна среща на върха в Брюксел на 12 и 13 декември. Ако и когато то бъди изпълнено, тези, които го взеха, отдавна ще са изминали политическия, а може би - и житейския си път. Те няма да споделят славата, ако политиката им пожъне успех и няма да понесат отговорност, ако тя се превърне в провал. Но днес тази политика е главният израз на чувството им отговорност пред идните поколения. Днешните политика и бизнес управление (не само у нас) са критикувани заради тяхната краткосрочност. Играчите в тях мислят от избори до избори, т.е. хоризонтът на решенията им е не повече от 4-5 години. Стремежът към бърза печалба, без оглед на последствията, беше изтъкнат като една от основните причини за финансовия срив през 2008 година и последвалата го дългова криза в Европа. Краткосрочност означава незабавно удовлетворение на избирателя или на инвеститора. Всичко, което застава на пътя на това удовлетворение, е нежелано, дори да е необходимо. Краткосрочната политика означава отлагане на необходими реформи, без които системните проблеми се задълбочават. Дългосрочните политики не винаги са рентабилни в краткосрочен план. Понякога те изискват инвестиции на пари и усилия без моментална възвръщаемост. Тези, които ги прилагат, обикновено понасят негативите, докато позитивите остават за техните по-късни приемници.  Реформите, направени от правителството на Иван Костов, (1997-2001 г.) бяха непопулярни. Затова той не спечели втори мандат. Но дългосрочният резултат на тези реформи бяха членството на България в НАТО (2004 г.) и в Европейския съюз (2007 г.). Техните позитиви пожънаха правителствата на политически опоненти на Костов - Симеон Сакскобургготски и Сергей Станишев. През 2012 г. лидерите на 25 от 27-те държави членки (без Великобритания и Чехия) подписаха така наречения  . Това е междуправителствено споразумение, с което те направиха нещо непопулярно: предадоха част от бюджетния суверенитет на държавите си, като се задължиха в конституциите им или в основни закони да включат задължителни тавани за публичните дефицит и дълг и автоматични мерки за корекция, ако те бъдат надвишени.  От подписалите пакта правителствени ръководители в ЕС на власт все още са май само Ангела Меркел и Бойко Борисов. Всички останали паднаха жертва на болката от кризата. Затова пък днес в ЕС няма нито една държава в процедура за наднормен дефицит (а тогава бяха 24), растежът се завърна, заетостта е на исторически високи нива, безработицата намалява. В серията кризи на Европа (евро, миграция, Украйна, тероризъм, Брекзит) избуя популизмът. Той не остана монопол само на антисистемните формации, но изкуши и някои от традиционните, изплашени от отлива на избиратели. Мнозинството не иска мигранти - вдигаме ограда (България, Унгария) или затваряме пристанищата (Италия). На мнозинството партийните субсидии се виждат големи - свеждаме ги до 1 лев на глас (България). Мнозинството се гнуси от \"джендъри\"- оттегляме проектозакона за ратификация на Истанбулската конвенция (България). Мнозинството мрази ЕС - напускаме го (Великобритания). Всички тези моментално удовлетворяващи мнозинството решения носят бърз политически дивидент - изборни победи. Дългосрочните последствия остават за приемниците на победителите. За разлика от европейските институции, в държавите членки, включително в България обаче, апетитът за дългосрочни политики без краткокрочна възвръщаемост не е голям. Те съществуват главно в света на дискусиите, но не и в света на решенията.  Последният пример е инициативата на президента Румен Радев за конституционни промени, засягащи прокуратурата. Очевидно е, че те са практически невъзможни до края на мандата на сегашния държавен глава, но обсъжданията им могат да допринесат към образа му на \"единствена опозиция\" и борец срещу статуквото. Оставям настрана въпроса доколко на президент на република му отива ролята на опозиция. Друг пример е митичният газов хъб \"Балкан\". Без да отричам авторските права на Бойко Борисов върху тази идея, се налага да припомня опорната точка на Георги Първанов за \"България - енергиен център на Балканите\". Хъб няма, но колко пресконференции и изборни кампании е изнесъл - само Цветан Цветанов знае.  Един от елементите на несъстоялия се \"енергиен център\", АЕЦ Белене, е класически пример за това как дългосрочно неосъществен проект е циклично използван политически за краткосрочни цели - в \"за\" вариант и в \"против\" вариант. Такива примери са и \"транспортният коридор\" към Северна (вече) Македония, дискусиите за който започват още във времената, когато я наричахме само Македония. Съседите ни доживяха ново име на държавата си, но нов български път към нея не доживяха. Да не говорим за различните газови потоци към България - \"Южен\", \"Турски\", \"Балкански\", тунела под Шипка, разните мостове по Дунава. Като вървим все така назад в историята, неизбежно ще стигнем и до  . Пашмакли е старото име на Смолян. А несбъдната мечта и до него да стигне влак е хранила публичните дебати на поколения още от края на XIX век. И да не я направим, нищо не пречи да си помечтаем. За това пари не вземат. -------------------------- \n\t* David Indermaur. Voodoo Politics in the Era of the TV Game Show:Public Opinion, the Media and Political Decision Making. In: Public Communication and the New Media, p. 40 https://www.academia.edu/19126865/Public_Communication_and_the_New_Media?auto=download) \n\t ", "date": "2019.12.18", "title": "Пашмаклийската железница и след нея"}
{"url": "https://clubz.bg/91971-resheno_vlastta_pita_konstitucionniq_syd_za_nezavisimiq_prokuror", "text": "Правителството официално ще поиска Конституционният съд да изтълкува противоречи ли идеята за \"независим прокурор\", който да разследва главния прокурор, на основния закон на страната. Това е едно от решенията на Министерския съвет от днес. Става дума за чл. 126, алинея 2 от Конституцията. Текстът гласи: Властта е формулирала следния въпрос: Член на Венецианската комисия: Трябва да се фокусирате кой избира независимия прокурор Според правителството искането за тълкуване е допустимо, защото нормата от основния закон  А конкретният повод темата да е актуална, е внесеният от кабинета проектозакон за промени в Наказателно-процесуалния кодекс. Той бе рекламиран като отговор, при това светкавичен, на препоръките на Венецианската комисия за създаване на работещ механизъм за разследване на главния прокурор. Проектът предвижда прокурорската колегия на Висшия съдебен съвет (от която главният прокурор е част с право на глас - б.р.) да избира въпросния \"независим\" обвинител, мандатът му да е 7 години и да не се отчита на главния прокурор, за разлика от всички останали. Предвиждат се и регулярни отчети пред Народното събрание.  Гешев: Терминът \"независим прокурор\" е обиден (ВИДЕО) Проектозаконът бе приет на извънредно заседание на правителството в съботата, след като препоръките на Венецианската комисия бяха анонсирани в предшестващия я петък. И преди самият доклад с препоръки да бъде публикуван в цялост.  В тях обаче се казва, че вариантът с \"независимия прокурор\", който да разследва главия, би трябвало да мине през промени в конституцията - именно заради текста на въпросния чл. 126, алинея 2 от нея. Говори се дори за сложния вариант за изменение на основния закон - не от обикновено, а от Велико народно събрание. Въпреки това, според мнението на Венецианската комисия, конституцията може да се тълкува като оставяне на пространство за някакъв ad hoc механизъм, приложим в тези редки и маргинални случаи, когато ще има нужда за привличане на главния прокурор или някой, тясно свързан с главния прокурор, под наказателна отговорност. Оттеглянето на тази категория дела от юрисдикцията на главния прокурор не нарушава същността на неговия конституционен мандат. Независим прокурор, избран от прокурорската колегия, ще разследва главния Накратко - идеята за независим прокурор може да бъде приложена на практика само ако Конституционният съд приеме, че монополът на прокуратурата, ръководена от главния прокурор, върху публичните обвинения не е абсолютен и могат да се направят някои изключения от това общо правило за предотвратяване на конфликт на интереси, без да се налагат изменения в конституцията. Така в крайна сметка правителството първо обяви какво ще променя в НПК и този законопроект вече е на вниманието на Народното събрание. И чак след това реши да пита дали внесените вече изменения не заобикалят основния закон на страната. В резултат - проектът за ремонт на НПК ще отлежава, докато Конституционният съд се произнесе. По закон той няма срок, в който да направи това.  А от днес главният прокурор на страната вече официално се казва Иван Гешев, а не Сотир Цацаров. Иван Гешев е новият главен прокурор на България (СНИМКИ) Гешев: Терминът \"независим прокурор\" е обиден (ВИДЕО) Независим прокурор, избран от прокурорската колегия, ще разследва главния Иван Гешев е новият главен прокурор на България (СНИМКИ)", "date": "2019.12.18", "title": "Решено: властта пита Конституционния съд за \"независимия прокурор\""}
{"url": "https://clubz.bg/91960-pravitelstvoto_prie_tarifite_za_tol_taksite_mejdu_4_i_7_st_na_kilometyr", "text": "Правителството прие окончателните тарифи за тол таксите за превозните средства над 3,5 тона. Това стана на днешното заседание на Министерски съвет.  Те са в очаквания диапазон от 4 до 7 стотинки на километър и варират в зависимост от екокласа на автомобила. Така например - камионите с най-висок екологичен клас като Евро 5 и Евро 6 ще плащат минималната цена, докато тези с Евро 3 и 4 ще трябва да отделят по 5 стотинки на километър. Най-скъпо ще бъде за старите камиони, които са от категории Евро 0, Евро 1 и Евро 2. В първончалния обхват на тол системата ще влязат 6050 км. магистрали, първокласни и второкласни пътища. Това означава, че за близо 14 хил. км. от републиканската мрежа няма да се плаща от товарните камиони над 3,5 тона. След като влезе в сила новата тол система тежкотоварните автомобили няма да плащат винетки или допълнителни такси извън пътищата, за които изрично не е споменато.  АПИ вписа две фирми като доставчици на GPS данни на тол системата Така изчисленията показват, че камион с маса между 3,5 т. и 12 т. и емисионен клас Евро V, би платил за преминаване по маршрута София – Бургас тол такса от 14,40 лв., за София – Варна –  16,11 лв., а за маршрута Варна – Бургас – 4,03 лв. Ако е с по-нисък еко клас – Евро IV, за София – Бургас тол таксата би била 17,89 лв., за София – Варна – 20,09 лв., а за Варна – Бургас – 5,05 лв. От приетия текст става ясно и че таксата ще се увеличава и от броя на осите, които има всеки камион.  Тарифата за автобусите с тегло над 12 тона ще е от 5 ст. до 9 ст. на километър за автомагистрала, от 4 ст. до 8 ст. на километър за първи клас пътища и от 3 ст. до 6 ст. на километър за втори клас пътища.  Това решение обаче означава, че правителството не е преразгледало предложеният от МРРБ вариант на тарифите. Такава заявка имаше след протестите на автобусните превозвачи, които искаха или драстично намаляване на цените или тотално изключване на автобусите от обхвата на системата. Причината - повечето автобусни линии се отдават на коценсия от общините, а транспортните фирми се явяват на търгове и с предложените твърди цени на билетите - печелят. Тъй като обаче това е концесия, превозвачите не могат да повишават цените, а новите тарифи биха придали допълнителна тежест.  \"Проблемите на автобусните превозвачи, свързани с нерегламентираните превози и дългосрочните договори с общините, които не могат да бъдат променени, не трябва да бъдат решавани през заплащането на такса за преминаване по републиканската пътна мрежа, а да се намери тяхното решение в други нормативни документи\", коментира министърът на регионалното развитие и благоустройството Петя Аврамова.  С днешното решение се приема, че цената на винетките за леките автомобили остава същата като през тази година. Така годишната винетка ще ни струва 97 лв., тримесечната - 54., месечната - 30, седмичната - 15., а  новата уикенд винетка - 10 лв.  4 месеца преди въвеждането: тарифите за тол системата все още са неясни Междувременно Агенция \"Пътна инфраструктура\" реши, че е време да успокои обществото, че новата система няма да оскъпи с много цените на хранителните продукти. На своя сайт Агенцията публикува изследване на Световната банка (бел.ред. - която е и официален съветник на АПИ по въвеждането на системата), което показва ще оскъпяването ще бъде в размер на до 2 стотинки.  Според изследването максималното увеличение в различните групи ще е от 0,05% при прясната и замразената риба до близо 4% при безалкохолните напитки. В абсолютно изражение това е най-много 2 ст./кг/л. Отлагат тол системата до 1 март 2020 г. Данните правят разбивка на най-важните продукти от ежедневието и показват с колко точно ще поскъпнат те при определено разстояние, което транспорта, с който се пренасят, ще измине.  Специално е изследвано и влиянието, което системата ще окаже на проблемните автобусни билети. Според Световната банка очакваното средно повишение ще бъде между 5 и 96 стотинки на километър, в зависимост от дължината на линията.  Очаква се, че системата ще бъде готова да стартира от 1 март на следващата година.       4 месеца преди въвеждането: тарифите за тол системата все още са неясни Отлагат тол системата до 1 март 2020 г.", "date": "2019.12.18", "title": "Правителството прие тарифите за тол таксите - между 4 и 7 ст. на километър"}
{"url": "https://clubz.bg/91955-rusnacite_vse_poveche_obichat_zapada", "text": "Около половината от руснаците имат положително отношение към западните сили - Европейския съюз и Съединените щати - най-високото равнище от 2 години, констатира проучване на най-голямата руска социологическа агенция, цитирано от ДПА. В същото време има леко нарастване на руснаците с негативно отношение към руския съюзник Китай за същия период, се посочва в съобщението на \"Левада център\" въз основа на резултатите от общонационалната анкета, проведена миналия месец. Позитивно отношение към САЩ са изразили 47 процента от отговорилите, срещу само 25 процента през януари 2018 г. Положителното отношение към ЕС за същия период се е повишило от 32 на 52 процента от анкетираните. Близо три четвърти от запитаните миналия месец са изразили положително отношение към руския съюзник и съсед Китай и тук няма промяна, но има леко нарастване на хората с негативно виждане за Китай - от 13 на 18 процента за 2-годишния период. Социолозите не дават обяснение за тези промени в нагласите на анкетираните. Миналия месец \"Левада център\" констатира в подобно проучване, че повечето руснаци на възраст между 18 и 24 години искат да се изнесат за постоянно в чужбина - най-висок процент от десет години насам. \"За младите руснаци западната култура - музика, филми, книги, модни облекла - са вече неразривна част от живота и идентичността им\", обясниха тогава авторите на проучването. \"Освен това около една трета от руските младежи знаят в някаква степен английски език, а за руското население като цяло този показател е двойно по-нисък\", сочи проучването. БТА", "date": "2019.12.18", "title": "Руснаците все повече обичат Запада"}
{"url": "https://clubz.bg/91963-kabinetyt_finansira_plan_na_atanas_rusev_za_krizata_v_pernik", "text": "Правителството е взело днес решение да финансира няколко проекта за спешни мерки за справяне с кризата в Перник, сред които и авариен план на познатия като активист от движението \"Да запазим Корал\" - Атанас Русев. Това обяви след заседанието на кабинета регионалната министърка Петя Аврамова. Стойността му е 340 000 лева. Русев отдавна говори за своя авариен план и за това, че досега не му е било обърнато внимание. Преди ден той обяви в интервю за БНР, че идеята му (на него и екипа му, в който влизали хидроинженери, геолози, инженери) е да се обединят водите във Витоша. Режимът в Перник - само 8 часа вода в денонощието Аврамова обяви днес подписане на споразумение с Община Перник за 1,8 милиона лева за временно аварийно съоръжение и изготвяне на хидрогеоложки доклад относно изпълнението на тези дейности. Планът на \"Русев\" също е част от споразумението. По думите й той бил разгледан от много експерти, които дали препоръка за неговото изпълнение. Петя Аврамова за разследването в Перник: Не съм чела документи На въпрос какво представлява аварийният план, посочи: От думите на министърката се разбра, че цялостна подмяна на ВиК съоръженията в Пернишко засега не се предвижда. Но местното ВиК дружество е подписало договор за 106 млн. лв. по ОПОС за различни дейности, които трябва да бъдат изпълнени догодина.  По думите й сега усилията са съсредоточени върху справянето с множеството аварии заради двуразовия режим.  Петя Аврамова за разследването в Перник: Не съм чела документи", "date": "2019.12.18", "title": "Кабинетът финансира план на Атанас Русев за кризата в Перник"}
{"url": "https://clubz.bg/91966-s_kakyv_rejting_zavyrshvat_2019_g_prezident_i_upravlqvashti", "text": "Поне що се отнася до рейтинги, президентът Румен Радев печели в серията от институционални противопоставяния с премиера Бойко Борисов и правителството. Радев завършва годината с доверие от над 50 на сто - 56 процента и 30 на сто неодобрение. При правителството негативните оценки значително надвишават позитивните - 62 на сто срещу 29 на сто. Парламентът продължава да е с най-ниски нива на доверие сред политическите институции в обществото. Президентът Румен Радев: Борисов полага усилия да ни спаси от Борисов Борисов за Радев: \"Двуличен човек\" и \"Каква е тази злоба?\" Това сочат данните на \"Галъп интернешънъл\".* Според изследване на \"Алфа рисърч\", огласено в понеделник, президентът обаче губи одобрение в схватката с управляващите, като процентите на харесването му падат малко под 50 на сто. \"Алфа рисърч\": \"Няма такава държава\" - трета сила. Данаил Кирилов - най-нехаресваният министър  Разбира се, отражение дават и различни предизвикателства като противопоставянето на управляващи и президент или (заедно с това) естествената в хода на мандат „ерозия“ на показателите. Въпреки всичко, засега президентът запазва нива на доверие и остава всъщност единствена фигура у нас с положителен рейтинг (доверие минус недоверие).  Разбира се, решително преобладават негативни оценки, но се долавят и малко по-позитивни от обичайното. Тази тенденция започна през пролетта на 2017 г. с тогавашната смяна във властта. Погледът от дистанцията на времето дори показва, че става въпрос за трайно благоприятен период в трите десетилетия от началото на промените въобще – доколкото въобще отношението към парламента може да бъде благоприятно.  През 2018 г. пък правителството се ползваше с малко по-добри нива на популярност, в сравнение настоящата година. Краят на 2018 г. обаче донесе и рискове за популярността – вероятно заради известно повишаване на политическото напрежение по повод повишението на цени. Може би и заради победата на управляващата партия ГЕРБ в изборите за Европейския парламент през май, тенденция на спад в доверието не продължи. Победата в местните избори допълнително утвърди образа на управлението, коментират от \"Галъп интернешънъл\".     Началото на мандатите на парламент, правителство, президент обикновено показва известно повишаване на доверието – различно според това дали идват нови политици, нови партии, коалиционен, респ. компромисен, ли е кабинетът, колко трудно се съставя и т.н. После обикновено следва „ерозия“ на доверието (едно от малкото изключения е постепенното повишение на одобрението за президента в рамките на първия мандат на президента Георги Първанов – мандата от 2001 до 2006 г.). Намаляването на доверието в хода на мандат е с различна „скорост“.  Трайно слаб период е мандатът на Росен Плевнелиев. С най-висок старт е мандатът на Петър Стоянов, свързван с преодоляването на политическата криза в началото 1997 г. И все пак, като че ли, във второто десетилетие на двайсет и първия век данните за одобрението на кабинетите изглеждат малко по-добре, и по-стабилно, отколкото в първото. Разбира се, сравнението между различни мандати трябва да е внимателно – доколкото в различните периоди често има несъпоставим дневен ред и управленски, а и исторически, задачи. Върховите стойности на непопулярност на правителството остават през 90-те (стойности на доверие под 10% и на недоверие – над 80%) с кризата по време на правителството на Виденов, както и „ефекта на махалото“ след това – с моментни стойности от близо 70% доверие в правителството, след падането на Виденов. Но и по-нататък не липсват периоди, в които недоверието взима сериозни размери. Например, в мандата на т.нар. Тройна коалиция, но не само. Подобни моменти показват, че   Може би, в годините, непосредствено преди 2019 г. и в самата 2019 г., се усещат и малко по-добри на фона на десетилетията стойности на одобрение (както беше отбелязано). Преобладаващо доверие над недоверието за парламента в десетилетията се случи само два пъти – след кризата 1996-97 г. и при идването на власт на Националното движение „Симеон Втори“ (НДСВ), оглавявано от Симеон Сакскобургготски, наследствен български цар. Борисов за Радев: \"Двуличен човек\" и \"Каква е тази злоба?\" \"Алфа рисърч\": \"Няма такава държава\" - трета сила. Данаил Кирилов - най-нехаресваният министър", "date": "2019.12.18", "title": "С какъв рейтинг завършват 2019 г. президент и управляващи"}
{"url": "https://clubz.bg/91940-pe_es_a_i_fiat_krajsler_podpisaha_sporazumenie_za_obedinqvane", "text": "Френската автомобилостроителна група \"Пе Ес А\" (PSA) и италианско-американската \"Фиат-Крайслер\" (Fiat-Chrysler) подписаха споразумение за ангажиращо сближаване в перспективата на сливането им като две равнопоставени компании. Франция подкрепи сливането на \"Пежо\" и \"Фиат\", Италия иска гаранции за работните места Така ще бъде създаден четвъртият по големина автомобилен концерн в света, обявиха днес двете компании в общо комюнике, предадоха световните агенции, цитирани от БТА. Новата група, чийто персонал ще наброява над 400 000 служители, ще има консолидиран оборот от близо 170 милиарда евро и годишни продажби от 8,7 милиона коли с марките \"Фиат\", \"Алфа Ромео\" (Alfa Romeo), \"Крайслер\", \"Ситроен\" (Citroen), \"Додж\" (Dodge), \"Ди Ес\" (DS), \"Джип\" (Jeep), \"Ланчия\" (Lancia), \"Мазерати\" (Maserati), \"Опел\" (Opel), \"Пежо\" (Peugeot) и \"Воксхол\" (Vauxhall). \"Фиат\" и \"Пежо\" се разбраха, делят 50/50 В резултат на това сближаване новата компания ще има подсилени инвестиционни възможности, чрез които да отговори на предизвикателствата на нова ера на трайна мобилност и ще постигне целогодишна печалба, оценявана на 3,7 милиарда евро. При това няма да бъде затворен нито един завод във връзка с тази трансакция, отбелязват партньорите по сливането. Китайската \"Дунфън мотърс\" (Dongfeng motors) ще държи дял от 4,5 на сто в новата група след сливането на \"Пе Ес А\" и \"Фиат-Крайслер\", съобщиха информирани източници, цитирани от Ройтерс. \"Фиат-Крайслер\" оттегли офертата за сливане с \"Рено\" По-рано бордът на \"Пе Ес А\" одобри обвързващ меморандум за разбирателство на стойност 50 милиарда долара за обединяване с \"Фиат-Крайслер\", припомня Ройтерс. \"Дунфън\" разполагат с 12,2 на сто от акциите в \"Пе Ес А\" и според предварително споразумение, обявено през октомври, трябваше да остане с близо половината от този дял и в новата компания след сливането с \"Фиат-Крайслер\". \"Фиат\" и \"Пежо\" се разбраха, делят 50/50 \"Фиат-Крайслер\" оттегли офертата за сливане с \"Рено\"", "date": "2019.12.18", "title": "\"Пе Ес А\" и \"Фиат-Крайслер\" подписаха споразумение за обединяване"}
{"url": "https://clubz.bg/91948-vsichki_sreshtu_zakona_za_socialnite_uslugi_otlagat_go", "text": "\"Здравите сили\" надделяха. Законът за социалните услуги, който трябваше да влезе в сила от 1 януари, ще бъде отложен с шест месеца. Около това се обединиха днес всички - и правителство, и парламентарни групи от всички цветове, с изключение на ДПС. Причината е много сходна с тази поради която така и не бе приета Стратегията за детето - исканията на група родители за \"спасение на българските деца и българското семейство\". Или с други думи: новите-стари страхове, че чужденци и неправителствени организации искат бързо и лесно да извеждат деца от семейната им среда. Синодът: Законът за социални услуги противоречи на духа на Конституцията Днес депутатите работиха под звуците на революционни песни, след като пред парламента се бе събрала група от протестиращи срещу закона, насочен основно към хората с увреждания, към възрастните хора, към изоставени деца и пр. Те за пореден път поискаха отлагането му. \"Искат да направят разврат с децата, да ги убият\" Иначе в ресорната комисия на Народното събрание, той трябваше да бъде разгледан. Или по-точно - да бъдат разгледани четири проекта от депутати от различни парламентарни групи, според единия от които - да бъде отменен самият закон, приет през март, но влизащ в сила от началото на следващата година. Има ли нова \"Истанбулска конвенция\" в Закона за социалните услуги? Стигна се до извънреден председателски съвет насред пленарното заседание и до идването в Народното събрание на новата социална министърка Деница Сачева. За да бъде обявено накрая дружно, че влизането в сила на ЗСУ се отлага с половин година до изчистване на текстовете, които толкова тревожат протестиращите групи. Първи акт на социалния министър: отлагане за Закона за социалните услуги Тя отчете, че през изминалите две години почти 1000 деца са били реинтегрирани в техните биологични семейства, а за при още 1300 случая социалните работници са предотвтратили изоставяне. На председателски съвет днес е постигнато съгласие влизането в сила на Закона за социалните услуги да се отложи с шест месеца, обяви и депутата от \"Обединени патриоти\" Искрен Веселинов на брифинг. Единствените \"против\" са били от парламентарната група на Движението. Самата Сачева даде заявка за отлагането още с встъпването си в длъжност. Предстои това да стане факт в петък - ЗСУ ще се гледа извънредно от парламента. \"Искат да направят разврат с децата, да ги убият\" Има ли нова \"Истанбулска конвенция\" в Закона за социалните услуги? Първи акт на социалния министър: отлагане за Закона за социалните услуги", "date": "2019.12.18", "title": "Всички срещу закона за социалните услуги. Отлагат го"}
{"url": "https://clubz.bg/91961-za_sedmica_djambazki_se_izvini_dva_pyti_i_atakuva_lgbti_ideologiqta", "text": "В рамките на няколко евродепутатът Ангел Джамбазки се извини два пъти, а за финал отправи нападки – този път срещу пропагандата в защита на ЛГБТИ, или хората с нетрадиционна сексуална ориентация.  Обидените евродепутати обаче настояват за санкции, каквито не е ясно дали ще бъдат наложени.  Миналата седмица евродепутатът на ВМРО беше замесен и в друг, по-сериозен скандал, след като стана известно, че е заловен от българската пътна полиция да шофира с алкохол в кръвта. Все още не са известни резултатите от кръвната проба и каква санкция следва по закон за нарушението. Джамбазки обаче заяви, че се срамува за постъпката си и се извини.  Днес той още веднъж попадна в прожекторите по време на дебат в европарламента, посветен на хората с нетрадиционна сексуална ориентация. Така българският „консерватор“ обясни защо не е подкрепил  , с която евродепутатите днес осъдиха въвеждането от началото на 2019 г. в Полша на „зони, свободни от ЛГБТИ идеология“. Евродепутат: Джамбазки обиди колеги заради произхода им Консерваторът Джамбазки срещу свръхдържавата ЕС Днешната резолюция бе приета с 463 гласа „за“, 107 „против“ и 105 „въздържал се“. В нея евродепутатите изразяват безпокойство от зачестилите атаки срещу ЛГБТИ от държави, държавни чиновници, национални и местни правителства, както и от политици. Обърнато бе особено внимание на споменатите по-горе зони в Полша, но също така и на хомофобски изказвания в Румъния по време на кампания за референдум, както и в речи на омразата срещу тези хора в контекста на избори в Естония, Испания, Великобритания, Унгария и Полша. ЕК готова да задейства временни мерки срещу Полша Според Ангел Джамбазки обаче хората искат решение на истинските си проблеми, които ги засягат. ЕС има много по-важни въпроси пред себе си, а не да казва на хората как и с кого да живеят. Те трябва да бъдат оставени да решават сами такива въпроси. Депутатите призовавнат властите в Полша да отменят всички решения, както и създадените „свободни зони“, накърняващи правата на хората с нетрадиционна сексуална ориентация. Само още един български евродепутат гласува против резолюцията, става ясно от преглед на резултатите от вота. Това е другият ни „консерватор“ – Андрей Слабаков. Четирима наши представители са подкрепили резолюцията. Това са Радан Кънев (ДБ, ЕНП) и тримата ни депутати от ДПС и либералната група „Обнови Европа“ (ОЕ) – Илхан Кючюк, Искра Михайлова и Атидже Алиева-вели. Шестима от ГЕРБ/ЕНП са се въздържали. А тези от БСП/ПЕС изобщо не са участвали в гласуването. \n\t  Консерваторът Джамбазки срещу свръхдържавата ЕС ЕК готова да задейства временни мерки срещу Полша", "date": "2019.12.18", "title": "За седмица Джамбазки се извини два пъти. И атакува \"ЛГБТИ идеологията\""}
{"url": "https://clubz.bg/91974-zashto_bylgarskiqt_biznesmen_s_e_daril_55_000_evro_na_avstrijska_partiq", "text": "От няколко дни насам австрийските медии се занимават с една политическо-финансова афера с българско участие. Според публикации в изданията \"Щандарт\" и \"Йостерайх\", през 2018 година тогавашната евродепутатка от крайнодясната Австрийска партия на свободата Барбара Капел е получила в три транша общо 55 000 евро от български бизнесмен. Според нея, тези пари са дарение, изрично поискано от тогавашния лидер на партията и вицепремиер на Австрия Хайнц-Кристиян Щрахе. Както е известно, през 2019 година Щрахе беше уличен в политическа корупция и се оттегли от всичките си постове след скандалната афера \"Ибиса\".  Вестник \"Курир\" съобщи, че срещу Барбара Капел се води разследване. А австрийската прокуратура уточни, че досега нито тя, нито българският бизнесмен са обвинени в някакво престъпление. Според медиите, в рамките на разследването бившата евродепутатка е казала, че е била просто куриер. Предавала е получените пари в един парламентарен клуб на партията си. Австрия: Щрахе може да се окаже жерва на компромат Вчера се появиха и нови детайли. Пред изданието \"Йостерайх\" Барбара Капел е заявила, че българският бизнесмен преди това помолил за \"намеса\", защото една сделка \"буксувала\". Тя поискала одобрение за такава \"намеса\" от тогавашния партиен лидер и вицепремиер Щрахе, а той отговорил: \"След като влагаш толкова усилия, за да му помогнеш, той трябва да направи дарение за партията\". И уточнил сумата: 100 000 евро. Вестник \"Щандарт\" пише днес, че в отговор българинът наистина платил, но само 55 000. Във Фейсбук Хайнц-Кристиян Щрахе твърди, че разказаното от бившата евродепутатка е \"чиста лъжа\". Според \"Йостерайх\", щедрият дарител е именно български бизнесмен с инициал С., който заедно със свой бизнеспартньор се опитвал да откупи български пенсионен фонд от един голям австрийски застрахователен концерн. Той помолил Барбара Капел за \"намеса\", след като вече бил инвестирал осем милиона евро в сделката, която обаче тъпчела на място. Пред изданието Капел описва предаването на парите така: \"Срещнахме се три пъти в един петзвезден хотел на \"Рингщрасе\". Парите бяха в плик.\" За българския бизнесмен тя обяснява: \"Телефонът му се подслушва. Знам още, че срещу него се води разследване. Той е по-скоро опасен човек, твърди се, че е бивш агент на българските тайни служби.\" Изданието \"Йостерайх\" пише още, че разполага с документи, според които срещу българския бизнесмен се води разследване за пране на пари. Австрийският политик Щрахе бил обект на разследваща журналистика В публикация на българското разследващо издание \"Биволъ\" отпреди няколко дни се твърди, че става дума за живеещия във Виена предприемач Стоян Стайков, \"приближен на бившия зам.-председател на ГЕРБ Цветан Цветанов\". \"Биволъ\" разговарял по телефона с бизнесмена, според когото парите, 75 000 евро по неговите думи, били личен заем за Барбара Капел. Той казал още, че в Австрия върви прокурорска проверка, поискана обаче лично от него. Австрийският политик Щрахе бил обект на разследваща журналистика", "date": "2019.12.18", "title": "Защо българският бизнесмен С. е дарил 55 000 евро на австрийска партия?"}
{"url": "https://clubz.bg/91947-sydrujnik_na_djuliani_poluchil_1_milion_dolara_ot_obvinen_v_sasht_ukrainski_oligarh", "text": "Бизнес съдружник на личния адвокат на Доналд Тръмп Руди Джулиани е получил 1 милион долара през септември от украински олигарх, на когото американското правосъдие повдигна обвинения и който сега се намира в Австрия, предаде Асошиейтед прес, цитирана от БТА. Пенс и Джулиани отказват да сътрудничат за импийчмънта Разкритията бяха направени по време на предварително заседание в Ню Йорк по случая с Лев Парнас, бизнес съдружник на Джулиани, който очаква началото на процес по обвинения за незаконно финансиране на предизборни кампании на американски политици. Смята се, че част от средствата са били използвани, за да се повлияе на американската политика спрямо Украйна. Адвокатът на украинския олигарх Дмитро Фирташ е платил сумата. Милиардерът е обвинен в заговор за плащане на подкупи в Индия във връзка с предприятие за добив на титан. Близък на олигарха Коломойски заема висш пост в сигурността на Украйна По тези обвинения Фирташ беше арестуван в Австрия през 2014 г. Той ги отрича и сега се бори срещу есктрадиция към САЩ. Виенски съд го пусна на свобода, докато тече делото по обжалването на екстрадицията. Сумата от 1 милион долара е постъпила по сметка на името на съпругата на Лев Парнас - Светлана. Адвокат на Парнас заяви, че парите са били заем, отпуснат с цел да се купи къща на стойност 4,5 милиона долара. Прозрението на Джулиани: Истината не е истина Парнас обаче пропуснал да съобщи за тази сума по време на разследване на авоарите му и поради тази причина прокурори поискаха да се отмени гаранцията, под която той е пуснат в очакване на процеса си. Съдия по делото обаче отказа да я отмени и да върне Парнас в ареста. Парнас и неговият съдружник Игор Фруман са работили с Джулиани, за да накарат украински представители да разследват сина на демократа Джо Байдън. И Парнас, и Фруман пледираха невинен по обвинения, че са получили достъп до американски политици, като са направили големи вноски за кампаниите им. Джулиани заяви, че не е знаел нищо за незаконните дарения, по които бяха обвинени Парнас и Фруман. Близък на олигарха Коломойски заема висш пост в сигурността на Украйна Прозрението на Джулиани: Истината не е истина", "date": "2019.12.18", "title": "Съдружник на Джулиани получил 1 милион долара от обвинен в САЩ украински олигарх"}
{"url": "https://clubz.bg/91951-i_izhvyrli_v_bokluka_hlqba_ni_nasyshten", "text": "Гледката на пресен и очевидно качествен хляб в уличен контейнер на ул. „Раковски“ 61 в столицата стана повод за ожесточени коментари в социалните мрежи. Хлябът, изхвърлен в боклука, е от пекарната „Братя Хлебари“ – качествена и модерна фурна за хляб и хлебни изделия, създадена от братята Пресиян и Теодор Петрови. Тя е често посещавана от млади хора с вкус към здравословната храна. И понеже пекарната официално поддържа модерните ценности за природосъобразен живот, според който разхищението на храна е недопустимо, фактът, че толкова много продукция е изхвърлена, се приема още по-яростно от техните клиенти. Любителската снимка е пусната в ранните часове на 17 декември от Петър Петров. Коментарът към нея гласи: Малко по-късно Фейсбук заличава снимката по сигнал, блокира потребителя, но скандалът не затихва. Снимката на „дизайнерския“ хляб започва своето шествие по профилите с над 1000 споделяния, като събира възмутени коментари с всяка своя поява. Според много от реагиралите проблемът не е просто в това, че е изхвърлена храна. Хлябът е важен символ и хората реагират спонтанно и искрено, точно защото виждат насъщния си на боклука, когато по улиците има толкова много гладни.     Екипът на „Площад Славейков“ разговаря с Никола Дамянов, управител на пекарната. Според г-н Дамянов това не е обичайната им практика. За инцидента има конкретен виновник от екипа, който ще понесе сериозно наказание. По-късно на страницата във фейсбук беше публикувано суховато официално изявление, в което се казваше, че     ", "date": "2019.12.18", "title": "И изхвърли в боклука хляба ни насъщен"}
{"url": "https://clubz.bg/91954-17_dekemvri_naj_topliqt_den_v_istoriqta_na_avstraliq", "text": "Вчера е бил най-топлият ден в Австралия, откакто се водят статистики. Средната температура в страната е била 40,9 градуса по Целзий, съобщи днес австралийската Метеорологична служба, предадоха световните агенции, цитирани от БТА. 7% от влечугите в Австралия са застрашени от изчезване Предишният рекорд (най-горещ ден в Австралия въз основата на средните дневни температури) беше поставен през януари 2013 г. в разгара на австралийското лято и беше 40,3 градуса по Целзий. Австралийската Метеорологична служба очаква новият рекорд да бъде подобрен в скоро време заради продължаващата гореща вълна, влошаваща обстановката със пожарите в страната. \n\tВчера най-горещото място в Австралия е било Седуна в южната част на страната, където бяха измерени 46,5 градуса по Целзий. Коалата, спасена преди дни от пожарите в Австралия, бе приспана По този показател (най-горещо място в страната за един ден) обаче рекордът не е счупен и най-горещото място в Австралия, откакто се водят статистиките, все още си остава затънтеното градче Однадата в южната част на страната, където на 2 януари 1960 г. бяха измерени 50,7 градуса по Целзий, припомня ДПА. Сега за това градче метеоролозите прогнозират до 47 градуса по Целзий за следващите три дни. Очаква се температурите в Оук Вали в Югозападна Австралия пък да достигнат утре 49 градуса по Целзий. Коалата, спасена преди дни от пожарите в Австралия, бе приспана", "date": "2019.12.18", "title": "17 декември - най-топлият ден в историята на Австралия"}
{"url": "https://clubz.bg/91935-sasht_pribirat_prihodite_ot_kniga_na_eduard_snoudyn", "text": "Бившият сътрудник на американската Агенция национална сигурност (АНС) Едуард Сноудън е нарушил договореностите за поверителност с американското правителство и това позволява на американските власти сега да предявят претенции върху приходите от неговите мемоари, появили се на пазара миналата година, предаде Асошиейтед прес. САЩ ще съдят Едуард Сноудън за новата му книга Това решение бе взето от окръжния съдия Лиам О'Грейди от Александрия в щата Вирджиния. Той прецени, че Сноудън е нарушил договора си с американското правителство, като е публикувал книгата си \"Permanent record\", без първо да я представи за преглед пред властите. В книгата Сноудън представя подробности за правителствените масиви от имейли и данни за телефонни обаждания и интернет активността, събирани в името на националната сигурност. Сноудън разказва и за съдбата си на разобличител. Руските служби опитали да вербуват Сноудън Според споразумение с АНС и с ЦРУ той е трябвало да представи мемоарите си за предварителен преглед. Съгласно това споразумение той по принцип трябва да представи за преглед всичко, което планира да публикува, в което се споменава за разузнавателни данни и дейности и за всякакви други информации и материали, за които се знае, че са секретни. Сноудън написа мемоари Сноудън беше обвинен по силата на американския закон за шпионажа и сега живее в Русия, за да избегне арест. Руските служби опитали да вербуват Сноудън Сноудън написа мемоари", "date": "2019.12.18", "title": "САЩ прибират приходите от книга на Едуард Сноудън"}
{"url": "https://clubz.bg/91958-qponski_nacional_e_blizo_do_livyrpul", "text": "Японският национал Такуми Минамино е много близо до преминаване в европейския шампион \"Ливърпул\". Днес крилото се очаква да премине медицински преглед, а в началото на следващата година официално да стане играч на \"червените\" при отварянето на трансферния прозорец. Според Би Би Си откупната клауза в договора на Минамино със \"Залцбург\" възлиза на 7,25 милиона паунда. Азаитецът има девет гола и 11 асистенции за \"Залцбург\" този сезон. През есента той игра срещу бъдещия си клуб в Шампионската лига, а австрийците дадоха отпор на гранда и в двете срещи, завършили 4:3 и 2:0.  Юрген Клоп предподписа с \"Ливърпул\" до 2024 г. Японецът отбеляза гол на \"Анфийлд\" и явно тогава е хванал окото на Юрген Клоп и скаутите на \"червените\". Такуми Минамино (24 г.) ще може да играе за \"Ливърпул\" в Шампионската лига напролет, независимо от записаните мачове за \"Залцбург\" в турнира - неотдавна УЕФА промени правилата в това отношение. Тези дни \"Ливърпул\" пише история с парадокс. Снощи вторият отбор на 5-кратния европървенец, съставен предимно от юноши, загуби от \"Астън Вила\" за Купата на Лигата в Англия с 0:5 в четвъртфинал. А тази вечер от 19:30 часа наше време титулярите на Клоп излизат срещу мексиканския \"Монтерей\" в полуфинал на Световното клубно първенство в Катар. Снощи първенецът на Южна Америка \"Фламенго\" обърна местния \"Ал Хилал\" с 3:1 и стана първият финалист за мача за титлата в събота.", "date": "2019.12.18", "title": "Японски национал е близо до \"Ливърпул\""}
{"url": "https://clubz.bg/91949-polqkinq_i_somalijka_pechelqt_dela_za_otneti_deca_sreshtu_norvegiq", "text": "Норвегия загуби вчера две дела в Европейския съд за правата на човека в Страсбург, заведени от полякиня и сомалийка, чиито деца са били отнени от социалните власти и настанени в приемни семейства. Тъжителките доказаха, че властите са нарушили правото им на личен и семеен живот, регламентирано от член 8 на Европейската конвенция за правата на човека. \n\tСъдът нареди на Норвегия да плати обезщетение от 25 000 евро за морални щети на полякинята, идентифицирана с инициали, а сомалийката, посочена като Мария Абди Ибрахим, не е искала парично обезщетение. И двете жени са самотни майки.  , която живее в Норвегия от 31 години, сега е на 51 години. Родила е син през 2009 след изкуствено осеменяване. Детето няма регистриран баща и майката е единствената, отговорна за него. При раждането лекарите го диагностицират като недоразвито. След сигнали за липса на нормален контакт между майката на сина, което се отразява отрицателно на развитието му, норвежките социални власти го настаняват първо в спешно приемно отделение за отглеждане на деца през 2012 г., а шест месеца по-късно - при приемно семейство. Майка му получава право да го вижда два пъти годишно за по два часа под надзор. Оттогава тя води безрезултатни съдебни битки против решението.  (26 г.) е родила сина си през 2009 г. в Кения, където като бременна избягала от Сомалия. Нямала е брак с бащата, който не признава бащинство над детето. \n\tПрез 2010 емигрира в Швеция, а оттам се мести при братовчеди в Норвегия, където кандидатства за статут на бежанка. Хуманитарна институция, към която се обърнала за помощ, докладвала на властите, че животът на бебето е изложен на опасност. Те й го отнели и го настанили в приемно християнско семейство. Съдът позволил на майката да вижда детето си шест пъти годишно за по един час, а през 2015 г. Върховният съд окончателно й отнел родителските права. Институцията отхвърлила искането й да вижда сина си, за да съхрани неговите мюсюлмански корени. ", "date": "2019.12.18", "title": "Полякиня и сомалийка печелят дела за отнети деца срещу Норвегия"}
{"url": "https://clubz.bg/91950-tajsyn_fyuri_kym_djoshua_dobre_doshyl_si_za_moj_sparing_partnor", "text": "Световният шампион по бокс в тежка категория Антъни Джошуа и един от големите му съперници Тайсън Фюри могат да направят неочакван екип скоро. Поне от публични изявления на двамата излиза, че Джошуа може да стане спаринг партньор на своя сънародник в подготовката за мача му с Дионте Уайлдър на 22 февруари. Антъни Джошуа отново е световен шампион. Къде в плановете му е Кубрат Пулев Двубоят е за титлата на WBC (Световен боксов съвет) - единствената, която липсва на Джошуа и е притежание на американеца Уайлдър. Преди година Бронзовия бомбардировач и Циганския крал направиха страхотен двубой, който завърши наравно. В края на февруари предстои реванш. Уайлдър спря Ортис със светкавичен нокаут  (СНИМКИ) Предложението за любопитния спаринг дойде първо от Джошуа. Неговата цел не е просто да помогне на Фюри, с когото до неотдавна разменяха остри реплики в медиите. При победа на Циганския крал ще бъде много по-лесно организирането на обединителен мач за всички колани. Докато преговорите с Уайлдър вървят трудно от години. На 7 декември Антъни Джошуа би по точки в 12 рунда Анди Руис в Саудитска Арабия и си върна титлите на IBF, WBA и WBO. Следващият му съперник през пролетта на 2020 г. ще бъде Кубрат Пулев или Александър Усик, които са официални претенденти съответно на IBF и WBO. Тайсън Фюри подкрепя Джошуа срещу Анди Руис Британецът заяви наскоро, че вече изучава и двамата, а мачът може да бъде договорен скоро. Уайлдър спря Ортис със светкавичен нокаут  (СНИМКИ) Тайсън Фюри подкрепя Джошуа срещу Анди Руис", "date": "2019.12.18", "title": "Тайсън Фюри към Джошуа: Добре дошъл си за мой спаринг партньор"}
{"url": "https://clubz.bg/91965-ep_iska_ostavka_na_maltijskiq_premier_zaradi_ubita_jurnalistka", "text": "Малтийският премиер Джоузеф Мускат трябва незабавно да подаде оставка. Докато той продължава да заема този пост, съществува риск от компрометиране на разследванията на убийството на журналистката Дафне Каруана Галиция през 2017 г. Това се казва в приета днес с голямо мнозинство   на Европарламента. Тя бе подкрепена от 581 депутати. Против нея гласуваха 26 души, а 83-ма се въздържаха. Брюксел е готов за процедура по член 7 срещу Малта Евродепутатите са загрижени относно надеждността на разследванията на убийството на Галиция и липсата на напредък по свързаните с него обвинения. В документа са посочени  В текста се посочват твърденията за корупция и пране на пари срещу Мускат, и по-точно срещу началника на кабинета и му срещу бившия министър на туризма, други представители на правителството и частни компании и лица свързани с тях. Паралелните разследвания не са напреднали или дори не са били започнати. Те изтъкват безпокойството си относно свободата на медиите, независимостта на полицията и съдебната система, свободата на мирни събрания и разделението на властите. Журналистка бе взривена в Малта. Работела по \"Досиетата Панама\" Малта: Следствието за убийството на журналистка стигна върха на властта В резолюцията се приветстват скорошните изявления на зам.-председателката на Еврокомисията Вера Йоурова, че липсата на съдебни реформи в Малта би могла да бъде основание за задействане на процедурата по член 7. За такава възможност намекна вчера и еврокомисарят по правосъдието Дидие Рейндерс. ЕП настоява също Малта да сложи край на схемите за предоставяне на гражданство и право на пребиваване срещу инвестиции. По този начин на практика островната държава продава европейско гражданство. А това е заплаха за борбата с прането на пари и трансграничната престъпност, както и за целостта на Шенгенското пространство. Резолюцията приветства и създаването на годишна Европейска награда „Дафне Каруана Галиция“ за изключителни постижения в разследващата журналистика. Журналистка бе взривена в Малта. Работела по \"Досиетата Панама\" Малта: Следствието за убийството на журналистка стигна върха на властта", "date": "2019.12.18", "title": "ЕП иска оставка на малтийския премиер заради убита журналистка"}
{"url": "https://clubz.bg/91956-evrokomisiqta_moje_da_napravi_novo_predlojenie_za_paketa_mobilnost%C2%A0", "text": "Европейската комисия може да направи ново законодателно предложение, което да доведе до изменение в някои от основните точки от пакета \"Мобилност 1\", пише европейското издание на \"Политико\". То се позозвава на думи на зам.-председателя на Комисията Валдис Домбровскис, който е заявил в Страсбург, че Комисията съжалява за споразумението, което беше постигнато миналата седмица между ЕК, Европарламента и Съвета на ЕС. По същество тогава бяха приети два текста, единият от които предвижда връщането на камионите в страната, в която са базирани, и почивката на водачите. Шофьорите ще могат да спят в кабината не повече от 45 часа и ще бъдат задължени да се връщат поне веднъж на 4 седмици в страната, в която е регистрирано транспортното средство, независимо в коя част на Европа се намират. Камионите ще трябва да се връщат в страната поне веднъж на 8 седмици. И пакетът \"Мобилност\" мърси въздуха според Борисов Пакет \"Мобилност\": Камионите ще се връщат на 8 седмици, спане в кабината - най-много 45 часа Те обаче посъветваха да се изчака решението да бъде огласено публично, което според тях ще стане до два дни. И така ще бъдат ясни подробностите. Дипломатически източници пък намекнаха, че Урсула фон дер Лайен няма как да подкрепи Зелен пакт, при който камионите да се връщат толкова често, тъй като ще замърсяват въздуха. Да изтрезнеем от пиянството “пакет Мобилност” Според \"Политико\" Домбровскис е изразил мнение, че новите разпоредби \"не са в съответствие с амбициите на новата европейска зелена сделка\". Освен това тепърва щяла да се прави и оценка на въздействието на предложенията, които не били \"част от първоначалните идеи на Комисията\". От думите му става ясно, че ако е необходими, ЕК ще упражни правото си да излезе с целево законодателно предложение преди влизането в сила на двете нови разпоредби.    Пакет \"Мобилност\": Камионите ще се връщат на 8 седмици, спане в кабината - най-много 45 часа Да изтрезнеем от пиянството “пакет Мобилност”", "date": "2019.12.18", "title": "Еврокомисията може да направи ново предложение за пакета \"Мобилност\" "}
{"url": "https://clubz.bg/91970-kubrat_pulev_stana_lejtenant_snimki", "text": "Кубрат Пулев беше повишен днес от сержант в лейтенант от резерва на Въоръжените ни сили на церемония в Министерството на отбраната. Началникът на Централното военно окръжие полковник Георги Петров връчи на лейтенант Кубрат Пулев знак за принадлежност, а Каракачанов му връчи пагоните. Със заповед на министъра на отбраната за спортните си постижения през 2019 г. бяха отличени и други спортисти, начело с популярния джудист Ивайло Иванов.", "date": "2019.12.18", "title": "Кубрат Пулев стана лейтенант (СНИМКИ)"}
{"url": "https://clubz.bg/91943-i_jylt_trud_spira_da_izliza", "text": "Излезе последният брой на седмичника \"Жълт Труд\". Изданието спира да излиза на хартия от 2020 г. Седмичникът стартира през 1991 г. под името \"Труд от петък до понеделник\". \"На почти прощаване\" в. Сега става седмичник \"Така се случи, че последният брой на \"Жълт Труд\" е със силен бургаски привкус - от първа страница греят две именити мои съгражданки - голямата поп певица Тони Димитрова и директорката на Малко българско училище в Чикаго - Живка Бубалова... Благодаря им! \n\tОттук нататък... Бог напред и аз след него!\", отбеляза във фейсбук една от редакторките в седмичника Таня Пушкова.     Ето и позицията на главната редакторка Славяна Манолова:", "date": "2019.12.18", "title": "И \"Жълт Труд\" спира да излиза"}
{"url": "https://clubz.bg/91945-kfn_otne_licenza_na_zdraven_zastrahovatel", "text": "Комисията за финансов надзор е отнела лиценза на здравния застраховател \"Юроамерикан\". Това е станало на вчерашното заседание на Комисията. Сред причините за решението са липсата на активна дейност на компанията през последната половин година, както и открити при проверка сериозни нарушения на Кодекса за застраховатането. Освен това Комисията е констатирала и неизпълнение на задължения по една от ресорните евродирективи.  \"Юроамерикан\" е малка застрахователна компания, първоприемник на старото дружество \"Планета\" АД. На сайта си от компанията твърдят, че имат сключени договори с лечебни заведения в цялата страна и че капиталовата база на компанията е 8 млн. лв. Според експерти обаче фирмата е по-скоро не особено силен фактор на пазара и засегнати от отнемането на лиценза няма да бъдат много хора.  След висока самооценка шефката на КФН депозира оставката си КФН поиска от ЗК \"Олимпик\" да си плати Решението на регулатора идва две години след като първоначално бяха открити проблеми в компанията. През 2017 г. КФН назначи квестори в управлението на застрахователя, но така и отне лиценза й.  До последно председател на борда на на директорите и изпълнителен директор на компания е бил Борислав Богоев, който е бивш зам.-председател на КФН, пише \"Капитал\". Той е отговарял за застрахователната дейност, а в момента е председател на Националното бюро на българските автомобилни застрахователи.  Като такъв той е отговорен за справянето със ситуацията по наложения мониторинг от международната системата на бюрата \"Зелена карта\" и нуждата от сключване на общ презастрахователен договор за милиони евро от всички компании, предлагащи полица \"Гражданска отговорност\". КФН поиска от ЗК \"Олимпик\" да си плати", "date": "2019.12.18", "title": "КФН отне лиценза на здравен застраховател"}
{"url": "https://clubz.bg/91944-faraj_%E2%80%9Ebrekzit%E2%80%9C_e_samo_nachaloto_nared_e_polsha", "text": "Това заяви днес в Европарламента в Страсбург британският независим депутат Найджъл Фараж. Той бе един от най-заклетите привърженици на излизането на Обединеното кралство от ЕС, което вече изглежда неизбежно и ще се случи на 31 януари 2020 г. В петък 13-и: Британия тръгва решително навън от ЕС Фараж говори по време на дебати за заключенията от последния Европейски съвет на 12 и 13 декември. Той обяви за скучни бюрократи председателите на Еврокомисията и на Европейския съвет: ЕК готова да задейства временни мерки срещу Полша Нападките на Фараж предизвикаха ответна реакция от зам.-председателката на ЕП Мейрийд Макгинес, която води дебатите. Учудване от думите на Фараж изрази и полският евродепутат Ян Олбрихт от Европейската народна партия (ЕНП). Според него британският европеец номер 1 говори за някоя друга държава, но не и за Полша. В понеделник неговата сънародничка и съпартийка Магдалена Адамович заяви пред ЕП, че „посоката е Полекзит“, т.е. излизане на Полша от ЕС. Тя имаше предвид противопоставянето на властите във Варшава на Еврокомисията в спора за съдебните реформи в страната. ЕК готова да задейства временни мерки срещу Полша", "date": "2019.12.18", "title": "Фараж: „Брекзит“ е само началото. Наред е Полша"}
{"url": "https://clubz.bg/91930-parlamentyt_pita_neno_dimov_za_nezakonniq_bokluk_toj_ne_znae", "text": "Парламентът се опита днес да разбере повече подробности относно контрола при вноса на отпадъци с неясен произход от чужди държави. Но не му се получи. Поводът - заловената в Италия пратка от над 800 тона пластмасови отпадъци, която според местните медии е била предназначена за България.  Извънредно в пленарното заседание бе включена точка, по предложение на левицата, според която министърът на околната среда и водите Нено Димов трябваше да отговаря на следните въпроси: Над 800 тона незаконен боклук за България задържан край Милано Нено Димов за протестите за въздуха: България гори само 3% боклуци В отговор Нено Димов заяви, че... представляваното от него министерство няма информация. Това министърът повтаря от седмица. Италианските власти не били уведомили българските. Стана ясно още, че екоминистерството контролирало \"по документи\". И допълни: След което изброи кои институции трябва да осъществяват реален контрол: регионалните инспекторати по околната среда (РИОСВ) (чрез директорите си), Главна дирекция\" Гранична полиция\", \"Пътна полиция\", длъжностни лица на Изпълнителна агенция \"Автомобилна администрация\", Изпълнителна агенция \"Железопътна администрация\" и Изпълнителна агенция \"Морска администрация\". В случай на съмнение за класификацията на вида отпадък лицата, участващи в контролната проверка, незабавно трябвало да уведомяват директора на РИОСВ. Какво се случва под носа ни? Че нещо много замириса Димов подчерта, че \"с цел превенция\" още това лято министерството е сезирало гореизброените държавни органи \"за повишено внимание и бдителност при превоза на отпадъците\". По отношение на това, че съдът задължи ведомството му да даде отказана преди това информация по закона за достъп на в. \"Капитал\" относно фирмите, които внасят отпадъци у нас, Димов посочи, че изискваната информация е за смет, която не подлежала на процедура по нотификация. Вносителките просто пращали годишна справка - декларация в МОСВ. Отговорите на Нено Димов бяха приветствани от ГЕРБ - в лицето на председателката на ресорната комисия в парламента Ивелина Василева, която благодари на министъра за засиления контрол от лятото и доразви тезата с т.нар. инсинератори (какъвто предстои да бъде изграден и в София) за горене на отпадъци, които не подлежат на оползотворяване. Това щяло да става с най-нови технологии, почистващи инсталации, видеонаблюдение за \"строг контрол\" какво се гори. И заяви, че \"икономическият интерес не трябва да надделява над обществения\".  180 милиона лева за инсталацията за RDF-отпадък в София И изброи какви, според нея отговори е получил парламентът от Нено Димов: \"МОСВ не е давало разрешение и италианските власти не са ни питали\". И продължи: как от отговорите на Димов не е станало ясно и на колко фирми са дали от МОСВ разрешително да внасят боклуци, какво количество са разрешили и къде се намира то. И завърши с патос за \"превръщането на България в сметище за болуци от цял свят и терен за разиграване на икономически интереси и много пари за сметка на здравето на българските граждани\". След което Нинова даде заявка, че БСП ще внесе проект на решение, с което парламентът да задължи Министерския съвет да осигури на България \"чиста вода, чиста земя и чиста храна\". Нено Димов за протестите за въздуха: България гори само 3% боклуци Какво се случва под носа ни? Че нещо много замириса 180 милиона лева за инсталацията за RDF-отпадък в София", "date": "2019.12.18", "title": "Парламентът пита Нено Димов за незаконния боклук, той не знае"}
{"url": "https://clubz.bg/91928-dokazatelstvo_che_greta_tunberg_ne_lyje_video", "text": "Видео с Грета Тунберг, седнала на пода до претъпкано купе, се появи в шведския сайт Dagens Nyheter. След разпрата с германските железници и публикуваната в туитър снимка на тийнейджърката, седнала на пода до купища багаж и храна в кутия, реакциите в цял свят не закъсняха. Грета бе обвинена в лъжа и манипулация, защото „Дойче Бан“ заявиха, че тя е имала място в първа класа. Грета Тунберг се прибра с \"претъпканите\" влакове в Германия... в първа класа Но младата активистка наистина е пътувала в претъпкан влак по време на смяната на линиите, както тя самата обясни впоследствие в туитър акаунта си. Снимката, която събуди полемики, очевидно не е правена точно там, където се е случило събитието, и е режисирана впоследствие, но това не прави Грета лъжкиня, коментират нейните сънародници в социалните мрежи. „Нека се фокусираме върху климата, а не върху дреболии“, е най-често срещаният коментар.  ", "date": "2019.12.18", "title": "Доказателство, че Грета Тунберг не лъже /ВИДЕО/"}
{"url": "https://clubz.bg/91924-v_bylgariq_ne_ostanaha_daje_rabotnici_za_iznos", "text": "Строителни работници, готвачи, болногледачи - все повече българи се ориентират към западноевропейските държави. Те се надяват, че там ще получават заплати на светло, бонуси за добре свършена работа и не на последно място - синдикална защита. През последните години най-предпочитаната дестинация е Германия. Според данни, предоставени от българската Агенция по заетостта, пикът на търсещите работа във федералната република е бил през 2017 година. И днес обаче трудовата миграция в посока Германия продължава, макар и с по-слаби темпове. Агенцията по заетостта като член на европейската мрежа за трудова мобилност EURES публикува на специализирания си сайт  предложения на работодатели от ЕС, в т.ч. и от Германия, които търсят български работници и специалисти за наемане в различни сфери на бизнеса. Така държавното ведомство влиза в ролята на трудов посредник между европейските работодатели и българите, които търсят работа по обявените в EURES мрежата позиции. Извън нея има още десетки фирми, които предлагат работа в чужбина - списъкът на лицензираните може да се намери на сайта на Агенцията по заетостта ( ). В България германските предприемачи използват услугата EURES най-вече когато търсят работници с по-ниска и средна квалификация - за работа в туризма и гастрономията (сервитьори, готвачи, камериери, рецепционисти и пр.), в транспорта - като шофьори на камиони, мотокари, пътна строителна техника, в областта на строителството и др. Обявите за работа в EURES са много по-изчерпателни, отколкото другите предложения за работа, публикувани в български сайтове. Така например в обявата за шофьор на камион се посочва, че освен брутната заплата от 2000-2100 евро работникът ще получава порцион от 12 евро на ден, бонуси за икономично и добро шофиране до 1.25 евро/час, както и надбавки за нощен труд (+ 15%), и надбавки за извънреден труд (+ 25%). Именно към тази обява за работа е проявен и особено голям интерес. Германия отваря граници за кадри от страни извън ЕС Проверка на \"Дойче веле\" на сайтове, предлагащи подобни позиции в България, показа, че на много места въобще не е посочен размерът на заплащането. То просто е определено като \"добро\". А там, където го има, е в рамките на 1200-1500 лева (613-766 евро). Често не се упоменава дали е бруто или нето. Не се посочва и нищо за бонуси или други допълнения към заплата. Типична за българските работодатели практика, които често залагат повече на санкциите, отколкото на бонусите. Малцина са българските фирми, които осигуряват хранене, фирмен транспорт, както и финансова или друг вид компенсация за извънреден труд. Азбучен ще остане случаят с миньорите в Бобов дол от 2014 година: тогава те получиха от работодателя си Христо Ковачки ваучери за храна вместо заплати и бяха принудени да ги харчат в негови супермаркети, а в тях имаше твърде беден асортимент на хранителни стоки. Но да се върнем към обявите на германските работодатели. Голям е интересът и към друга позиция - \"продавач/продавачки в месарски магазин\". Брутната заплата е между 1850-2400 евро, има и предвидени бонуси. В България до момента с най-добро име - заради заплащане, уредени бонуси и работен климат, се ползва търговската верига Lidl, която единствена от големите вериги на пазара обяви в края на м.г. средните заплати и осигуровки на служителите си. За 2017 година средната брутна заплата там е била 1721 лева (близо 880 евро) - доста по-висока от средната брутна заплата за страната - 1060 лева (около 542 евро). На сайта на компанията могат да се намерят обявените позиции за работа, почти всички от които са за касиер-продавачи, както и предлаганите възнаграждения. Меркел: Компании може да напуснат Германия заради липса на кадри Чрез българската Агенция по заетостта германските работодатели търсят и други работници. Например: техници на санитарни и отоплителни инсталации и климатична техника с \"първоначална заплата\" от 1850 евро; мотокаристи срещу 1690 евро за първите 3 месеца и 1943 евро след третия месец и възможна премия до 556 евро месечно; специалисти склад и логистика, където стартовото заплащане през първите три месеца е по 1690 евро, а след третия се покачва с 250 евро, с гарантирана премия до 1500 евро всеки месец и по 11.5 евро за всеки допълнителен час работа. Работодателите от ЕС, използвали посредничеството на българската EURES мрежа през 2019 година, търсят основно квалифицирани работници в производството като монтажници, шлосери, шлайфисти, дърводелци. Посочената за тях бройка е най-голяма - 556. Кандидатите обаче са били малко над 130, въпреки че заплатите стигат до 2000 евро нето. Все така се търсят и бояджии, заварчици, елтехници и механици, шофьори на камиони, готвачи, камериерки, рецепционисти, сервитьори. От началото на 2019 година не се наблюдава наплив на кандидати за работа в Германия, констатират от Агенцията по заетостта. Българите, кандидатствали за обявените 1720 работни места чрез мрежата EURES за периода от 1 януари – 15 ноември 2019 г., са 684, като голяма част от тях не са били одобрени. Причината е, че не отговарят на изискванията на работодателите. По линия на Агенцията по заетостта и EURES от началото на 2019 г. в Германия са устроени на работа 147 български граждани. От тях 51 души са помощен и обслужващ персонал, 30 души работят в селското стопанство, 19 в строителството. За сравнение: през 2017 година, когато особено много българи са се устроили в Германия, са били предложени общо 661 свободни работни места от германски работодатели по линия на EURES. За тях са кандидатствали 1103 български граждани.  Явно през 2019 година в България вече няма достатъчно работници даже и за износ. Меркел: Компании може да напуснат Германия заради липса на кадри", "date": "2019.12.18", "title": "В България не останаха даже работници за износ"}
{"url": "https://clubz.bg/91927-kak_go_napravi_destructive_vyv_fakulteta_snimki", "text": "Въздухът в София и днес е \"свеж\", но в ромския квартал \"Факултета\" е една идея по-свеж. Без кавички.  Това се дължи на акция на групата Destructive Creation, за която Клуб Z вчера писа. От Destructive намериха бърз, евтин и ефикасен начин да... топлофицират квартала в отговор на броженията за редовно повишените нива на фини прахови частици в столицата. Един от източниците на замърсяването освен трафика е и горенето на отпадъци в по-бедните квартали. Затова групата реши да провокира - постави локално парно на 10 къщи. Предстои акцията да обхване още 10. Как \"Факултета\" се топлофицира", "date": "2019.12.18", "title": "Как го направи Destructive във \"Факултета\" (СНИМКИ)"}
{"url": "https://clubz.bg/91920-ismail_ertug_ne_poznavam_angel_djambazki_izkazvaneto_mu_e_ksenofobsko", "text": "Евродепутат: Джамбазки обиди колеги заради произхода им   Изобщо не го познавам. Не съм го идентифицирал през последните години. Това е поредният активен играч в Европарламента, но за първи път го забелязвам. Евродепутат: Джамбазки обиди колеги заради произхода им Наистина за мен беше голямо разочарование. Можете да имате различно мнение, когато става дума за политика – това е напълно нормално. Но не трябва да обиждате колега. Той обаче го направи много грубо. И съответно трябва да си понесе последиците. Знам. Но дебатите за произхода са интересни. И ми позволете да попитам – каква е връзката между съдържанието на пакета „Мобилност“ и произхода на моите родители? Няма връзка. Това означава, че сте злонамерен. Точно това искам да изтъкна. Това е силно ксенофобско, защото няма причина да бъде повдигнат въпросът за народността на родителите на един политик. За какво е това? Ако сте злонамерен, тези лоши намерения трябва да бъдат яростно критикувани. Разбира се. В писмото ни до председателя на Европарламента двамата с Карима Дели повдигнахме два въпроса. Първо, искаме извинение. На второ място, настояваме за порицание. Джамбазки: Зелени и социалисти  нямат против милиони тонове въглероден диоксид Джамбазки поне да се беше възползвал от възможността да се срещне с мен преди това. Но той никога не го е направил. Никога не е коментирал, нито е поискал някаква среща, за да обсъдим въпросите, които го интересуват. Джамбазки: Зелени и социалисти  нямат против милиони тонове въглероден диоксид Това показва, че той никога не е проявявал интерес към съдържанието на пакета „Мобилност“, а само към това да накаже и обвини някого. Но за мен е неприемливо да го прави по този начин. Смятам, че причината е недоволството от този пакет, то е причината и те раздуха критиките си до расизъм. Германец, защото няма причина да не се чувствам такъв. Роден съм и съм отраснал в Бавария. Естествено, говоря турски заради родителите ми. Но ако ме питате, чувствам, мечтая, говоря твърдо на немски. „Боря се за вашите шофьори. Но те не го разбират“ Твърде разочароващо е в края на 2019 г. да се говори за такива неща. Но и ние в Германия сме свикнали да си имаме работа с такива въпроси. Да. Аз вярвам в процеса на трансформация на страните членки. Понеже сте от България, ще ви дам един пример. Когато влязохте в ЕС през 2004 г. (България става пълноправен член на ЕС през 2007 г., бел. ред.), това стана, след като преди това решението бе взето от Европарламента и от Съвета. По онова време обаче десните партии, особено баварският Християнсоциален съюз (ХСС) гласуваха против пълното членство и участие в Съюза на България и на другите източноевропейски държави. Докато ние, социалдемократите, винаги сме гласували „за“, защото вярваме в демокрацията, в магията на трансформацията, в мира и напредъка. Но това може да стане само ако сте част от ЕС и седнете на нашата маса. Иначе никой няма да разговаря с вас. Евродепутатът Ангел Джамбазки е шофирал с алкохол в кръвта Евродепутат: Джамбазки обиди колеги заради произхода им Джамбазки: Зелени и социалисти  нямат против милиони тонове въглероден диоксид Джамбазки: Зелени и социалисти  нямат против милиони тонове въглероден диоксид „Боря се за вашите шофьори. Но те не го разбират“ Евродепутатът Ангел Джамбазки е шофирал с алкохол в кръвта", "date": "2019.12.18", "title": "Исмаил Ертуг: Не познавам Ангел Джамбазки, изказването му е ксенофобско"}
{"url": "https://clubz.bg/91929-geshev_terminyt_nezavisim_prokuror_e_obiden_video", "text": "Това каза днес Иван Гешев в първото си изявление пред журналисти в качеството му на новия главен прокурор на България. Думите му бяха в отговор на въпрос какво мисли за инициираните от властта разговори за независим прокурор, който да може да разследва главния – по препоръка на Венецианската комисия. И наблегна на това, че е - формално техните препоръки не са задължителни. По думите му в някои неща с нейните препоръки трябва да бъдат обсъдени, в някои има логика, а други Гешев също така наблегна, че правителството е поело ангажимент да изпълни препоръките,  В речите си днес издаващият поста Сотир Цацаров и приемащият щафетата Иван Гешев демонстрираха критично отношение към обявените от президента Румен Радев консултации за конституционни промени, касаещи единоначалието в прокуратурата. Цацаров ги определи иронично като , а Гешев обяви, че засега не е видял реални дебати, а . Той обаче каза и новина, че след Нова година мисли да създаде консултативен съвет от изтъкнати юристи към главния прокурор. И двамата с Цацаров в рамките на речите си точно по два пъти засегнаха тема, за която не е трудно всеки да се досети кого визираха: Цацаров говори, за \"онези, които 7 г. използваха политическите си кариери и пребиваването си във властта за словесни атаки срещу прокуратурата и главния прокурор\". Той каза още, че \"лесен мандат няма\" освен за \"онези, които не правят нищо\", и второ - че е напълно убеден, че прокуратурата ще остане в съдебната власт. Вторият му лайтмотив беше, че трябва да се уважават съдиите, но не малцината \" В пълен синхрон и Гешев посочи на два пъти кой е врагът - първо каза, че няма да се оправдава и да прехвърля отговорности за проблемите на прокуратурата, защото прехвърлянето на вина било \"лесният път избран от някои други\". И още, че ще... \"... защитаваме прокуратурата от политически атаки, целящи нейната дестабилизация или откровено нейното унищожение!\". Гешев заяви в типичния си стил: Иначе и той наблегна още, че прокуратурата  е показала, че е \"екип, който може сам да решава собствените си проблеми\". Той завърши изказването си с цитати от Ейбрахам Линкълн и Васил Левски, че \"дела трябват, а не думи\". Другата новина за деня съобщи Сотир Цацаров, който каза пред медиите, че встъпва като шеф на КПКОНПИ в петък. На въпрос ще има ли церемония и ще бъдат ли канени медиите, той отговори с усмивка: С това обаче медийните изяви на Гешев за деня не приключиха. Новият главен прокурор не отиде да ръководи първото си заседание като член на ВСС и председателстващ Прокурорската колегия, в която ще участва следващите 7 години по право. Вместо това той по същото време даде интервю пред уважаваната в прокурорските среди медия \"Пик\". За първата си тв изява като обвинител номер едно той избра и уважаваните освен в прокурорските - и в медиийните среди лица - Ива Николова и Звездомира Мастагаркова.  Медията обяви още преди часове 13 ч като начало на невижданото интервю на Гешев. ВСС пък бе със \"закован\" от години час на заседание -13:30 ч. И с дневен ред от 19 точки, плюс 20 допълнитлни, т.е. - общо 39. ВСС си даде ваканция от 35 дни Ситуацията се получи малко тъжна, защото на входа на ВСС го очакваха екипи на други медии като Канал 3 и Нова тв. Наложи им се да си тръгнат с кадри на Евгени Диков, който водеше последното за годината (и първо в мандата на новия главен прокурор) заседание на колегията. Именно прокурорската колегия на ВСС с небивало единодушие от 11 гласа - включитено този на Сотир Цацаров - издигна Иван Гешев за поста. Което на свой ред бе използвано с аргумента, че той е \"изборът на гилдията\". Гешев бе и изборът на самия сайт \"Пик\". Ръководството и екипа му организираха поредица от \"контрапротести\" в негова защита по време на избора му. Цялата церемония по встъпването - с все произнасянето на клетва и подписването на акта за встъпване, продължи под 15 минути. Уважиха я председателката на парламента Цвета Караянчева, бившите главни прокурори проф. Васил Мръчков и Никола Филчев, конституционни съдии като Атанас Семов, Таня Райковска, Марияна Карагьозова и Красимир Влахов, цялата Прокурорска колегия на ВСС и части от Съдийската, бивши служебни премиери като Огнян Герджиков и Георги Близнашки, министърът на правосъдието Данаил Кирилов и цялото ръководство на МВР. Председателят на ВКС Лозан Панов не се появи.", "date": "2019.12.18", "title": "Гешев: Терминът \"независим прокурор\" е обиден (ВИДЕО)"}
{"url": "https://clubz.bg/91932-celiqt_paket_ot_merki_sreshtu_airbnb_e_veche_priet", "text": "Без никакви дебати по същество днес депутатите в Народното събрание одобриха и последните промени, засягащи местата за настаняване до 20 стаи, регистрирани по Закона за туризма. Иначе казано - засягащи най-вече онлайн платформи като Airbnb и Booking. С днешните промени се прие, че хората, които отдават под наем апартаменти в такива плаформи, ще плащат и допълнителен патентен данък, определен в границите от 25 до 250 лв. на стая. Поправката беше внесена, както вече е обичайно, между двете четения на определен закон. Конкретно тук става дума за промени в данъчноосигурителните разпоредби. Решението идва само две седмици след като със Закона за бюджета бяха прокарани поправки, които задължават всеки, който предлага такава услуга, да регистрира стаята си в националния регистър за местата за настаняване, сега се предлага и новият налог. Атаката срещу Airbnb продължава. Задава се патентен данък за всяка стая Инициатор, както и на първата поправка, беше председателката на бюджетната комисия в парламента Менда Стоянова. До момента такъв данък плащаха малки мотели или хотели, категоризирани с една или две звезди. С новите промени реално всички, които предлагат една стая за краткосрочно отдаване под наем, се приравняват към хотели, въпреки че не са задължени да се категоризират.  Малко след като решението беше прието, коментар за поправката дойде директно от вносителя й.  Припомняме, че скандалът избухна, след като стана ясно, че Менда Стоянова и Валери Симеонов са предложили категоризирането на стаите за краткосрочни наеми с цел събираемост на данъците от печалбата. След като обаче предложенията станаха публични, се разрази скандал и двамата оттеглиха предложението си и внесоха ново. То предвиждаше единствено регистрация на тези апартаменти. \n\tС новата поправка обаче реално се избягва категоризацията, но последствията за потребителите остават същите. Приравнени към малките хотели, те ще трябва да платят данък като за една или две звезди, без да имат задължението да получат такава категория.  Десните дрехи на царя или една пресилена регулация на Airbnb Преди две седмици депутатите приеха без никакви дебати, че ако са налице системни нарушения на онлайн платформата и тя публикува нерегистрирани апартаменти, достъпът до нея може да бъде спрян. Според последните изменения спирането ще става с искане на министъра на туризма към Софийския градски съд, който може да постанови при първо нарушение спиране на достъпа до 14 дни, а при повторно - до 30 дни. Десните дрехи на царя или една пресилена регулация на Airbnb", "date": "2019.12.18", "title": "Целият пакет от мерки срещу Airbnb е вече приет"}
{"url": "https://clubz.bg/91939-karikaturist_risuva_es_kato_konclager_a_djonsyn_kato_beglec_ot_nego", "text": "Карикатурист от Рим предизвика остри и противоречиви реакции в Италия и чужбина, след като изобрази Европейския съюз като нацисткия концентрационен лагер \"Аушвиц\", а британския премиер Борис Джонсън като бягащ затворник, предаде Асошиейтед прес, цитирана от БТА. Карикатуристът Марио Импрота качи в събота карикатурата на профила си в Туитър, след като консерваторите на Джонсън спечелиха мнозинство на британските избори. Джонсън водеше кампанията си под лозунга: \"Да завършим Брекзит\", като се заричаше да изведе Великобритания от ЕС преди крайния срок на 31 януари. \n\tКарикатурата изобразява Джонсън развяващ британското знаме, докато бяга от концентрационния лагер, над портата на който пише \"Европейски съюз\", вместо думите \"Трудът освобождава\" (Аrbeit macht frei). Сравнението между ЕС и концентрационен лагер незабавно предизвика вълна от критики от политици, еврейската общност в Рим и дори от някои последователи на карикатуриста в туитър. Организацията \"Мемориал на Аушвиц\" написа коментар на италиански в Туитър, като подчерта, че думите \"Трудът освобождава\" (Arbeit macht frei) е цинична илюзия, която есесовците давали на заточениците в Аушвиц. Думите се превърнаха в символ на човешката ненавист. Болезнено е за паметта на Аушвиц и неговите жертви да виждат как се използва този символ, и да бъдат безсрамно оскърбявани\". Самият карикатурист стана доста известен в Италия като автор на обучителна кампания за Рим, представяйки кметицата Вирджиния Раджи като герой на манга комикси. Раджи се разграничи от карикатурата и спря сътрудничеството си с Импрота, посочва АП.", "date": "2019.12.18", "title": "Карикатурист рисува ЕС като концлагер, а Джонсън като беглец от него"}
{"url": "https://clubz.bg/91941-rabotodateli_i_sindikati_poiskaha_sporazumenie_za_reformi_v_4_sferi", "text": "Работодателите и синдикатите предлагат на правителството да се подпише национално тристранно споразумение за реформи през следващата година в четири направления - бизнес среда и икономика, енергетика, демография, образование, пазар на труда и трудова миграция, социални въпроси. Това стана ясно днес от думите на председателя на Асоциацията на индустриалния капитал в България Васил Велев, цитиран от БТА.  Той говори след проведена среща в министерски съвет на Националния съвет за тристранно сътрудничество, на който участие е взел лично и премиерът Бойко Борисов. Освен него на масата са били и вицепремиерът Томислав Дончев и министърът на финансите Владислав Горанов.  Бюджетът губи по 400 млн. лв. на година от недекларирана заетост, твърди АИКБ Реформите трябва да се случат в следните направления: бизнес среда и икономика; пазар на труда и трудова миграция; социални въпроси и демография. Как обаче ще бъдат постигнати договорки по тези теми между работодатели и синдикати не е много ясно, защото по повечето от тези въпроси те са по скоро на различни мнения. Например - бизнесът иска прекратяване на постоянното административно увеличение на минималната работна заплата, което пък, логично, е защитавано от синдикатите. Отворен засега остава и въпросът с изплащането на първите три дни от болничните на работниците, който накара АИКБ да излезе временно от тристранката. Припомняме, че преди време, на коалиционна среща между ГЕРБ и Обединени патриоти, беше взето решение за прекратяване на тази практика и тези дни вече да не се плащат от работодателите. След общественото недоволство и заплахите на синдикатите за масови протести обаче, премиерът Борисов оттегли предложението.  Днес Васил Велев разказа пред журналистите, че на срещата е била дискутирана и новата \"Зелена сделка\", която беше наскоро оповестена от ЕС. По тази тема е била обсъждана необходимостта България да се включи в програмата \"Въглищни региони в преход\", както и в Механизма за капацитети, който да бъде изработен и нотифициран, за да може в него да участват трите централи от Маришкия басейн. След синдикатите и работодателите заплашиха с напускане на тристранката заради болничните И още - обсъждано е и искането на работодателите засериозно облекчаване на режима за внасянето на работна сила от трети страни. Според бизнеса такава политика би намалила затрудненията на предприятията да намират адекватна работна ръка и би увеличила сериозно произвдоствените мощности в страната. Предложенията засягат най-вече граждани с български произход. След синдикатите и работодателите заплашиха с напускане на тристранката заради болничните", "date": "2019.12.18", "title": "Работодатели и синдикати поискаха споразумение за реформи в 4 сфери"}
{"url": "https://clubz.bg/91937-sasht_osydiha_zam_rykovoditel_na_predizbornata_kampaniq_na_trymp", "text": "Американската съдийка от столичния окръг Колумбия Ейми Бърман Джексън осъди бившия заместник-ръководител на предизборната кампания на Доналд Тръмп през 2016 г. Рик Гейтс на 45 дни затвор и три години пробация. Той се призна за виновен по обвинения за лъжесвидетелстване и финансови престъпления, предадоха Ройтерс и ДПА, цитирани от БТА. Гейтс съдейства на специалния прокурор Робърт Мълър, който разследва руската намеса в американските избори и затова е получил сравнително леко наказание, отбелязват в.\"Уолстрийт джърнъл\" и телевизия Си Ен Ен. Мълър потвърди: Докладът не оневинява Тръмп Медиите разясняват, че прокурорите не са искали ефективна присъда, но въпреки това окръжният съдия е решила да я наложи. Гейтс се призна за виновен във финансови престъпления, извършени преди предизборната кампания на Тръмп по време на работата му с бившия ръководител на предизборния щаб на американския президент Пол Манафорт и свидетелства срещу него. Присъдата на Манафорт набъбна до 7,5 г. Манафорт в момента излежава 7-годишна присъда. Присъдата на Манафорт набъбна до 7,5 г.", "date": "2019.12.18", "title": "САЩ осъдиха зам.-ръководител на предизборната кампания на Тръмп"}
{"url": "https://clubz.bg/91942-djonsyn_zabrani_na_ministrite_si_da_prisystvat_na_svetovniq_ikonomicheski_forum_v%C2%A0davos", "text": "Британският премиер Борис Джонсън забрани на министрите си да присъстват на Световния икономически форум в Давос, предадоха Ройтерс и ТАСС, цитирани от БТА. Конференцията, която тази година ще се проведе на 21-24 януари за юбилейния 50-и път, събира световни лидери от политиката и бизнеса. Форумът \"Давос\". Забравят ли бизнесът и политиката убийството на Кашоги Очаква се 3000-те участници да обсъдят следващите цели за подобряване на състоянието на обществото, икономиката и околната среда. Планира се събитието да бъде  , посочи основателят на форума Клаус Шваб в изявление. Според източник от \"Даунинг стрийт\", след като постигна най-голямата изборна победа за британските консерватори от 1987 г. насам, Джонсън е обещал да води  Борис Джонсън: \"Брекзит\" навреме, без \"ако\", \"но\" или \"може би\" Това щяло да осигури \"Брекзит\", да реши проблемите с Националната здравна служба и да оправдае доверието, което са му оказали избирателите от бивши крепости на опонентите му от Лейбъристката партия. Руският президент Владимир Путин не планира да присъства на Световния икономически форум в Давос, съобщи говорителят му Дмитрий Песков, цитиран от ДПА и БТА. Пет предизвикателства пред Путин в икономиката Плановете не включват пътуване до Давос, отбеляза говорителят в коментар за Риа Новости. Президентът на САЩ Доналд Тръмп вероятно ще присъства, след като пропусна тазгодишното издание на форума, информира Блумбърг, цитирана от БТА. В началото на 2019 г. Тръмп посочи като причина за отсъствието си частичното спиране на работата на правителствените агенции, предизвикано от спора за финансирането на граничната стена с Мексико. Тръмп в Давос: Америка на първо място, не означава Америка сама Тръмп, който в миналото е отричал климатичните промени, отмени множество разпоредби от времето на предишния президент Барак Обама, включително ангажиментите за ограничаване на метановите емисии. САЩ подадоха и заявка за оттегляне от Парижкото споразумение за климата от 2015 година.  Борис Джонсън: \"Брекзит\" навреме, без \"ако\", \"но\" или \"може би\" Пет предизвикателства пред Путин в икономиката Тръмп в Давос: Америка на първо място, не означава Америка сама", "date": "2019.12.18", "title": "Джонсън забрани на министрите си да присъстват на Световния икономически форум в Давос"}
{"url": "https://clubz.bg/91933-evo_morales_poluchi_ubejishte_v_arjentina", "text": "Бившият президент на Боливия Ево Моралес се е преместил в Аржентина, където новото левоцентристко правителство заяви миналия четвъртък, че му е предоставило политическо убежище, предаде Асошиейтед прес, цитирана от БТА. Ево Моралес ще живее в аржентинската столица Буенос Айрес с двете си деца, които пристигнаха там още на 23 ноември. Моралес отлетя за Мексико, получи политическо убежище Моралес напусна Боливия и отиде в Мексико през миналия месец след национални протести срещу преизбирането му и заради това, че изгуби подкрепата на полицията и на армията. После той прекара няколко дни в Куба. Аржентинският външен министър Фелипе Сола заяви, че Моралес е харесал Аржентина като място за пребиваване, защото е близко до Боливия. Боливия ще избира президент. Махат барикадите Боливийската външна министърка Карен Лонгарик пък изрази надежда, че Аржентина няма да се превърне в платформа за Моралес, за да се меси от разстояние в боливийската политика. Боливия ще избира президент. Махат барикадите", "date": "2019.12.18", "title": "Ево Моралес получи убежище в Аржентина"}
{"url": "https://clubz.bg/91931-konservatoryt_djambazki_sreshtu_svryhdyrjavata_es", "text": "Това заяви днес българският депутат Ангел Джамбазки (ВМРО) по време на пленарна сесия на Европарламента в Страсбург. Той участва в дебат по повод 10-ата годишнина от влизането в сила на Лисабонския договор. Джамбазки говори от името на своята парламентарна група – Европейски консерватори и реформисти (ЕКР). Евродепутат: Джамбазки обиди колеги заради произхода им Джамбазки: Зелени и социалисти  нямат против милиони тонове въглероден диоксид Лисабонският договор е една от причините за създаването на групата на ЕКР, изтъкна Джамбазки. И посочи причините: Според него целта на този договор привидно означавала повече прозрачност, ефикасност и единност в позициите. Реално обаче той довел до разделение и упадък на демокрацията, до прекалена централизация, изземане на компетенциите от националните държави, бавно и тромаво вземане на решения. Този договор е и една от причините за „Брекзит“, заключи българският „консерватор“. Исмаил Ертуг: Не познавам Ангел Джамбазки, изказването му е ксенофобско След това Джамбазки нападна част от евродепутатите: Джамбазки обяви Лисабонския договор за грешка. Той бил компромис и сериозен, но погрешен опит за погрешна федерализация. Джамбазки: Зелени и социалисти  нямат против милиони тонове въглероден диоксид Исмаил Ертуг: Не познавам Ангел Джамбазки, изказването му е ксенофобско", "date": "2019.12.18", "title": "Консерваторът Джамбазки срещу свръхдържавата ЕС"}
{"url": "https://clubz.bg/91926-amerikanskiqt_senat_glasuva_sankcii_na_ruskite_gazoprovodi_kym_evropa", "text": "Американският Сенат одобри икономически санкции, свързани с газопроводите \"Северен поток-2\" и \"Турски поток\". Причината е засилването на руското влияние на Стария континент,  .  Към Белия дом за президентски подпис отива законопроект за отбранителния бюджет на Съединените щати, включващ различни мерки. Сред тях - финансови ограничения за компании, свързани със строежа на разширението на \"Северен поток\" под Балтийско море. Чрез тръбата Русия ще изнася газ за Германия, заобикаляйки Украйна и Полша. По предварителен план \"Северен поток-2\" трябваше да заработи в средата на 2020 година, но заради американските санкции е възможно строежът да спре в района на Дания.  Лавров: САЩ не могат да спрат „Турски поток“ и „Северен поток 2“ Турция е санкционирана както заради газопровода под Черно море, така и заради закупуването на руски ракети С-400. Сенатът забранява на Анкара да бъдат дадени американски изтребители Ф-35.  \n\tЗаконопроектът вдига оръжейното ембарго над Република Кипър, наложено преди десетилетия, за да не се дава преимущество на враждуващите гръцка и турска част от острова. Сега САЩ цели задълбочаване на стратегическото си партньорство с официалната гръцка република.  Балансът според Борисов: \"Белене\", \"Турски поток\" и координационен център на НАТО във Варна Общите средства за отбрана в законопроекта са в размер на 738 милиарда долара, с 22 милиарда повече от тази година. Предвижда се увеличаване на заплатите на американските военослужещи и финансиране на планираните от Тръмп космически войски. Очаква се президентът да одобри бюджета.  Санкции срещу \"Турски поток\" и \"Северен поток 2\" заложени в бюджета на САЩ за 2020 г. Балансът според Борисов: \"Белене\", \"Турски поток\" и координационен център на НАТО във Варна Санкции срещу \"Турски поток\" и \"Северен поток 2\" заложени в бюджета на САЩ за 2020 г.", "date": "2019.12.18", "title": "Американският Сенат гласува санкции на руските газопроводи към Европа"}
{"url": "https://clubz.bg/91925-radan_kynev_nastoqva_pernishkata_vodna_kriza_da_byde_obsydena_v_evrokomisiqta", "text": "В Перник няма да има вода между 6 часа сутринта и 21 часа. Причината са подготвителни промени във водопреносната система преди въвеждането на новия режим на водата от понеделник. В рамките на новия едноразов режим перничани няма да имат водоподаване между 16 и 22 часа всеки ден,  Водата в града няма да поскъпва, каквото предвиждат новите пределни цени на КЕВР за много места в страната. От пернишкото ВиК съобщиха, че бизнеспланът ще бъде преработен и ще бъдат изготвени нови разчети с предложение към комисията регулатор. Близо 13 млн. лв. са задълженията на потребителите на ВиК мрежата в Пернишко към водното дружество. Компанията е в изключително тежко финансово състояние, казаха оттам. Цацаров и Гешев спешно и заедно се заеха с водната криза в Перник Междувременно Министерството на регионалното развитие съобщи, че ще осигури над 2 милиона лева, с които да започне изпълнението на първите спешни мерки за решаване на водния проблем на Перник. Сумата не е част от средствата, които правителството по-рано през месеца отпусна за ремонт на пречиствателните станции на яз. \"Студена\". Уволняват шефа на ВиК в Перник заради водната криза Евродепутатът Радан Кънев иска обсъждане на пернишката водна криза в Еврокомисията. Радан Кънев подчерта, че вече събира подписи сред българските евродепутати за устен въпрос към Еврокомисията за проблемите с водата в Перник.  Той допълни, че очаква становище от страна на комисията в средата на януари. Според него страната ни може да търси съдействие в две посоки: Уволняват шефа на ВиК в Перник заради водната криза", "date": "2019.12.18", "title": "Радан Кънев настоява пернишката водна криза да бъде обсъдена в  Еврокомисията"}
{"url": "https://clubz.bg/91938-ivan_geshev_e_noviqt_glaven_prokuror_na_bylgariq_snimki", "text": "След Иван Татарчев, Никола Филчев, Борис Велчев и Сотир Цацаров   е петият главен прокурор на Република България в най-ново време. Ето как видя церемонията по встъпването му фоторепортерът на Клуб Z Веселин Боришев.  Желаещите да стоят прави при клетвата на Иван Гешев бяха толкова ентусиазирани, че след като тя свърши, по едно време Сотир Цацаров се наложи да ги помоли да седнат. ... И актът за встъпване вече е подпечатан. Днес стана ясно, че Цвета Караянчева е преотстъпила за клетвата личния си оригинален екземпляр на Конституцията, който стои в кабинета й. Снимка за спомен с тримата зам.главни прокурори (вдясно от Гешев), с трима бивши главни - проф. Васил Мръчков, Никола Филчев и Сотир Цацаров, Цвета Караянчева и министър Данаил Кирилов. На първия ред: представителна извадка от Конституционния съд (Красимир Влахов, Таня Райковска и Мариана Карагьозова-Финкова) и от изпълнителната власт. ... И само от изпълнителната власт. Никола Филчев обменя мисли с Ася Петрова - заместник на Сотир Цацаров. Вляво е проф. Васил Мръчков, вдясно - Борислав Боби Сарафов. ", "date": "2019.12.18", "title": "Иван Гешев е новият главен прокурор на България (СНИМКИ)"}
{"url": "https://clubz.bg/91934-kamarata_na_predstavitelite_glasuva_impijchmynt_na_trymp", "text": "Председателката на Камарата на представителите Нанси Пелоси съобщи, че долната камара ще гласува днес в пленарна зала по основанията за импийчмънт на президента Доналд Тръмп, предадоха ДПА и ТАСС, цитирани от БТА. Какво предстои по процедурата за импийчмънт на Тръмп? Пелоси призова всички конгресмени демократи да присъстват на това заседание. Президентът на САЩ Доналд Тръмп определи като опит за преврат готвеното гласуване в Камарата на представителите за официално предявяване на обвинения срещу него, за които той да бъде съден в Сената за евентуално отстраняване от длъжност. На Тръмп са отправени две обвинения на ниво комисия: злоупотреба със служебно положение и възпрепятстване работата на Конгреса. Нови 2 обвинения за импийчмънт на Тръмп - злоупотреба с власт и възпрепятстване на Конгреса (ВИДЕО) Първото обвинение е напълно лишено от стойност и е продукт на въображението ви, заявява Тръмп, който е обвинен, че е замразил обещана на Украйна военна помощ на стойност 391 милиона долара, за да накара украинския президент да обяви, че ще разследва Джо Байдън - един от потенциалните съперници на Тръмп на президентските избори през 2020 г. Американският държавен глава подчерта, че телефонният му разговор с Володимир Зеленски е бил напълно невинен и че той не е упражнил никакъв натиск.  US посланик към Тръмп: Зеленски ще направи всичко, което поискате Второто обвинение според Тръмп е абсурдно и опасно. Нови 2 обвинения за импийчмънт на Тръмп - злоупотреба с власт и възпрепятстване на Конгреса (ВИДЕО) US посланик към Тръмп: Зеленски ще направи всичко, което поискате", "date": "2019.12.18", "title": "Камарата на представителите гласува импийчмънт на Тръмп"}
