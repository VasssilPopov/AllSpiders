{"url": "https://clubz.bg/86437-otdelnata_lichnost_i_dyrjavniq_red_izvechnata_bylgarska_drama", "text": "Тя съществува такава, каквато е, разпъната между географията и историята. Така е възникнала, така е и оцелявала, в превратности и възмогвания. Често извън „голямото време” на континента, вписана в него чрез собствената си микроистория: в постоянното настояще на самооцеляването, душа в душа и тяло в тяло, извън което – пет века в Османската империя – не се случва „нищо” (отвъд епидемиите или безчинствата на кърджалии и черкези). Но „мрачините започват да редеят и в тях затрептяват зарите на бъдния ден” (Петър Мутафчиев, „Книга за българите”). С крехката надежда за възземане на България, което все пак идва, но и с тревожното предчувствие за някакво зло, сякаш просмукало се в колективното тяло, дето все я тегли към бездната. Усещане, дало основание на проницателен мислител като Цветан Стоянов да стигне до заключението, че „каквото е положението ни в географията, такова е и в духа” – мост между два свята, който за жалост не съчетава, а разединява: ту в едната, ту в другата посока, даже самия себе си. Как тогава да мислим или опишем тази си разделеност, а и кой би дръзнал? И какъв би бил резултатът от един такъв опит? Не ще ли е пагубен и за нас самите?                                                   II  „Българинът, в черните очила на нашето самоподценяване, е онова двукрако без перушина, което населява сивите пространства от двете страни на Балкана и което заради парче хляб е способно на всичко”, пише с болка на сърце Иван Хаджийски. И то, забележете, цитатът е тъкмо от неговата „Оптимистична теория на българския народ”, поставяща си за цел да разобличи пагубния ни „песимистичен комплекс”, радикалното ни неверие в самите нас като общност. С тюхканията и вайканията ни, че от времето на Йов не е имало по-нещастен човек от българина, вовеки изритан на бунището на историята. Вярно, в дневниците на немногото пътешественици, избродили тези земи през XVII или XVIII в., картината не е никак радостна: Руджер Бошкович или Ханс Дерншвам описват пасивност на духа, материална несрета и липса на каквато и да е социална деятелност, които доста обезсърчават. И все пак общността я има, дори задрямала дълбок сън, един ден тя ще се пробуди. Възраждането е пример за тази „пробуда”, в която всеки участва кой с каквото може и колкото му стигат силите. Има такава общност, но няма такава държава. Тя само мержелее в надеждите и очакванията. Англичанинът Робърт Джаспър Мор дошъл „под Балкана” (заглавието на едноименната му книга) през 1876 г., за да анкетира за зверствата след Априлското въстание, се чуди и диви как в много селища, които в Англия спокойно биха били наречени градове, има смайващо бърз напредък в образованието: „от възхитителното начално образование на безплатните селски училища до обучението на синовете на земевладелците и търговските съсловия в Роберт колеж, което идва да покаже, че няма да липсват основи за местно самоуправление само ако се допусне свободно развитие на материалните и нравствените ресурси на страната”. Как днес бихме се зарадвали на една подобна оценка, когато образоваността на българчетата постоянно пада в класациите.                                                    III И отново стигаме до социалната организация по нашите земи и превръщането ѝ в „такава държава”. Нова България извършва революционен скок. Иван Хаджийски го определя като „буржоазна революция без буржоазия”. При това Русия, държавата, подтикнала тези промени у нас, сама не е извършила подобна промяна у дома си. Експериментът е бил дързък. Освобождението премахва закостенялата политическа обвивка на Османската империя, но пък отрязва българите от пазарите на империята. Днес не сме свикнали да разглеждаме нещата в тази перспектива, ала тези факти изискват размисъл: „Освобождението трябваше да бъде крачка напред не само в политическата област, но и в стопанската… но беше дълга крачка назад в стопанското ни развитие, макар че установи капиталистически организирана държава със съответно нов, политически, правен и културен живот. То ни отне богатия турски пазар, почти съсипа старите ни натрупани капитали, унищожи едрото земевладение и превърна България в дребна, еднособственическа страна” („Бит и душевност на нашия народ”, том 2, дял 3). Който иска, може да проследи и анализира таблиците с икономически данни, потвърждаващи тази теза. Проблемът на българите тогава е, че започват трудно да припознават политическата си свобода. И много от процесите в първите две-три десетилетия след Освобождението са сякаш „копие под индиго” на добре познати ни събития от прехода след 1989 г. В държава, гъмжаща от дребни собственици, където липсват големи капитали, интересите са силно разнопосочни. Такава държава често бива подлагана и на безпощадни външни въздействия (купуват се на едро и дребно политически и какви ли не съвести). За медийните – да не говорим. Около Първата световна война почти цялата преса в България е в ръцете на чужди собственици (немски или руски), които не жалят фондовете, отпускани от техните правителства, за да привлекат страната ни в своя лагер. Ала още преди това са народните бунтове в Шабла и Дуранкулак (декември 1899 – юли 1900 г.), когато селяните в нова България отказват да плащат натуралния десятък в княжеството (тогавашния „плосък данък”), по-висок в сравнение с Османската империя. Антон Страшимиров подробно е описал тези размирици, където се пролива кръв и селяните попържат с най-лоши думи не друг, а султана в Цариград, „дето си бил затрил царщината и сега те трябвало да плащат на тази изедническа държава”. А пък въпросната „изедническа държава” е тъкмо новоосвободена България. Свобода или лично благоденствие? И една неприпозната държава, „най-черна мащеха”, както я наричат из разказите на Елин Пелин.                                                  IV Голяма и извечна е тази българска драма – между отделната личност и държавния ред. Особено при наличието на ограничен стопански и финансов ресурс. Дилемата е описана добре и подробно пак от Хаджийски: избира се власт, която създава ред, но изникват проблеми, а и трябва да се плащат данъци. Става непоносимо за всички. И отново: „няма такава държава”. Властта трябва да обещава на всекиго всичко, а не може да му го даде. А управление трябва да има, при това да е проява на народната воля. Затова то се „осигурява” – къде с дребни облаги, къде с „морално въздействие”, къде с раздаването на служби (описаните от Вазов „службогонци”), къде с тояги, къде с гасене на лампите и подмяна на бюлетините. Избори по български. Ако властта не „даде”, тогава опозицията ще обещае. А там периметърът на популизма винаги е неизмеримо по-широк. „Какво иска опозицията – пита Константин Иречек, друг проницателен наблюдател на нашенските нрави – естествен отпор на полуобразования срещу европейския административен ред: неограничена свобода без данъци, без монополи, без мита, без набори”. Чудно ли е тогава защо „реформаторските правителства” в България се броят на пръсти? Петко Каравелов, Стефан Стамболов, Константин Стоилов, а сетне почти ги няма. Че кой ще гласува за „такива”? А и те често са идвали на власт не по „най-надлежния ред”. А после – сещам се само за Андрей Ляпчев и Георги Кьосеиванов, и комай няма други. Пропускам Стамболийски умишлено – той прави реформи, но създава огромен хаос в държавата, замислена да бъде погълната от една оранжева партия. Съдбата на най-новите „български реформатори” – правителствата на Филип Димитров и Иван Костов – е още по-незавидна. В интернет ще прочетете, че те са просто „ликвидатори” на българската държава. Да не би тъкмо затова – според някои – да „няма такава държава”? Ала да не пропускаме периода 1944-1989 г., където пък „имаше такава партия”, която само се правеше на „държава”. Ама тогава никой не можеше, а и не смееше, да обели нито дума. Тази партия можеше да мимикрира като държава – вече наричана НРБ – можеше и да я влее в друга гигантска държава. Можеше да сваля и качва цените, да арестува когото си иска и да освобождава, можеше въобще да управлява със съзнанието, че е могла да прави каквото си иска. „Над нас е само Бог”, обичал да повтаря др. Тодор Живков пред сътрудниците си (Костадин Чакъров, „Вторият етаж“). И го е казвал не защото е бил вярващ, а за да покаже, че може всичко. Че то има и „има такава партия“. И накрая „тази държава” свърши така, както и можеше да се очаква. Вече я няма НРБ.                                              V Ако перифразираме Пол Валери, държавите също са смъртни, но наследените от тях манталитети или ментални структури – не. Те са устойчиви и оцеляват, дори когато огромните им монументи (особено тези на тоталитарната държава) отдавна тънат в разруха или над тях е избуяла трева. Нали този манталитет се е утаил в бита и психологията на един народ. Върху такъв бит – такава култура. Вълните от „службогонци” и „партизани” нахлуват в публичното ни пространство, както и в по-предишни времена. Резултатът: общо недоволство. Рефренът е също добре познат: „няма такава държава”. Има, разбира се, че има. „Всяка власт в опозиция обещава на всекиго, каквото иска. Критиката е безогледна, партизанска. Тя има за задача не да обясни и осветли общественото мнение, а да го настрои срещу правителството. Тази критика с ревящо гърло се простира и върху деяния, които критикуващата опозиционна партия сама е вършила, когато е била на власт” (Иван Хаджийски, Бит и душевност на нашия народ”, том 2, дял 3). Да ви звучи познато? Повече от познато. Има или няма такава държава? Има, разбира се. Има около нея и една групичка от лошо гледащи тв-хъшове, добре паразитиращи в ситуацията, които напоследък също решиха да влязат „в играта”.  Което пък напомня друга една диагноза на Иван Хаджийски: „Не може да се откаже, че общественият ни и културен живот е в значителна мяра под знака на посредствеността и полуинтелигенцията, чиито токсикации са едни от най-гадните явления у нас. Посредствеността, поради особените стопански условия, в които живеем, е принудена да прави кариера на всяка цена, с всички средства, при което бездарността и хищничеството, тъпотата и нахалството, подлостта и низостта преливат в една хармония на истинско безсрамие”.", "date": "2019.08.08", "title": "Отделната личност и държавния ред. Извечната българска драма"}
{"url": "https://clubz.bg/86443-spasiha_osinoveni_bylgarcheta_ot_sasht_maltretirani_ot_priemnite_roditeli", "text": "Във връзка с публикувана в медиите информация за малтретирани в щата Мисури деца от български произход, осиновени от американски граждани, генералното ни консулство в Чикаго е извършило спешни проверки и информира, че децата са настанени на безопасно място, под закрилата на шерифския офис на окръг Шенън, в щата, съобщиха от пресцентъра на МВнР, цитирани от БНР. Децата са в добро състояние, направено им е пълно медицинско изследване, което не е установило наранявания и сериозни заболявания. Родителите са арестувани от полицията на град Съмърсвил на 8 юли тази година, след което случаят е бил предаден по компетентност на шерифската служба на Шенън. Генералното консулство е в постоянен контакт с властите и оказва пълно административно съдействие по случая. От Министерството на правосъдието съобщиха, че двете близначки са осиновени през 2011-а година. В продължение на две години са постъпвали няколко доклада за състоянието на двете момичета, обяви Милена Първанова, директор на Дирекция \"Международна правна закрила на детето и международни осиновявания\" в правосъдното министерство:  От правосъдното министерство вече са изпратили писмо до генералния консул на САЩ в България за подробна информация за състоянието на децата и мерките, които са предприети за закрилата им.  56-годишният Марк Макгрегър и 40-годишната Мелиса Макгрегър имат осем биологични деца и две осиновени преди около 7 г. близначки от България. Едната от тях била открита от съсед преди месец навън мръсна, гладна и с кървящи крака, съобщиха местни медии. Родителите са обвинени в малтретиране на деца. След първоначалния арест са пуснати на свобода под гаранция от 100 000 долара, а делото срещу тях е насрочено за по-късно този месец. Всичките им десет деца са под закрилата на властите.", "date": "2019.08.08", "title": "Спасиха осиновени българчета от САЩ, малтретирани от приемните родители"}
{"url": "https://clubz.bg/86444-zemetresenie_razlyulq_kushadasy_i_pamukkale", "text": "Туристическият район Памуккале в Турция беше разтресено от земетресение с магнитуд 5.7 и се усети в много от морските курорти. Преди обяд е имало и трус с магнитуд 4.6, който е бил усетен в Шеферихисар в залива на Кушадaсъ. От българското министерство на външните работи съобщиха, че няма данни за пострадали български граждани при земетресението в района на град Бозкурт в югозападния турски окръг Денизли. Българското посолство в Анкара и генералното консулство в Истанбул са в постоянен контакт с турските власти и в готовност да окажат съдействие на сънародниците при необходимост. Към момента се съобщава за ранени хора и материални щети вследствие на трусовете. Българските граждани могат да се обръщат за съдействие към посолството ни в Анкара на телефони:  +90 312 467 20 71; +90 312 427 51 42, както и към генералното консулство в Истанбул: +90-212-281-01-14, +90-212-281-01-15, 0090-212-281-01- 16.", "date": "2019.08.08", "title": "Зeметресение разлюля Кушадасъ и Памуккале"}
{"url": "https://clubz.bg/86440-blokiraha_smetki_na_navalni", "text": "Руските власти замразиха днес множество банкови сметки, свързани с опозиционния политик Алексей Навални, при разследване за пране на пари, предадоха Ройтерс и ТАСС, като се позоваха на неговата говорителка и Следствения комитет на Русия. \n\tСред блокираните авоари има банкови сметки, свързани с основания от Навални \"Фонд за борба с корупцията\", сметки на негови съюзници и на щаба му. \n\tСъдът блокира сметки на организациите \"Фонд за борба с корупцията\" и \"Защита на правата на гражданите\", а също над 100 сметки на физически и юридически лица, каза Следственият комитет. Руските власти разследват Навални за пране на пари Решението беше взето, след като миналата седмица започна наказателно разследване за предполагаемо пране на пари на стойност 1 милиард рубли (15,31 милиона долара) от фондацията на Навални. \n\tОпозиционерът и неговите съюзници казват, че фондацията, публикувала множество неудобни разследвания срещу правителствени служители, е прозрачно финансирана от публични дарения. \n\tВ момента Навални е в ареста за нарушаване на законодателството за провеждане на демонстрации, след като призоваваше хората да протестират в Москва заради изключването на опозиционни кандидати от участие в местните избори следващия месец.", "date": "2019.08.08", "title": "Блокираха сметки на Навални"}
{"url": "https://clubz.bg/86441-v_shegi_i_pryskachki_zadyrjaha_shefa_na_tad_grup_v_aresta", "text": "Макар да започна с несероизен акцент миналата седмица - с пръскачкте на парламента, които трябвало да бъдат хакнати, днес делото за кибертероризъм срещу трима от ТАД груп, взе неочакван обрат. Шефът на компютърната фирма Иван Тодоров, който бе пуснат под парична гаранция 100 000 лв. от Спецсъда, бе задържан в ареста с постановление на Апелативния спецсъд. По думите на докладчика Венелин Иванов действията на тримата - Иван Тодоров (подбудител) търговския директор Георги Янков (подбудител) и Кристиян Бойков (извършител)  са целяли: Другите двама обаче бяха пуснати от самата прокуратура. Съдията като аргумент изтъкна дори разговорите на терасата на офиса, които прокуратурата разпространи в медиите. Само че на тях се вижда Георги Янков, който говори с Кристиян Бойков - а не Иван Тодоров. Въпреки чистото минало на компютърния шеф той определи, че  Стана ясно и че за съда няма съмнение, че целта на хакването на данните от НАП е била именно \"да се всее страх и смут в обществото\" - както гласи членът за тероризъм. Преди това станаха ясни други любопитни неща от делото. Например как обвиненият в кибертероризъм шеф на ТАД Груп Иван Тодоров бил повикан само преди 2-3 дни от прокуратурата... да им отвори, че ще  правят обиск у тях. И той се явил и отворил. Това изтъкна адвокат Ина Лулчева като пример, че държането му е перфектно процесуално поведение и няма намерение да се крие или да извърши друго перстъпление. Тя даде пример и че той се прибра от Канада, където беше на конференция. По повод разпространяването на данни от НАП, Лулчева заяви: Разобличавайки \"ТАД груп\", прокуратурата публикува ЕГН на Борисов, Цацаров и Пеевски Ккато Клуб Z писа, след като всички се посмяхме на изявлението за пръскачките, на другия ден държавното обвинение разпространи свои СРС, но в тях не заличи ЕГН на премиера Бойко Борисов, главния прокурор Цацаров и Делян Пеевски. Днес стана ясно, че показания е дала и шефката на НАП Галя Димитрова - да разкаже, колко са притеснени и затруднени в задълженията си служителите след хакерската атака. Самата прокуратура - в лицето на командированата за целта Евгения Станкова (която предивика доста шеги с изявленито за пръскачките) и колежката й Даниела Ангелова, поиска задържане под стража. Аргументите бяха, че има обосновано предположение, че Тодоров е подбудил Кристиян Бойков да извърши престъпления, с които да всее смут и страх в населението. Те пледираха, че не са изключени и другите две предпоставки за задържане - Тодоров да се укрие или да извърши ново пресътпелние, като въздейства на свидетели. Сред аргументите им бяха и показания на свидетел от фирмата, че Кристиян често излизал да пуши с шефа или търговския директор Георги Янков и страняли от другите. Другото, цитирано от обвинението днес, са експертни справки от кореспонденция в Телеграм, на която Кристиян казва: Интересен щрих, е че в съда дойде самият Кристиян Бойков - повикан от защитата да заяви дали е бил подбуждан от шефа си да тегли файлове на НАП или нещо друго. Съдът обаче не допусна негов разпит и той си тръгна. И двамата с Тодоров отказаха да коментират каквото и да е по делото. Любопитна подробност, която излезе наяве, е че разследващите прокурори са се интересували има ли фирма \"ТАД груп\" отношения с в. \"Сега\" и с фирмата на издателя му Сашо Дончев - \"Овергаз\". Така или иначе Тодоров бе задържан още в съдебната зала от конвоя. Определението на АСНС е окончателно и не подлежи на обжалване.", "date": "2019.08.08", "title": "В шеги и пръскачки: задържаха шефа на \"ТАД Груп\" в ареста"}
{"url": "https://clubz.bg/86392-s_kakvo_sof_kynekt_specheli_koncesiqta_za_letishte_sofiq", "text": "\"Прозрачна процедура\", \"силни кандидати\", \"добри оферти\" - всичките със заявка за по-високи инвестиции и приходи към държавата от обявените в самата процедура минимуми за това. Това е обобщение на повечето реакции на бивши политици и на икономисти за проведената от Министерството на транспорта концесионна процедура за летище София, след като на 17 юли 2019 г. министър Росен Желязков обяви и резултата. А той е, че от петте кандидати за концесионер на първо място се класира френско-германският консорциум \"Соф Кънект\". В него участва операторът на летището в Мюнхен – петзвездно летище в Европа, и базираният в Париж фонд \"Меридиам\", който инвестира в инфраструктурни проекти в Европа, Северна Америка и Африка. Строителен партньор е компанията \"Щрабаг\".  Приветствия за начина, по който този път протече конкурсът, дойде и от бившия служебен премиер Огнян Герджиков, който спря първата концесионна процедура, обявена от втория кабинет \"Борисов\". Одобрение дойде и от бившия министър по времето на НДСВ и икономист Николай Василев, и от икономисти като Красен Станчев и Владимир Каролев, макар част от реакциите да бяха преди комисията по концесията да оцени петте подадени оферти и да ги класира. Допълнителна гаранция за обективност и безпристрастност по време на процедурата бе и ангажирането на консорциум от Международната финансова корпорация към Световната банка и Европейската банка за възстановяване и развитие (ЕБВР) за консултант по сделката.  Операторът на аеропорта в Мюнхен спечели концесията на летище София Критика дойде – закономерно – от БСП, но партията от първия момент, в който се заговори за отдаване на столичния аеропорт на концесия, е \"против\". Основният мотив е, че летището трябвало да продължи да се управлява от българската държава. Странен аргумент на фона на това, че при концесия държавата ще получава близо 10 пъти повече годишно от дейността на летището, а за 2016-2017 г. дружеството \"Летище София\" не е внасяло дори дивидент, защото е било на загуба или е покривало предишна загуба. За 2018 г. се очаква дивидентът да е едва 6,3 млн. лв. Не се сбъднаха и прогнозите на левицата, че конкурсът е предрешен в полза на един от кандидатите. \"Заподозреният\" кандидат - френско-турският консорциум между \"Еърпортс Де Пари\" и \"ТАВ Хавалиманларъ Холдинг\", остана на второ място, въпреки че офертата му съдържа най-високото концесионно възнаграждение от 32,8 млн. евро годишно или 42,8% от бъдещите приходи.  Заради мащаба на проекта за 35-годишната концесия (с опция за удължаване) развоят на събитията след решението на Министерството на транспорта за избор на изпълнител не бе изненадващ. И четирите консорциума, които участваха с оферти, но не спечелиха процедурата, обжалват избора на \"Соф Кънект\" пред Комисията за защита на конкуренцията (КЗК). Стартът на производствата в антимонополния орган предстои, решенията също, както и опцията в крайна сметка изходът да се реши от Върховния административен съд. Въпреки това има всички шансове заявката на властта до края на годината да има подписан концесионен договор да се сбъдне. Ако КЗК и евентуално ВАС при нови обжалвания, спазят законовите срокове за решенията си. И договор след това бъде подписан в срок – с избрания кандидат или – при различно решение на КЗК и ВАС – с някои от другите претенденти. При обявяването на резултатите от конкурса министър Росен Желязков изрично подчерта, че финансовите ангажименти в офертите са важни при избора на концесионер – носят и 55 от общо 100 възможни точки, но не по-малко важни са технитеските предложения, включващи бизнес план и стратегия за управление на летището. В този случай се оценява и доколко реалистични и изпълними са тези планове. Техническото предложение за 35-годишната концесия даваше 45 от общо 100 г. в крайното класиране. Според комисията, оценяваща офертите, трима от кандидатите са получили максималната оценка по този критерий и един от тях е консорциум \"Соф Кънект\", обявен за победител. Макар че предложението за годишно концесионно възнаграждения от 24,54 млн. евро беше третото най-голямо като сума и второ като процент от бъдещите приходи – 32%.  Консорциумът с водещи партньори операторът на летище Мюнхен и \"Меридиам\", плюс \"Щрабаг\", освен изискуемото от държавата еднократно плащане в началото на 550 млн. лв, предложи третото по големина годишно концесионно възнаграждение 24,54 млн. евро или второто по размер в проценти – 32 на сто от общите приходи от всички дейности за текущата година. Кандидатът обеща и най-малък паричен обем от инвестции за срока на концесията - 608 млн. евро.  Последната сума обаче може да набъбне – според документацията за концесията трябва в първите 5 години избраният концесионер да направи анализ за нуждата от изграждане на нова писта на летище София. В случай, че от такава има нужда, това би била отделна инвестиция – извън обявените в офертата. А според анализите към момента при предложения ръст на трафика в годините, нужда от нова писта ще има. Извън финансовите параметри, оценената най-високо оферта от Министерството на транспорта, единствена предлага в хода на концесията намаляване и \"конкуретни\" летищни такси на летище София. Това в случая е важно, защото към момента ръстът на пътникопотока е благодарение на нискотарифните компании, опериращи от София. Самите летищни такси се плащат от превозвачите, а оттам – влияят на цените на билетите. Размерът им влияе и на възможността за привличане на нови оператори.  Консорциумът представи и стратегия за развитието на летище София в 4 фази, като във всяка от тях се планира и достигане на определен ръст на пасажерите, преминаващи през аеропорта. През първата фаза по план до 2022 г. броят на пасажерите трябва да се увеличи до 8,8 млн. През този етап ще бъдат ремонтирани двата съществуващи терминала, като за Терминал 2 се предвижда изграждане на коридор за разделяне на пътниците на пристигащи и заминаващи, увеличаване на капацитета на перона и местостоянките. Следва ръст на пътниците до 12,3 млн. души до 2030 г. За втората фаза се предвижда и инвестиция в нов трети терминал на летището, който да замени остарелия Терминал 1. Новият терминал ще е на разстояние по-малко от километър до метростанцията, ще е с площ от 55 000 кв.м. И ще има 11 местостоянки. Както и нов паркинг.  Терминал 1 вече няма да посреща и изпраща пътници след изграждане на новия Терминал 3, но ще се превърне в карго летище, гласи още планът на \"Соф Кънект\", с който спечели най-много точки в концесионната процедура. Това ще стане в третата фаза на бизнес плана, когато се планира още разширяване на капацитета на Терминал 3 за обслужване на полети почти двойно. Планира се още изграждане на нов паркинг и офиси за обслужване на летището. През последната четвърта фаза ще продължи разширяването на Терминал 3, а очакваният пътникопоток към 2040 г. е 18 млн. души. За сравнение сега броят им е малко под 7 млн. пътници годишно.  От консорциума няма коментар за жалбите от останалите кандидати в процедурата, а и те все още не са публични, доколкото КЗК не е стартирала производства по тях. Сега на ход е антимонополният орган. Компаниите от \"Соф Кънект\" излязоха с позиция за избора си, в която се казва, че \"нашата група активно работи и се мобилизира изцяло за бъдещето на летище София в дългосрочно партньорство с Министерството на транспорта\". Оттам също очакват решенията на КЗК и \"очакваме с нетърпение следващите стъпки и работи в тясно сътрудничество с всички заинтересовани страни, за да приложим плана си за развитие за по-нататъшно повишаване на привлекателността на летището и икономиката\".", "date": "2019.08.08", "title": "С какво \"Соф Кънект\" спечели концесията за летище София"}
{"url": "https://clubz.bg/86431-syrbiq_ne_trqbva_da_kupuva_rusko_oryjie_ako_iska_da_vleze_v_es", "text": "Сърбия не трябва да получава руско оръжие, ако Белград действително иска да влезе в Европейския съюз. Това заяви изпълнителният вицепрезидент на аналитичния център Atlantic Council Деймън Уилсън, цитиран от информационната агенция „Новий День“. В отговор на въпроса дали Сърбия изпраща сигнали на Запад, като се сдобива с руско оръжие, Уилсън каза, че тези действия са „вредни, безотговорни и могат да навредят на целите на страната“. „Пътят на Сърбия към ЕС минава през нормализирането на отношенията с Косово, а не през оръжия от Москва. Косовският въпрос все още е отворен, но в същото време наблюдаваме руските усилия, сръбските игри и всички тези конфликтни отношения“, каза той. \n\tПо отношение на вътрешната политическа ситуация в Сърбия, Уилсън заяви, че „вярва в Конституцията и демократичните институции“, но добави, че „сръбската опозиция действа в трудни условия“.", "date": "2019.08.08", "title": "Сърбия не трябва да купува руско оръжие, ако иска да влезе в ЕС"}
{"url": "https://clubz.bg/86430-cik_globi_karakachanov_zaradi_tribagrenik_v_agitacionni_materiali", "text": "Централната избирателна комисия наложи на лидера на ВМРО и вицепремиер Красимир Каракачанов глоба за нарушаване на Изборния кодекс, съобщи сайта на комисията. Причината - по време на кампанията за евровота през май тази година агитационни материали на \"ВМРО-БНД\" включвали националното знаме. Става дума за клипче, излъчено в рубрика \"Евроизбори\" по ТВ Европа. Сигналът за това е дошъл от Съвета за електронни медии. Това е забранено от чл. 480, ал. 2 от Изборния кодекс.   Каракачанов е възразил срещу административното наказание, като оспорва обосноваността и законосъобразността му. ЦИК обаче не са съгласни. По закон глобата за това нарушение е между 2000 и 5000 лв. На Каракачанов е наложена минималната - 2000 лв. Лидерът на ВМРО може допълнително да обжалва пред Софийския районен съд.", "date": "2019.08.08", "title": "ЦИК глоби Каракачанов - заради трибагреник в агитационни материали"}
{"url": "https://clubz.bg/86432-zaradi_afrikanskata_chuma_lovcite_poiskaha_da_lovuvat_do_april", "text": "Съюзът на ловците и риболовците в България поиска чрез законодатлени промени земеделският министър да може да удължава срока за групов лов на дива свиня през февруари и март, а при необходимост и през април. Повод за настояването им, което вече е внесено и в деловосдтвото на парламента, е заразата с африканска чума по свинете. В момента груповият лов на дива свиня започва в началото на октомври и приключва в първите дни на януари.  ЕС ще отпусне 13.9 млн. евро на България за справяне с африканската чума Ловците излязоха с декларация, в която се настоява и държавата да се погрижи за финансиране на сдруженията, засегнати от заболяването, като Изпълнителната агенция по горите им предостави 30% от вноската за стопанисване на дивеч и разрешителни за лов. \"Причина за разпространение на заболяването могат да бъдат и отглежданите полудиви свине, особено в Източна България. Националното ловно-рибарско сдружение ще предложи на Министерство на земеделието те да бъдат третирани като диви свине и да бъдат отстрелвани в случаите, когато собственикът им е неизвестен или не може да бъде заставен да прибере животните във ферми под ветеринарно-медицински контрол.\", пише още в позицията на съюза.  Как чумата по свинете се озова в България Оттам искат още държавата да осигури по 1000 лв. за капан, в случай, че има задължения такива да бъдат поставяни за залавяване на диви свине. Също така ловците не са съгласни със забраната да се използват кучета при групов лов на дива свиня в 10-километровата зона покрай река Дунав и предлагат тя да бъде отменена след 1 октомври. Със  на 10 август няма да се открие ловния сезон в някои райони. Ограниченията обхващат територии главно от административните области Русе, Разград, Добрич, Силистра, Плевен, Монтана. Лишени от лов дори на прелетен дивеч в собствените си райони ще бъдат над 100 ловни дружини от големи сдружения като тези в Лом, Плевен, Никопол, Свищов, Бяла, Русе, Силистра, Дулово, Исперих, Тервел, Шабла и др. Как чумата по свинете се озова в България", "date": "2019.08.08", "title": "Заради африканската чума ловците поискаха да ловуват до април"}
{"url": "https://clubz.bg/86429-genka_shikerova_babh_e_pazena_agenciq_veroqtno_nosi_prihodi_za_nqkogo", "text": "Българската агенция по безопасност на храните (БАБХ) е пазена и удобна агенция, вероятно защото носи приходи за определени хора. Това каза пред  журналистът Генка Шикерова, която пусна в   разследване за това как и с кого БАБХ сключва договори за т.нар. \"мобилни инсинератори\" за унищожаване на животински отпадъци, които са неизползваеми в момент, в който страната ни се бори с епидемията от африканска чума по свинете. Според разследването, което не бе излъчано в Нова тв, в която Шикерова бе доскорошен разследващ журналист, БАБХ е сключила с договори за 30 милиона лева с две фирми, като междувременно от \"пазара\" са били отстранени екарисажите в Шумен и Варна, които имат по-голям капацитет от мобилните станции за изгаряне.  \"Война за трупове\". 30 млн. лв. за обезвреждане на животински отпадъци Според журналиста основният проблем е в липсата на информация и в категоричния отказ от страна на институциите да осветляват действията си, както и да дават информация за това как харчат парите. Заради \"Война на трупове\" прокуратурата влиза в БАБХ Както стана ясно, днес прокуратурата обяви, че се самосезира по материала. На въпрос \"Защо сега прокуратурата се събуди за проблема?\", журналистката отвърна: Свое предположение направи водещата Диана Янкулова - че тази активност на държавното обвинение може да се държи предстоящите през октомври местни избори. БАБХ се принуди да спре съмнителния си търг за диагностика на чумата На припомнянето на старите грехове на агенцията по храните, която бе критикувана и за начина, по който се справяше с чумата по дребните преживни животни, предшестваща африканската и на въпроса \"свещена крава\" ли е БАБХ, Шикерова посочи: Тя подчерта, че ролята на журналистите е да бъдат критични към властта - \"нещо, което продължава да не се разбира към този момент от хората, в чиито ръце е властта\". Заради \"Война на трупове\" прокуратурата влиза в БАБХ БАБХ се принуди да спре съмнителния си търг за диагностика на чумата", "date": "2019.08.08", "title": "Генка Шикерова: БАБХ е пазена агенция, вероятно носи приходи за някого"}
{"url": "https://clubz.bg/86433-dvama_rusnaci_zaginaha_sled_vzriv_v_poligon_v_arhangelsk", "text": "Двама руснаци загинаха и още четирима бяха ранени в резултат на взрив на военен полигон в областта Архангелск, предаде ТАСС, цитирайки съобщение на министерството на отбраната на Русия. От прес службата на министерството уточниха, че инцидентът се е случил при изпитание на реактивен двигател с течно гориво и увериха, че  еЕксплозията идва след огромен пожар, който избухна в понеделник в склад за военни боеприпаси край Ачинск, Красноярск. Взривът предизвика мощни експлозии, които продължиха повече от 16 часа, при които загина човек, 13 души бяха ранани и принуди повече 16 500 жители на региона да напуснат домовете си, съобщава Асошиейтед прес. Експлозии в склад за боеприпаси край Красноярск Губернаторът на Архангелска област Игор Орлов потвърди, че по-рано на плавателен съд в Северодвинск е избухнал пожар, при който са пострадали 10 души и има един загинал.", "date": "2019.08.08", "title": "Двама руснаци загинаха след взрив в полигон в Архангелск"}
{"url": "https://clubz.bg/86417-jenite_v_barselona_shte_mogat_da_sa_bez_gornishte_v_obshtinskite_basejni", "text": "Жените в Барселона могат да се къпят без горнища в общинските басейни. Това напомни на всички басейни в испанския град местната община, съобщи СиЕнЕн. В повечето общински басейни това отдавна е практика, но видно на някои места ръководството е решило да забрани на жените да са с голи гърди. Това е предизвикало активистите от Mugrons Lliures, местна гражданска организация, да се оплачат в общината за дискриминация. Голи гърди спряха мюсюлманска конференция за жените От общината са направили проверка и в резултат на нея са изпратили до управата на всеки общински басейн напомняне, че трябва да гарантират равенството и да не спират жените, които искат да си свалят горнището. Говорителка на общинския съвет обяснява пред СиЕнЕн, че няма правило, което определя какво хората могат или не могат да облекат в общинските басейни - но дискриминацията на база на пола е забранена. А щом мъжете могат да ходят с открити гърди, значи и жените имат това право. Барселона е популярна туристическа дестинация през цялата година, но 5-километровият плаж е особено привлекателен през лятото. Често обаче е препълнен и местните ползват общинските басейни. На плажа, както на повечето европейски крайбрежия, свалянето на горнището е напълно нормално. В града има и два нудистки плажа.", "date": "2019.08.08", "title": "Жените в Барселона ще могат да са без горнище в общинските басейни"}
{"url": "https://clubz.bg/86422-nikakvi_djapanki_i_mohito_za_salvini", "text": "Никакви джапанки или мохито. Заради разногласия в управляващата коалиция силният човек в италианското правителство вицепремиерът Матео Салвини пропусна началото на обиколка на плажове южно от Рим, която смяташе да започне вчера, за да повиши рейтинга си, коментира Ела Иде от Франс прес. \n\tЛидерът на крайнодясната \"Лига\", който вече се радва на висока популярност, трябваше да започне вчера в Анцио и Сабаудия обиколка на плажовете в седем крайбрежни района, която да завърши на остров Сицилия. Той обаче анулира първите си две посещения. \n\tМатео Салвини реши да остане в Рим и да се срещне с премиера Джузепе Конте, което породи спекулации в италианските медии, че е възможно да се разпадне коалицията му с антисистемното \"Движение 5 звезди\" на Луиджи ди Майо. \n\tСалвини запази планираната за снощи среща с местни жители в градчето Сабаудия, построено при управлението на Бенито Мусолини, който наредил да се пресушат околните блата, за да се създаде морски курорт. Салвини единствено уточни, че в понеделник ще се върне в Рим за \"няколко разговора\", и сподели, че сънят му е нарушен. \n\tОбиколката на плажове на италианския вътрешен министър бе определена от италианското издание на \"Хъфингтън пост\" като \"пропагандно силово изпълнение\" и дори като \"самообявена предизборна кампания, сякаш за предизвикване на предсрочни парламентарни избори\". Салвини - пуделът на Путин Управляващата коалиция се клати от европейските избори, в които \"Лига\" постигна победа, а \"5 звезди\" отбеляза рязък спад. Движението на Луиджи ди Майо се представи убедително на миналогодишните парламентарни избори, които го докараха на власт заедно с \"Лига\", но оттогава губи позиции. \n\tВчера движението на Луиджи ди Майо, другия италиански вицепремиер, претърпя смущаващо поражение, когато италианският Сенат прие две предложения на лявата опозиция за строежа на високоскоростната железопътна линия Лион-Торино с подкрепата на \"Лига\". \n\tВнесеното от \"Движение 5 звезди\" предложение да се отхвърли френско-италианския проект бе отхвърлено с голямо мнозинство. \n\tНа въпрос в понеделник за евентуални предсрочни избори Матео Салвини, чиято партия получава между 36 и 38 процента подкрепа в допитванията, но се стреми към 40, отвърна: Решението му да отмени срещи с местни жители в Сабаудия и Анцио изненада поддръжниците му, които са свикнали да го виждат да парадира гол до кръста по плажове или селски тържества и да приема участие в селфита. \n\t\"Щеше ми се да се снимам с него\", каза 12-годишната Перла Гарция, която вчера го чакаше на плажа на Анцио с баба си, която му е безусловен поддръжник. 72-годишният Джанфранко Червази обаче не криеше задоволството си и нарече вицепремиера и обкръжението му \"опасни хора\". Историческа победа на Салвини в Италия Миналата седмица Салвини прекара толкова много време в курорта Милано Маритима на Адриатическо море, че той бе кръстен \"плаж Виминале\" по името на вътрешното министерство. Там той беше сниман през уикенда гол до кръста с коктейл в ръка и заобиколен от танцьорки в дълбоко изрязани леопардови бански, които се кълчеха под звуците на националния химн, предизвиквайки гнева на военните. \n\tНяколко дни преди това името му се появи на първа страница на в. \"Република\", който публикува снимки на 15-годишния му син Федерико, яхнал джет на националната полиция. След като призна, че \"е допуснал грешка\", Салвини заклейми журналиста и го обвини, че \"обича да снима момченца\". \n\tЛевицата не пропусна да сравни Матео Салвини с бившия италиански премиер Алдо Моро, който пък посещаваше плажовете по костюм и вратовръзка. Историческа победа на Салвини в Италия", "date": "2019.08.08", "title": "Никакви джапанки и мохито за Салвини"}
{"url": "https://clubz.bg/86423-polqna_za_kemperi_i_bezplatni_palatki_na_wolf_fest_na_conko_conev", "text": "Това пише в поредното съобщение само ден преди началото на първия по рода си Wolf Fest, организиран от Цонко Цонев. Този път мястото е парк Корминеш край близкото до столицата с. Челопеч. Освен Цонев, организатори са и от кметството на Челопеч, откъдето определят мястото като \"златното сърце на България\". Цонко Цонев-Кметъла кани на \"Вълчи\" фест край Челопеч (ВИДЕО) Както Клуб Z вече писа, с най-голям интерес се очакват ветераните от  и здравата тресня на   Специално за последните Цонев довери днес пред Клуб Z, че те кацат утре в София и директно се отправят на саундчек, който е от 15:30 ч. Феновете ще могат да го проследят свободно. Особено като се има предвид, че бандата не е идвала у нас от 12 г. Cradle of Filth пристигат директно от голям фестивал в Испания, а официалното им  След Челопеч още на сутринта те летят за Англия, където затварят турнето си, т.е. -българската свирня им е предпоследна. Също утре Цонев посреща на летището и звездите за 10 август - Axxis и Pretty Maids. Той каза още нещо любопитно - че край мястото на фестивала от днес е обособен   Феновете на палатките пък са вътре в концертната зона и по стара традиция още от Каварна - поставянето на палатка е безплатно. Билетите за \"Вълчия фест\" са фиксирани по 30 лв. за един ден и 40 лв. двудневните. На място няма да има оскъпяване.", "date": "2019.08.08", "title": "Поляна за кемпери и безплатни палатки на Wolf Fest на Цонко Цонев"}
{"url": "https://clubz.bg/86438-levski_oficialno_obqvi_che_iska_nedelev_i_kristian_dimitrov", "text": "Изпълнителният директор на \"Левски\" Павел Колев заяви, клубът че продължава да се интересува от звездите на \"Ботев\" (Пловдив) Тодор Неделев и Кристиан Димитров. Босът даде брифинг заедно с новия спортен директор Ивайло Петков, когото представи пред медиите. В последните дни доста се изговори и изписа, че \"Левски\" иска да вземе Неделев още до есента с част от парите от трансфера на Давиде Мариани в ОАЕ. Димитров пък беше офериран по-рано през трансферния период. Колев разкри, че \"Левски\" е взел близо 200 футболисти за последните десет години, но само седмина от тях са си тръгнали с трансферна сума, което обяснявало състоянието на клуба доскоро. Павел Колев каза, че често разговаря със собствениците Васил Божков и Георги Попов. Те давали подкрепа и не се месели в спортно-техническите дела на \"Левски\". Ивайло Петков заяви по повод продажбата на Мариани, че \"сините\" не разчитат на звезди, а на колектив. Той обясни, че е получил обаждане от един от собствениците, но не е знаел кой го е препоръчал. Впоследствие станало ясно, че това е Колев. За първи път сега излиза пред медиите, тъй като е трябвало да прекрати работата си като футболен агент и е трябвало да изчисти документални казуси. Петков добави, че вижда голяма перспектива в \"Левски\" и ще работи за това клубът да се върне на върха.", "date": "2019.08.08", "title": "\"Левски\" официално обяви, че иска Неделев и Кристиан Димитров"}
{"url": "https://clubz.bg/86425-istoriqta_na_edna_legendarna_snimka", "text": "На днешния ден преди 50 години – 8 август 1969-а, четирима мъже пресичат една лондонска улица и това кратко и най-банално действие влиза в историята. През следващите години всеки ден десетки и стотици фенове, а и доста звезди преминават по същата зебра, по стъпките на онези четиримата. Обложката на „Abbey Road“, последния записан албум на „Бийтълс”, е не само една от най-незабравимите в историята на музиката, но и една от най-лесните за имитиране. За най-верните почитатели на групата мястото е култово далеч преди 1969 г., защото там се намира студиото „Аби Роуд”, в което „Бийтълс” записват почти всичките си песни. Звукозаписният комплекс се намира на „Аби Роуд” №3 в джорджианска градска къща от 1813 г., преустроена в студиен комплекс през 1931 г. Студио 1 е най-голямото в сградата, то е в състояние с лекота да приеме оркестър от 110 музиканти с хор от 100 души едновременно. Но най-прочуто е Студио 2, в което са работили „Бийтълс” – и то е пространно, събира 55 музиканти. Студио 3 е проектирано да има естествена акустика и е с няколко кабинки. Използвано е за миксирането на материалите за бокссета „Anthology“ на „Бийтълс”, а през 1975-а там „Пинк Флойд” записват албума си „Wish You Were Here“. Първоначалната идея на „Бийтълс” била да нарекат албума си „Everest“ – на любимата марка цигари на Джеф Емерик, техния звукозаписен инженер. Някой предложил „блестящата” идея четиримата да заминат за Хималаите за снимка на фона на върха. Накрая се спрели за по-лесен вариант – името на албума да е „Abbey Road“ и да се снимат пред студиото. Идеята вероятно е на Пол Маккартни. Запазена е негова скица как трябва да изглежда лицето на албума. Между другото той не е кръстен на студиото, а на улицата, на която се намира то. Тогава студиото се е наричало EMI. Името му е променено на „Аби Роуд” след излизането на албума. В петък, 8 август 1969-а, фотографът Иън Макмилън, стар приятел на Джон, събира четиримата пред „Аби Роуд” в 11,35 – доста ранен час за тях, защото обикновено работният им ден в студиото започва към 3 следобед (и продължава до късно през нощта). Но идеята зад необичайния час е наоколо да няма тълпа фенове, които да пречат на снимките. Макмилън се качва на малък подиум по средата на улицата и кара четиримата да пресекат зебрата няколко пъти в двете посоки, докато той се опитва да направи най-добрата снимка. В крайна сметка прави 6 кадъра и цялата фотосесия приключва за 10 минути. Джон Ленън, Пол Маккартни и Ринго Стар са облечени в костюми на уелския дизайнер Томи Нътер (същият проектира костюма на Джак Никълсън за ролята му на Жокера в „Батман” на Тим Бъртън от 1989 г.). Джордж обаче, както обикновено, е на различно мнение и е изцяло в деним. Денят е слънчев и топъл и Пол, който живее на пет минути пеша от студиото, пристига по чехли. Но след третия кадър решава, че е твърде топло дори и за чехли и ги събува. За първи път в кариерата си „Бийтълс“ се представят пред света с албум на обложката, на който не пише името им (има го и върху „Белия албум“, макар и само релефно). Дизайнерът Джон Кош твърди, че шефовете на EMI били бесни, но не могли да възразят на аргумента, че това е най-известната група в света и всеки ще ги разпознае. На избрания за обложката кадър четиримата се отдалечават от студиото, в което на практика повече няма да записват (връщат се единствено на 20 август същата година за довършителни работи по „I Want You/She’s So Heavy“). Случайно или не, начело е Джон Ленън, който вече е решил да напусне групата. Няколко часа по-късно в Лос Анджелис членове на „Семейството на Менсън” убиват зверски Шарън Тейт, нероденото ѝ дете от Роман Полански и още четирима души – и това е трагичният финал на 60-те година и ерата на щастливите хипи илюзии. Но песните на „Бийтълс” остават. Албумът „Abbey Road“ излиза през септември 1969 г. По повод 50-годишния юбилей през септември 2019 г. ще бъде издадена негова ремастерирана версия.", "date": "2019.08.08", "title": "Историята на една легендарна снимка"}
{"url": "https://clubz.bg/86426-smartfon_samsung_s_kompyutyrna_grafichna_karta", "text": "Техногигантът Samsung и американският производител на чипове AMD обявиха споразумение за интегриране на \"персонализирана AMD Radeon графика\" в бъдещи едночипови системи за смартфони, съобщиха корейците. Samsung отложи представянето на Galaxy Fold в Китай Какво точно ще означава това за потребителите - от Samsung не изясняват. Но се предполага, че това означава графична карта от един от най-добрите производители на такива за компютри в смартфон в близкото бъдеще. Това означава, че Samsung смятат да интегрират за пръв път подобен графичен чип във флагмана си през 2021 г. Ако номерацията се запази както е досега, това вероятно ще бъде Galaxy S12.  Galaxy Note 9 се запали в асансьор Серията графични карти Radeon е два пъти по-стара от серията Galaxy - тя е създадена през 2000 г. от ATI Technologies, а през 2006 г. - закупена от AMD. През годините тя стана една от най-популярните марки сред компютрите, особено при най-мощните видеокарти, нужни за последното поколение компютърни игри. През годините конкуренцията в лицето на NVIDIA зае по-голяма част от пазара, но върховите модели Radeon все още са популярни сред сериозните ентусиасти. AMD влиза в \"ядрена\" борба с Intel В момента флагманите на Samsung ползват графични чипове на ARM Mali и Adreno, в зависимост от региона. Те първи се наложиха с решения в мобилния пазар. Игрите обаче стават все по-популярни на смартфони, а хардуерът - все по-мощен, така че е логично и големите производители на геймърски хардуер да започнат да правят чипове за мобилни устройства. Galaxy Note 9 се запали в асансьор AMD влиза в \"ядрена\" борба с Intel", "date": "2019.08.08", "title": "Смартфон Samsung с компютърна графична карта?"}
{"url": "https://clubz.bg/86362-kogato_izkustvoto_e_poslednata_grija", "text": "Графити могат да се видят навсякъде - по сгради, автобусни спирки, трафопостове, дори паметници на културата. Какво представляват - произведения на изкуството или вандалщина? Понякога това се определя от усещането на всеки отделен човек. Дори сипването на прясно мляко в чаша кафе под определен ъгъл, така че да заприлича на фигурка, може да процес на творчество. Или поставянето на разрязана наполовина акула в британски музей.  И все пак може (и трябва!) да прокараме разделителна линия между произведението на артист, който опитва да даде гласност на някое общочовешко послание, разширява границите на познатото в естетиката, или просто умее да разкрива красивото в градската среда, и оставеното от изкусен (сиреч ловък) \"безизкуствен\" вандал, за когото изкуството е последна грижа. Да иZчистим тези грозни-грозни неща Клуб Z вече стартира кампанията \"ИZчистване\" за заличаване на оскърбителните графити по стените и насърчаване на уличното изкуство. С инициативата си искаме да привлечем общественото внимание към проблема с грозните, цинични, заплашителни и дори опасни графити, които като някаква зараза са плъзнали в градовете ни. Както и да покажем с какво бихме искали да бъдат заменени. И понеже темата повдигна много въпроси, опитваме да ви представим всички възможни гледни точки. Какъв е най-лесният начин да откроим произведение на признат графитист като Shepard Fairey, Blu, Lady Pink и Edduardo Kobra? Много просто - изчакваме някой аматьор да го \"разкраси\". Това е съдбата на няколко от известните творби на може би най-прочутия графитист - британеца Banksy. Графитът \"Освободете Зехра Доган\" бе нарисуван в средата на март на улица в Ню Йорк и бе протест срещу арестуването на турската активистка от кюрдски произход в Турция. Тя изрисува флага на родината си върху останките на порутен град и заради това, както и поради журналистическата си работа, която местните власти определиха като \"терористична пропаганда\", бе задържана  Посланието на Banksy не изисква кой знае какво разшифроване, но ако сте достатъчно наблюдателни, ще забележите символи точно зад дървото, които пророчески загатват за съдбата творбата. Не е нужно да се нарисува фалически символ върху стена, за да лъснат вътрешните нагласи на автора. Понякога е достатъчно да прочетеш \"Освободете човека X\" и въпреки това да сметнеш за необходимо да си сложиш инициалите отгоре. Друга творба на британеца бе разрушена в Париж. В Световния ден на бежанците минувачите в западните квартали на френската столица забелязaха рисунка на малко чернокожо момиче близо до център за мигранти. То изглежда бездомно, с малко мече и одеяла в краката му и рисува розов фон върху свастика (виж горе основната снимка). Няколко дни по-късно творбата е безмилостно омазана със син спрей. Виждали сме ги навсякъде - както в родната ни България, така и по широкия свят. Разбира се, първоначалната идея на въпросните паметници има толкова общо с графитите, колкото бобслеят с Летните олимпийски игри, но това не спира будната мисъл на дръзките спрейковци. Нека започнем с един от най-култовите нашенски примери от 2018 г., който засрами столичните \"железничари\" - надписа \"Локо София\" върху мемориал за Хирошима. В интерес на истината мнението за тази \"творба\" не е единодушно - някои изксутвоведи например смятат, че тъй като представлява вид бунт този надпис всъщност може да се възприеме и като произведение на изкуството. Въпрос на гледна точка. Но, за да не помислите, че само ние драскаме по стените на забележителности - вижте как са омазани стените на античен храм в Индия.  В Атина също не липсват драскачи, които съсипват архитектурното наследство на столицата с драсканици. Нека сега преплаваме Атлантика и да посетим втората столица на България - Чикаго. Там може да влезем в сърцето на града - Милениум парк, и да се насладим на \"Облачната врата\" (известна също като \"Бобчето\" заради формата си). В началото на юли 2019 г. тя бе \"подобрена\" след спешната намеса на седем вандали от \"35 crew\", които също толкова спешно бяха арестувани. Освен \"Бобчето\" пострадаха и мемориалните стени на \"Градината на оцелелите от рак\" в близкия парк Маги Дейли. Чрез графити се разпространяват локално идеи, които отдавна са захвърлени от либералните демокрации като упадъчни или опасни. Може да са символи на авторитарните режими от миналия век. Например синагога в източното френско градче Моменхайм се сдоби със сваситики на входната врата и по стените. В Индианаполис 20-годишен мъж бе задържан и обвинен за това, че е нарисувал свастика и железни кръстове на обект в двора на синагога. През 2018 г. на еврейски гробища от Масачузетс бяха изобразени мъдри послания като \"Хитлер беше прав\" и \"Прогони евреина\". Поддръжници на друга западаща идеология също искат да напомнят защо Америка спешно се нуждае от реформа на здравната система. Следните две снимки са направени в кампуса на престижния университет \"Корнел\", а потърпевшият монумент принадлежи на един от основатели на учебното заведение както и сенатор на Ню Йорк от средата на XIX в. - Андрю Диксън Уайт.  В Аделаида, Австралия бе нарисувана сграда с логото на анархо-комунистическата фракция \"Антифа\", която под предлог, че се противопоставя на нацисти и фашисти (често потърпевши са хора с умерени десни убеждения), призовава към насилие спрямо тях. В случая - чрез \"замерване с яйца\". Това бе съдбата на един австралийски сенатор. Не се знае обаче кое е първо - яйцето на стената или яйцето по главата.  Чрез графити може да се разпространяват и расистки послания. Ето един пример за дискриминационно послание срещу чернокожите от стената на бистро в... Аляска. Анархисти напръскаха расистки графити по стените на паметници в Ню Орлиънс през януари 2017 г. Поводът бе встъпването на власт на Доналд Тръмп.  Въпреки горните примери за разваляне на графит на Banksy, \"оцветяване\" на паметници и разпространяване на дискриминационни послания обществото до голяма степен се разделя на два лагера - \"прографити\" и \"антиграфити\". Най-заинтересовани от борбата срещу вандалите не са политиците, минувачите или тези, на които после им се плаща да чистят след тях. Ако професионалните улични артисти и техните ревностни поддръжници искат уличното изкуство да се съхрани като метод за изразяване на нови идеи, за протест или просто за разкрасяване на сивите градски пейзажи, ще трябва да разберат, че техният основен враг не е местната власт, а псевдоколегата им зад ъгъла.", "date": "2019.08.08", "title": "Когато изкуството е последната грижа"}
{"url": "https://clubz.bg/86436-spirat_bolivud_po_pakistanskite_kina", "text": "Пакистан обяви в четвъртък, че забранява излъчването на индийски филми по кината в страната. Индия премахва специалния статут на Кашмир Причината за влошаването на отношенията между Исламабад и Ню Делхи е решението на индийското правителство да отмени специалния статут на доминирания от мюсюлмани щат Джаму и Кашмир По-рано през деня външното министерство на Пакистан обяви, че положението в Кашмир не е вътрешна работа на Индия, предаде ТАСС. Той добави, че Пакистан продължава да оказва", "date": "2019.08.08", "title": "Спират Боливуд по пакистанските кина"}
{"url": "https://clubz.bg/86420-planinskite_spasiteli_otkriha_i_vtoriq_turist_v_pirin", "text": "Намерен е вторият турист, който се издирваше в Пирин планина, съобщиха от Планинската спасителна служба (ПСС). Той е бил намерен около 10.00 часа в района на Сухото езеро, като състоянието му е добро. Три дни издирват турист в планината Двамата туристи бяха издирвани три дни, като единият беше намерен вчера следобяд, но отказал помощ. Оказа се, че високо в планината туристите са се разделили. Той се е държал арогантно със спасителите, обяснил им е, че няма нужда от тяхната помощ и е продължил сам, като преди това е получил съвет накъде да продължи, за да стигне до близка хижа. Предполага се, че поведението му е провокирано от разходите, които трябва да плати за издирвателната операция, посочва Нова. Планинарите, които вдигнаха спасителната служба на карака, са българи на възраст между 60 и 65 години. Тръгнали на преход от местността Попина лъка във вторник сутринта. Във вторник вечерта, около 22 ч., е подаден сигнал, че двама възрастни туристи са се изгубили в района на Башлийца, съобщиха от ПСС-Сандански. Башлийца се намира в района на Спано поле - маршрут, който не е популярен сред туристите. След получаването на сигнала е започнала акция. ", "date": "2019.08.08", "title": "Планинските спасители откриха и втория турист в Пирин"}
{"url": "https://clubz.bg/86419-rolqta_na_mediite_ne_e_da_venceslavqt_silnite_na_denq", "text": "След като за прокуратурата стана всекидневие да \"опровергава\" медийни публикации, защото не й харесват, без да оспорва истиността на данните в тях, днес от Асоциацията европейските журналисти-България излязоха със становище.  , посочват от асоциацията. По шаблон: прокурори видяха политически и уличен натиск срещу Гешев Конкретните материали, разгневили обвинителите са анализ във в. \"Капитал\", който описва как \"по своя воля\" прокурори от цялата страна се втурват в подкрепа за кандидатурата на Гешев, който и се явява и началник като заместник-главен прокурор. А другият е от в. \"Сега\", в който се проследява кариерното развитие на Димитър Франтишек - избран да оглави специализираната прокуратура. Дружно, в хор, а даже и по шаблон, прокуратури от цялата страна, асоциацията на обвинителите, самата прокуратура, както и колегията във ВСС излязоха със становища за оказван натиск, политическо вмешателство и внушения, че подкрепата за Гешев е \"по команда\". Но засега трудно успяват да убедят в обратното. Асоциацията на европейските журналисти – България смята, че опитите на прокуратурата да ограничава свободата на словото, противоречат на Конституцията на Република България, на Европейската конвенция за правата на човека, българското и европейското законодателство. Всекидневните атаки от страна на Прокурорската колегия на Висшия съдебен съвет, Прокуратурата на Република България и Асоциацията на прокурорите към медии, които си позволяват да бъдат критични по отношение на течащата процедура за утвърждаване на Иван Гешев като главен прокурор, не просто будят недоумение, но са и опасен опит за налагане на цензура. Прокурори vs \"Капитал\": Внушение е, че подкрепяме Иван Гешев под команда Като оставим настрана факта, че подобен истеричен стил на комуникация не подхожда на сериозна институция, още по-малко на прокуратурата, искаме да обърнем внимание, че опитът да се накарат критичните медии да замълчат никак не е безобиден и представлява опасност за демокрацията в страната. В позиция от сряда, Прокурорската колегия на Висшия съдебен съвет заявява, че дебатът около избора на главен прокурор трябва да се води с “добронамерен тон” и “призовава обществото и медиите за повече толерантност и отговорност в провежданото обсъждане на номинираната кандидатура за главен прокурор”. Според прокурорите “това би дало възможност на гражданите сами да направят изводи за качествата на издигнатия кандидат, би запазило независимостта на магистратите, които подкрепиха номинацията, както и непредубедеността на останалата общественост, заявила подкрепа. По този начин се създават гаранции за законосъобразно протичане на независим и обоснован избор от Пленума на Висшия съдебен съвет”. Подобен призив показва дълбоко неразбиране на ролята на журналистиката и изобщо на философията на демократичното устройство на държавата. Медиите неслучайно се определят като “куче пазач” на демокрацията. Едно демократично общество е невъзможно, както без разделение на властите, така и без критични медии, които държат отговорни представителите и на трите власти. Гешев: От името на г-н Цацаров заявявам, че няма да се допуснат персонални атаки Подобно неразбиране не е допустимо за хора, призвани да защитават интересите на държавата и нейните граждани, но заблуждението на членовете на Прокурорската колегия може да бъде обяснено донякъде с представата, която им е създала изкривената медийна среда в страната. Това, че медийни групи, близки до властта, непрестанно величаят силните на деня, громят всички техни критици и единственият начин представител на управлението да попадне под критиката им, е ако загуби позиции, не означава, че ролята на медиите е да венцеславят хората с власт. Напротив, фактът, че една от най-важните позиции в държавата ще бъде заета без елемент на състезателност – след посочване на един-единствен кандидат, би трябвало да е силен стимул за всяка една уважаваща се медия за разследвания, коментари и анализи, във връзка с кадровата политика в прокуратурата. Категорично неприемливо е подобни напълно закономерни материали да предизвикват заплашителни реакции от страна на орган като прокуратурата. Защо прокурорите обичат Гешев под строй Тъй като това е политика, налагана от заместник-главния прокурор Иван Гешев, подписал една от въпросните позиции на Прокуратурата на Република България, Асоциацията на европейските журналисти – България призовава членовете на Прокурорската колегия на Висшия съдебен съвет да преразгледат решението си за номинация на Гешев и в духа на демокрацията да гарантират процедура, основана на състезателност. За да увери прокуратурата в своята добронамереност, АЕЖ – България предлага да организира специални обучения за прокурори по медийна грамотност. Асоциацията е разработила специални модули, чрез които участниците се запознават с ролята на медиите, проверка на достоверността на информацията, разбиране на начина на журналистическата работа с източници и т.н. Смятаме, че това знание ще бъдe полезно за представители на Прокуратурата на Република България и сме готови да го споделим с тях, в името на обществения интерес. Прокурори vs \"Капитал\": Внушение е, че подкрепяме Иван Гешев под команда Гешев: От името на г-н Цацаров заявявам, че няма да се допуснат персонални атаки Защо прокурорите обичат Гешев под строй", "date": "2019.08.08", "title": "\"Ролята на медиите не е да венцеславят силните на деня\""}
{"url": "https://clubz.bg/86427-siriq_othvyrli_predlojenie_na_sasht_i_turciq_za_buferna_zona", "text": "Дамаск категорично отхвърли американско-турско споразумение за създаване на център за съвместни операции в Северна Сирия с цел осигуряване на обезопасена зона в населения предимно с кюрди район, съобщи сирийската държавна агенция САНА, цитирана от Франс прес и БТА. САЩ: Сирия готви атака с хлор Мярката има за цел да предотврати стълкновения между турски и кюрдски сили. Кюрдите създадоха полуавтономна област в Северна Сирия, след като се възползваха от избухналия през 2011 г. конфликт в страната. Турция гледа с лошо око на проекта за автономия до границата ѝ, защото се опасява, че това може да разпали сепаратистките настроения на кюрдското малцинство на нейна територия. Турция заплаши Сирия Сирийският режим иска да възстанови цялата територия на Сирия и е твърдо против автономията на кюрдите, отбелязва АФП. Турция заплаши Сирия", "date": "2019.08.08", "title": "Сирия отхвърли предложение на САЩ и Турция за буферна зона"}
{"url": "https://clubz.bg/86428-petrolniqt_biznes_sezira_ek_ne_iska_da_obqvi_cenite_na_edro_v_benzinostanciite", "text": "Българската петролна и газова асоциация (БПГА) подаде сигнал до европейския комисар за конкуренцията Маргрете Вестагер заради притесненията си относно текстовете от наредбата за регистрацията и отчитането на печалбите. Според изискванията в наредбата, от 1 октомври тази година върху касовите бележки, издавани от бензиностанциите в страната, трябва да се появи цената \"на едро\", на която търговците купуват горивото, съобщава БНР. Това ще удари върху конкуренцията, обявиха от бранша преди дни. БПГА се обръща към еврокомисаря, защото смята подобна информация върху касовите бележки за защитена търговска тайна от европейското законодателство. Петролната асоциация чака криза за горива от 1 април Браншът се опасява, че изискванията на наредбата нарушават договора за функционирането на ЕС, както и влизат в противоречие със защитата на търговската информация.  От друга страна неизпълнението на изискванията ще доведе до имуществени санкции и затваряне на бензиностанции. По тази причина от Асоциацията очакват от еврокомисар Вестагер да предприеме предвидените в правомощията им мерки, се казва в писмото.", "date": "2019.08.08", "title": "Петролният бизнес сезира ЕК - не иска да обяви цените \"на едро\" в бензиностанциите"}
{"url": "https://clubz.bg/86424-mond_frenskata_prokuratura_oshte_ne_e_poluchila_iskaneto_za_razpit_na_atanas_chobanov", "text": "До вчера (7 август) прокуратурата на Франция не е получила нищо от българските разследващи, които поискаха да разпитат главния редактор на сайта \"Бивол\" Атанас Чобанов заради \"НАПлийкс\". Това съобщава авторитетното френско издание \"Монд\". На 1 август специализираната прокуратура издаде европейска заповед за разследване на територията на Република Франция. \"В рамките на разследването трябва да бъде разпитан главният редактор на сайта „Биволъ“ Атанас Чобанов по досъдебното производство срещу служители на „ТАД Груп“, във връзка с факти, относими по предмета на доказване. Европейската заповед за разследване ще бъде изпратена на френските власти, тъй като там е постоянният адрес на главния редактор на сайта.\", беше посочено тогава от спецпрокуратурата.  В публикацията си \"Монд\" цитира българските власти, които описват случая като  , тъй като целта е била да се дестабилизира държавата на най-високото ниво. Обвиненият за атаката срещу НАП Иван Тодоров е задържан на летище София (ОБНОВЕНА) Но според Атанас Чобанов, който е главен редактор на разследващия сайт \"Биволъ\", това е нова форма на   да се ограничат многобройните разследвания за корупцията на местните елити, предава френското списание. Чобанов: Има целенасочено действие на прокуратурата да получи достъп до нашите данни На 1 август, четвъртък, българската прокуратура обяви, че официално е поискала от Франция, страната в която пребивава г-н Чобанов от почти 30 години, съдействие за разследването на журналиста вследствие на мистериозното пиратство на данни на милиони български данъкоплатци. Според краткото изявление на Чобанов, който комбинира журналистиката, с научната дейност като инженер на Националния център за научни изследвания във Франция, той може да предостави важни факти по делото за изтичането. Френската прокуроратура разполага с един месец, за да отговори на Европейската заповед за разследване, която е възможно да доведе до подслушвания и претърсвания. Българският клон на Асоциацията на европейските журналисти (АЕЖ) призова Франция да отхвърли молбата на София, тъй като са загрижени, че \"Биволъ\" може да бъде подложен на  , за да разкрие източниците си. Чобанов: Има целенасочено действие на прокуратурата да получи достъп до нашите данни", "date": "2019.08.08", "title": "Монд: Френската прокуратура още не е получила искането за разпит на Атанас Чобанов"}
{"url": "https://clubz.bg/86418-indiq_zadyrja_nad_500_dushi_v_kashmir", "text": "Държавното радио \"Ол Индия\" съобщи, че службите за сигурност са задържали над 500 души в района, за да предотвратят избухване на насилие, предаде Асошиейтед прес, цитирана от БТА Споменава се и за погранични престрелки между индийски и пакистански войници в района на Раджури в индийския щат Джаму и Кашмир. Кашмир – на едно „бум“ разстояние от Шангри-Ла В индийския Върховен съд бе внесен иск срещу прекъсването на комуникациите и затягането на мерките за сигурност в индийската част на Кашмир, където хората не излизат от домовете си четвърти пореден ден. Индия премахва специалния статут на Кашмир Тази седмица индийското правителство отмени специалния конституционен статут на щата Джаму и Кашмир. Индия и Пакистан имат претенции над цялата територия на разделения Кашмир, който е обитаван предимно от мюсюлмани. В индийската част на Кашмир от 1989 г. се води бунт, в който са убити над 70 000 души. Джаму и Кашмир е единственият индийски щат с мюсюлманско мнозинство. Индийският съветник за националната сигурност Аджит Довал посети Кашмир вчера, за да направи оценка на поддържането на реда и законността. Пакистан - готов на всичко да защити Кашмир Активистът Али Мохамед каза за телевизия \"Ню Делхи\", че организира превоз с линейки на бедни хора до болници в главния град на щата - Шринагар, тъй като местните жители не могат да ползват телефоните си дори за медицинска помощ. Пакистан обяви, че ще поиска от ООН да окаже натиск на Индия да отмени решението си за премахването на специалния статут на Джаму и Кашмир. Правителството в Исламабад добави, че ще даде дипломатическа, политическа и морална подкрепа на живеещите в Кашмир и  Индия премахва специалния статут на Кашмир Пакистан - готов на всичко да защити Кашмир", "date": "2019.08.08", "title": "Индия задържа над 500 души в Кашмир"}
{"url": "https://clubz.bg/86416-i_prostacite_imat_pravo_na_predstavitelstvo", "text": "Има две новини - добра и лоша. Добрата новина е, че шефът на шоуто влиза в политиката. В една демокрация - дори и фасадна - представителството е най-важния процес. Ако в страната има определен брой простаци - те имат право на политическо представителство. Те трябва да бъдат представлявани - за предпочитане чрез различни и конкуриращи се просташки политически платформи. Груби, грозни, ниско интелигентни, примитивно манипулативни. Нека най-добрият спечели. След него вторият, третият и ... т.н. Лошата новина е, че освен процес на представителство - \"отдолу нагоре\", политиката е и процес на формиране и структуриране на обществената публичност от страна на политическите институции - партийни и държавни - \"отгоре надолу\". Колкото по-просташки политически платформи успяват, толкова по-силен е процесът на систематично по-нататъшно опростачване на гласоподавателите чрез институциите, превръщането им в озлобено стадо, готово да тръгне да прегризва нечии гърла на \"врагове\" и/или просто на хора с по-различен манталитет. В определен момент процесът става необратим, с което се слага край и на самата демокрация - дори само фасадна. Защото един от основните критерии за демократично управление е винаги наличната възможност за обратимост на настоящето управление и резултатите от него чрез свободно (информирано) упражняване волята на гражданите. И още една новина - който както ще да я определя, дали добра или лоша. Шоуто продължава - в кабеларка, която ще се бори за много широка гледаемост. Няма да се учудя, ако я достигне.    ", "date": "2019.08.08", "title": "И простаците имат право на представителство"}
{"url": "https://clubz.bg/86404-jega_do_38_gradusa", "text": "Жълт код за опасно горещо време е обявен за днес в 16 области на страната. Предупреждението е в сила за Видин, Монтана, Враца, Плевен, Ловеч, Велико Търново, Русе, Силистра, Кюстендил, Благоевград, Пазарджик, Пловдив, Стара Загора, Сливен, Ямбол и Хасково.  На места се очаква максималните температури да достигнат до 38 градуса. ", "date": "2019.08.08", "title": "Жега до 38 градуса"}
{"url": "https://clubz.bg/86389-politiko_naj_dobriqt_nachin_za_spravqne_s_rusiq_da_izchakame_da_se_samovzrivi", "text": "В течение на последните десет години руската заплаха заема главно място в умовете на американските експерти в сферата на външната политика и държавните чиновници, но този страх се увеличи чувствително в резултат от намесата на руското правителство в президентските избори през 2016 година. „Те възнамеряват да го направят отново по време на следващата кампания“, допълни той. А най-голямата заплаха за Русия са не Съединените щати и не някое друго чуждестранно правителство, а самата Русия, пише    След като руският президент Владимир Путин предприе стъпки през последното десетилетие за анексиране на бивши съветски територии, провеждане на координирани кибератаки срещу инфраструктурата на чужди държави, а също и намаляване на нивото на защита на демократичните права в страната, Русия може да изглежда много силна. В действителност обаче днес тя е много по-слаба от Романовската империя, която съществува от 1613 до 1917 г., или от Съветския съюз. САЩ вкарват в сила втори пакет санкции срещу Русия Най-големият проблем на Русия е вътрешен: тази огромна евразийска държава не е в състояние да създаде такава национална идентичност, която да обхване цялото население. Лоялността на милиони руски граждани към държавата е съмнителна и щом Москва отслаби строгия си контрол над местните избори - очевидно, това ще бъде възможно само когато Путин вече не е президент - тези групи ще поискат независимост. Като антрополог, историк и политолог, прекарал много време в Евразия, вярвам, че най-вероятно заложената бомба на сепаратизма, която предизвиква такъв страх у Путин, ще избухне след 10, 20, максимум 30 години. Има три сериозни причини.  – и най-важна – сепаратистките импулси в Русия са силни. Ето само два примера: Татарстан и Башкирия, две етнически автономни републики в центъра на Русия. Те имат силни националистически организации – „Азатлък“ (Съюзът на татарската младеж) и „Башкир Кук Буре“ („Небесен вълк“) – които призовават за съюз с други тюркоезични и угро-фински националности в този регион. И двете все още отбелязват деня на завладяването на Казан от Иван Грозни, което се случва през 1552 година и води до появата на продължаващо пет века чувство на загуба в двете републики. Както видяхме в началото на 2000-те години, в хода на която бяха убити хиляди, сепаратистките движения в Русия могат да бъдат кървави и продължителни (в този случай става въпрос не само за етнически малцинства – етнически руснаци, живеещи в богатия на ресурси Сибир, както и на Урал и Далечния Изток, няколко пъти са се опитвали да получат независимост). Възможно е при наследника на Путин твърдото единство в страната в крайна сметка да отстъпи място на тези сепаратистки програми. Човек може само да гадае кой ще бъде следващият владетел на страната, но най-вероятно Путин лично ще го избере в самия край на президентския си мандат и все още не е ясно дали неговият наследник ще успее да поддържа строгия контрол, който Путин упражнява над различните групи и региони. Бедните в Русия са вече 20,9 милиона При липсата на система от проверки и баланси, както и на всички други силни институции в Русия, вероятно е необходимо такова ниво на контрол, за да се гарантира продължаващото съществуване на тази страна като цяло. Вячеслав Володин, заместник-ръководител на администрацията на Кремъл може да види реализирани знаменитите си думи: , обединяващата руска идеология днес няма такава сила, каквато имаше при предшествениците й. Владислав Сурков, дългогодишният помощник на Путин, твърди, че Русия е влязла в нова историческа фаза: това е „дълга държава на Путин“, глобална идеология, която, по думите му, има същата привлекателност като марксизма. Всъщност путинизмът е нестабилна смес от евразийството и това, което руският ултраконсервативен философ Александър Дугин нарича четвъртата политическа теория. Евразийството е идеологическа школа, появила се в средата на 20-те години сред анти-комунистически настроените руски емигранти. То провъзгласявва изключителната и месианска роля на Русия като цивилизация, съществуваща на собствени основания, която не е част нито от Изтока, нито от Запада. Четвъртата политическа теория трябва да вземе „най-доброто“ от фашизма и комунизма в хода на нов кръстоносен поход срещу либерализма. Дугин предлага да се махне атеизма от комунизма и расизма от фашизма, но като цяло да се продължи реализацията на обединената им мисия. Колкото и плашеща да изглежда тази идеология, тя не може да бъде приравнена нито с царизма, нито с марксизма-ленинизма, тоест с двете досега преобладаващи идеологии в Русия. САЩ напускат ракетен договор с Русия на 2 август Святостта на царя осигуряваше истинска връзка за руския народ в продължение на много векове. Марксистко-ленинската идея за равенство и разпределение на богатството придоби реална популярност в много страни в постколониалната ера. В нашия модерен период регионалният национализъм, основан на популистките програми, представлява много по-сериозна заплаха за либерализма от новия руски авторитаризъм или путинизма. : настоящата интелектуална и икономическа ситуация в Русия бледнее в сравнение с тази, която е съществувала по време на царската империя или Съветския съюз. При царския режим европейците дойдоха в Русия и откриха медицинска практика, преподаваха в университети, провеждаха изследвания и отваряха собствени предприятия. Съветското правителство, въпреки всички чистки и зверства, създаде сравнително удобни условия за живот на водещи учени, ако те не се противопоставят на съществуващата система. Днес висшето образование и науката в Русия са в тежко бедствие. Икономиката на страната се основава на използването на природни ресурси и засега няма признаци за модернизация. Най-разкриващият признак е фактът, че децата от руския елит предпочитат да учат и живеят на Запад. Светът трябва да е готов за краха на Русия. Най-добрата политика, която САЩ и най-близките им съюзници трябва да провеждат, е комбинация от стратегическо търпение и възпиращо действие, със силен акцент върху стратегическото търпение. Работата с Путин по прагматичен начин не е умиротворяване; това е прагматична политика, насочена към защита интересите на Съединените щати. На  , висшите американски служители, включително президентът, трябва редовно да се срещат с Путин и неговия антураж. Няма нищо лошо в това да си говорите помежду си.  , те трябва да провеждат политика на услуга за услуга (quid pro quo). Русия може да се въздържи от промяна на някои свои действия или да ги промени, това се отнася до нейния диалог с талибаните или подкрепата й за Николас Мадуро във Венецуела, в замяна на някои услуги от САЩ. И не би навредило на САЩ да преосмислят настоящата си стратегия за санкции: Вашингтон може да изостави някои санкции и да затегне други. Студената война беше спечелена не заради санкции, а защото някои съветски хора, включително определени представители на най-висшите ешелони на ръководството, загубиха вяра в своята идеология и насочиха поглед към Запада в търсене на своето бъдеще. Същото може да се случи и днес, тъй като Русия продължава да се взривява бавно отвътре и това не изисква външна намеса. Бедните в Русия са вече 20,9 милиона САЩ напускат ракетен договор с Русия на 2 август", "date": "2019.08.08", "title": "\"Политико\": Най-добрият начин за справяне с Русия - да изчакаме да се самовзриви"}
{"url": "https://clubz.bg/86414-zaradi_vojna_na_trupove_prokuraturata_vliza_v_babh", "text": "По повод публикувано журналистическо разследване - филм на Генка Шикерова \"Война на трупове\", главният прокурор Сотир Цацаров разпореди на Специализираната прокуратура незабавно извършване на проверка за евентуални длъжностни престъпления и сключване на неизгодни договори от страна на БАБХ. Това съобщиха от пресцентъра на Прокуратура на Република България. Вчера разследване на журналистката Генка Шикерова и Антикорупционният фонд показа как близо 30 милиона лева са изхарчени от държавата през Българската агенция по безопасност на храните (БАБХ) за обезвреждане на животински трупове от март 2018 до сега. Парите отиват само в две фирми, на които е платено за рекордни количества обработена трупна маса и то с мобилни инсинератори, чиито капацитет е в пъти по-нисък от този на екарисажите например.  \"Война за трупове\". 30 млн. лв. за обезвреждане на животински отпадъци В края на 2017г. Агенцията по безопасност на храните обявява обществена поръчка за обезвреждане на животински отпадъци за три години на стойност 30 милиона лева. Поръчката е спряна след жалба на един от участниците. Тогава Агенцията преминава към т.нар. директно договоряне. От БАБХ канят само две от фирмите с мобилни инсталации (инсинератори, в които обезвреждането става чрез изгаряне при много висока температура), с които да сключи договори за обезвреждане на трупове – “Син кръст 2016” и “Еко БГ СЖП”. Собственици на “Син кръст 2016” са Янка Николова-Лазарова и Борислав Лазаров, станал известен покрай кризата с боклука на столицата, когато той е управител на фирма-концесионер. Съдружници в “Еко БГ СЖП” са Димитър Манджуков и Димитър Димитров. ЕС ще отпусне 13.9 млн. евро на България за справяне с африканската чума От прокуратурата съобщиха днес, че в хода на проверката от ръководството на БАБХ ще бъдат изискани: Пресцентърът на прокуратурата ще предоставя своевременно информация за резултатите от проверката и за последващите действия на прокуратурата, се казва още в съобщението.  ЕС ще отпусне 13.9 млн. евро на България за справяне с африканската чума", "date": "2019.08.08", "title": "Заради \"Война на трупове\" прокуратурата влиза в БАБХ"}
{"url": "https://clubz.bg/86399-ruski_uchen_iska_da_syzdava_genetichno_%E2%80%9Epodobreni%E2%80%9D_deca", "text": "Страничните ефекти са непредсказуеми, последствията са почти непредвидими и въпреки това руският микробиолог Денис Ребриков дръзва да иска да прави това, което тревожи учени и експерти: да редактира човешки гени. Той иска да даде възможност децата на родители, родени глухи поради генетична мутация, да могат да чуват. Много преди тяхното раждане той иска да използва технологията „Crispr-Cas9“, за да редактира техния геном, тяхната ДНК. Ребриков би следвал стъпките на китайския учен Хъ Дзиенкуей, който обяви раждането на първите момичета-близнаци с редактирани гени през ноември 2018 г., привличайки международно внимание и възмущение. В отговор група етици и учени, включително създателите на „Crispr“, призоваха за мораториум върху клиничното използване на технологията. Те твърдят, че никой не би могъл да предвиди потенциалните странични ефекти от редактирането на човешки зародишни линии. Но Ребриков заявява, че е време за повече научени факти и затова иска да продължи с изследванията си. Защо? Кога? Как? Тези въпроси му задава изданието „Цайт Онлайн”. В момента Ребриков е в контакт с пет двойки с увреден слух по генетични причини. Всички те искат да имат деца, които са способни да чуват, но при тях не е възможно. Всяко тяхно дете би наследило същата форма на глухота, причинена от мутации в специфичен ген, наречен GJB2. „Crispr-Cas9“ е система, която се намира в определите бактерии. Учените могат да я програмират да се насочва към специфични участъци от ДНК и да я редактира, като модифицират трайно гените в живи организми. Тъй като „Crispr“ се използва за изрязване на избрани ДНК вериги, методът се нарича също и „генна ножица“. Проблемът с това обаче е, че в момента не е ясно как точно режат ножиците или дали не правят малки, непредвидени промени – наричани нецелеви ефекти – с неизвестни последици за други части от генома. На тези опасения Ребриков отговаря, че екипът му работи стъпка по стъпка, внимателно проверявайки действията на генните ножици. Все още не се работи с ембриони, засега се правят проверки дали процедурата е ефективна и безопасна. Вече са били използвани сперматозоиди и яйцеклетки от донори без генни дефекти, за да търсят нежелани странични ефекти. Микробиологът не е съгласен, че внасяйки промени в гените на човек, върши нещо неестествено и противоприродно. Ребриков признава, че не се ориентира добре в правото и не може да каже дали това, което смята да направи, е напълно законно – но по този въпрос разчита на своите юридически консултанти, според които „процедурата попада в законно сива зона”. Заради липсата на ясни правила ще бъде търсено персонално разрешение за извършване на генното редактиране – по аналогия с персоналните разрешения за използване на някои наркотици при определени пациенти. Руското здравно министерство вече се е съгласило да приеме документите, но първо трябва има ясен клиничен случай и добри резултати, показващи, че системата е безопасна за използване. Според Ребриков, получаването на разрешение от правителството може да отнеме между няколко месеца и година.", "date": "2019.08.08", "title": "Руски учен иска да създава генетично „подобрени” деца"}
{"url": "https://clubz.bg/86415-erdogan_turciq_nqma_da_priznae_aneksiqta_na_krim", "text": "Турският президент Реджеп Тайип Ердоган за пореден път потвърди неизменността на позицията на страната си по отношение на признаването на Крим за руска територия. Той каза това в сряда вечерта в Анкара на пресконференция с украинския президент Володимир Зеленски, предава ТАСС. Турският лидер добави, че иска „възможно най-бързо приключване на конфликта в Донбас“. Той изрази увереност, че „конфликтът ще може да бъде решен в рамките на международното законодателство и на принципа на териториалната цялост на Украйна“. В този контекст, по думите на Ердоган, Анкара „изцяло подкрепя мисията на ОССЕ и минския процес“, съобщи \"Фокус\". Украинският президент Володимир Зеленски предложи на турския президент Реджеп Тайип Ердоган Турция да участва във възстановяването на инфраструктурата на Донбас. Украинският президент изрази надеждата си връзките между Украйна и Турция да се засилват.  \n\tВ разговора със Зеленски Реджеп Тайип Ердоган призова за финализиране на преговорите между Киев и Анкара за споразумение за свободна търговия. \n\tЕрдоган подчерта, че със Зеленски са обсъдили всички аспекти на турско-украинските отношения и че са набелязали стъпките, които трябва да се направят по пътя към сътрудничеството в сферата на търговията и икономиката. Зеленски също така покани Ердоган да посети Украйна, пише БТА.", "date": "2019.08.08", "title": "Ердоган: Турция няма да признае анексията на Крим"}
{"url": "https://clubz.bg/86383-ozaptete_pyrvo_vashiq_chovek", "text": "Прокурорската колегия на ВСС разпространи позиция по повод дебатите около кандидатурата на Иван Гешев за главен прокурор. Припомняне - Гешев е единствен кандидат, номиниран единодушно от същата тази колегия. В позицията имаше някои доста интересни акценти. Въпросът е следният - доколко самият Гешев, любимецът на Прокурорската колегия, се вписва в критериите, които тя очаква от обществото. Достатъчно е само да припомним някои от изказванията му по време на първото му интервю като кандидат за главен прокурор, за да се убедим, че разминаването е огромно. Това дори не е манипулативен коментар, а откровена лъжа. Пинокио Всъщност Гешев може би по този пункт спазва критериите на колегията. Тя е против манипулативните коментари, но в позицията й не се казва нищо за лъжите. Те може би са позволени. Тук Гешев накърни доброто име не на кого да е, а на Монтескьо, определяйки го като десен екстремист. По-притеснителното обаче е друго. Гешев демонстрира нехайство по отношение на разделението на властите в отговор на въпрос за това, че е кандидатура на Бойко Борисов и Делян Пеевски. Прокурорската колегия призовава за отговорност. Нима е отговорно поведение да отречеш принципа на разделението на властите, вместо да отречеш, че си кандидат на първите две власти за важен пост в третата? Попитан от кого ще бъде атакуван и на кого е неудобен, Гешев заяви: Кои точно са олигарсите - Гешев не каза. Ясно е обаче, че според него Делян Пеевски очевидно не е олигарх, защото в същото това интервю той го определи просто като \"български депутат\". По-важното обаче е, че подобно лепене на етикети от страна на прокурор е недопустимо и дори опасно. След като отрече разделението на властите, Гешев пренебрегна и принципа, че всеки е невинен до доказване на противното. Въобще думата \"олигарх\" не би трябвало да е в речника на висшите представители на прокуратурата, макар те често да я употребяват. Тя е етикет, не присъства в НК или НПК. Това нито е добър тон, нито са сериозни аргументи, за каквито призовават от Прокурорската колегия. Държавното обвинение трябва да борави с факти. Ако Гешев беше казал, че след негови разследвания този и този са били осъдени за крупни злоупотреби примерно и е нормално сега тези хора да не го харесват, това щеше да е съвсем различно и подходящо за бъдещ главен прокурор говорене. Както е известно обаче, у нас осъдените са предимно за кокошкарски кражби. И на Гешев ще му е доста трудно да посочи подобни примери. Докато лепенето на етикети е лесно. Любопитен бе коментарът на Гешев и по отношение на Христо Иванов. Според него, докато е бил министър на правосъдието във втория кабинет на Бойко Борисов, репликите му се изчерпвали с: \"Да, г-н Борисов... Точно така, г-н Борисов.“ В това му изказване има още една лъжа, тъй като Иванов не бе изгонен от този кабинет, а сам си подаде оставката. Но както вече стана дума в позицията на Прокурорската колегия, не се казва нищо за лъжите. В тази позиция обаче се твърди, че медийни публикации накърняват доброто име на прокурори и следователи. Тези публикации все пак се позовават на някакви факти. Докато Гешев накърни доброто име на Иванов не с факти. По собствените му думи източникът на информацията му за поведението на Иванов спрямо Борисов е \"казвали са ми...\". Уважаеми членове на Прокурорската колегия, първо озаптете вашия човек! После се занимавайте с опонентите му!", "date": "2019.08.08", "title": "Озаптете първо вашия човек"}
{"url": "https://clubz.bg/86408-tri_bylgarski_domakinstva_v_liga_evropa", "text": "И трите ни отбора в третия предварителен кръг на Лига Европа играят първите си мачове тази вечер от 20:30 часа. И трите са в България, което не се случва всеки ден. На \"Лудогорец арена\" първенецът ни приема уелския ТНС и не би трябвало да има проблеми да реши всичко още днес. \"Орлите\" имат всички основания да се надяват, че ще отидат на последната квалификация преди групите, в която ще срещнат \"Марибор\" или \"Розенборг\". Треньорът Стойчо Стоев призна вчера, че ще даде шанс на футболисти, които играят по-рядко, може би с мисъл и за неделния сблъсък с ЦСКА-София от efbet Лига. \"Червените\" играят срещу \"Зоря\" (Луганск) на стадион \"Васил Левски\", тъй като \"Българска армия\" вече не отговаря на изискванията за евросблъсъци. До вчера бяха продадени над 10 хиляди билета. Люпко Петрович няма проблеми с контузени и наказани основни футболисти. Ако ЦСКА-София продължи, ще срещне \"Еспаньол\" или \"Люцерн\". \"Локомотив\" (Пловдив) е с най-тежката задача - срещу френския \"Страсбург\". На \"Лаута\" се очаква почти пълен стадион - отново. В случай, че Локо някак преодолее френския тим, на плейофа за групите ще чака \"Айнтрахт\" (Франкфурт) или \"Вадуц\".", "date": "2019.08.08", "title": "Три български домакинства в Лига Европа"}
{"url": "https://clubz.bg/86409-neno_dimov_rejimyt_v_planinite_prechi_na_turizma", "text": "Министърът на екологията Нено Димов заяви, че планинският туризъм в България е в застой, защото в националните ни паркове има много сериозни ограничителни режими. Пред БНТ той обясни, че тези режими пречат на много хора да практикуват туризъм, какъвто им харесва. Според Димов тези правила се определят от \"група с определени интереси\", но имало и други групи с други интереси. Той смята, че е време за дебат по повод правилата в планините. Според него един от големите проблеми е качването с моторни превозни средства в парковете. Димов каза, че до шест месеца след публикуването на закона, който въвежда нови правила за диво къмпингуване, ще бъде публикувана наредба. Самият закон ще се прилага от следващия сезон. Наредбата ще уреди правилата за задоволяването на естествените нужди, достъпа до питейна вода, забраната каравани да се поставят върху дюни и прибирането на отпадъците.  ", "date": "2019.08.08", "title": "Нено Димов: Режимът в планините пречи на туризма"}
{"url": "https://clubz.bg/86411-provalen_shturm_na_komandosi_za_arest_na_bivsh_prezident_na_kirgizstan", "text": "Привърженици на бившия президент на Киргизстан Алмазбек Атамбаев продължават да държат за заложници шестима бойци от спецкорпуса \"Алфа\" към Държавния комитет за национална сигурност (ДКНС) на централноазиатската република, съобщава ТАСС, цитирайки източници от щаба на бившия държавен глава.  Източникът добави, че към дома на Атамбаев в село Кой-Таш край столицата Бишкек, където снощи се разиграха драматичните събития, продължават да се стичат негови привърженици \"от всички региони\" на републиката, които \"са настроени много решително\". По приблизителни преценки, в момента около резиденцията на бившия президент са се събрали между 2 и 4 хиляди души. \n\tВчера командосите от \"Алфа\" на ДКНС на Киргизстан предприеха в село Кой-Таш опит за силово задържане на 62-годишния Атамбаев, който се провали, въпреки първоначалните съобщения, че той е задържан и \"отведен в неизвестна посока\". По-късно се изясни, че охраняващите резиденцията му са отблъснали атаката и са взели 6-има бойци за заложници. След това в селото започнаха сблъсъци между пристигналите на място допълнителни сили на милицията и поддържащи Атамбаев граждани. Един от командосите бе убит, а още 52-ма души бяха ранени, сред които журналист и служител от правоохранителните органи. \n\tГлавният прокурор на страната, цитиран от Франс прес съобщи, че 23-ма цивилни и 24-ма служители на силите на реда са хоспитализирани, а здравното министерство уточни, че някои от цивилните са ранени от куршуми. \n\tСпоред властите при вчерашната спецоперация силите на реда са използвали само гумени куршуми, докато привържениците на експрезидента стреляли с бойни патрони.  \n\tПрезидентът Сооронбай Жеенбеков прекъсна отпуската си и се върна в столицата Бишкек, където тази сутрин се провежда извънредно заседание на националния Съвет за сигурност. Шефът на ДКНС, вътрешнияат министър и генералният прокурор на републиката са докладвали за възникналата ситуация. Било е прието решение, подробности за което засега не се съобщават.  \n\tАтамбаев бе държавен глава на Киргизстан от 2011 до 2017 г. Той стана първият президент в историята на централноазиатската бивша съветска република, оттеглил се доброволно от поста.  \n\tВ Киргизстан президентът има право само на един шестгодишен мандат. \n\tИменно Атамбаев бе инициатор за издигането на кандидатурата на Жеенбеков за негов наследник на поста. През пролетта на миналата година обаче бившият президент призна публично, че има сериозни разногласия със своя приемник. \n\tПрез юни парламентът на Киргизстан лиши Атамбаев от съдебен имунитет, за да може той да бъде съден по обвинения в корупция. Според тях той незаконно е купувал земя и е пуснал на свобода член на мафиотски клан. Бившият президент отрича тези обвинения и твърди, че те са политически мотивирани, отбелязва Франс прес. \n\tГрупа депутати в парламента на Киргизстан започна да събира подписи за свикване на извънредно заседание във връзка със създалата си ситуация около бившия президент. \n\tПривърженици на Атамбаев смятат да свикат митинг в Бишкек по-късно днес и да поискат оставката на сегашния президент. Това заяви самият експрезидент пред журналисти. Според него кръвта на загиналите и пострадалите при вчерашния щурм срещу дома му в Кой-Таш \"лежи на съвестта на президента Сооронбай Жеенбеков\". \n\tПресцентърът на ДКНС предупреди жителите на страната, че разпространителите на провокационни материали подлежат на отговорност . Посочва се, че се води \"активна работа да не се допускат и да се пресичат такива продължаващи провокационни действия от страна на отделни сили, заинтересовани от дестабилизация на обстановката\".  Бившият президент на Киргизстан Алмазбек Атамбаев призна, че лично е стрелял по атакуващите дома му командоси от спецчастите при вчерашния им опит да го арестуват. Това заяви самият Атамбаев пред журналисти, цитиран от ТАСС. Атамбаев отбеляза също, че е готов да съдейства за освобождаване на задържаните от неговите привърженици при щурма бойци от спецчастите, съобщава БТА. ", "date": "2019.08.08", "title": "Провален щурм на командоси за арест на бивш президент на Киргизстан"}
{"url": "https://clubz.bg/86401-trymp_posreshtnat_s_protesti_v_dejtyn_i_el_paso", "text": "Президентът на САЩ Доналд Тръмп посети вчера градовете Дейтън, щата Охайо, и Ел Пасо, Тексас, където двама нападатели застреляха над 30 души през уикенда, предаде Ройтерс. \n\tПридружен от първата дама Мелания, Тръмп се срещна с ранени при атаките и спасители. И в двата града президентът на САЩ бе посрещнат от демонстранти, които го обвиниха, че със своята антиимигрантска и расистка според тях реторика е разпалил напрежение, създало благоприятен климат за такива нападения. \n\tТръмп първо се срещна в болницата Маями Вали в Дейтън с ранени при стрелбата в града рано сутринта в неделя. Тогава мъж уби девет души преди да бъде ликвидиран от полицията. Мотивите на нападателя не са изяснени. \n\tВъпреки че тази първа спирка на Тръмп премина почти изцяло извън светлините на прожекторите, пред болницата се бяха събрали демонстранти, които скандираха \"Направете нещо!\" и издигнаха лозунги като \"Омразата не е добре дошла тук\" и \"Спрете този терор\". Говорителката на Белия дом Стефани Гришам съобщи, че президентът и първата дама на САЩ са се срещнали с няколко ранени в болничните им стаи и с други, които вече са били изписани, и са благодарили на медиците за тяхната работа. След Дейтън президентът и първата дама на САЩ отидоха в Ел Пасо, близо до границата с Мексико, където в Университетския медицински център се срещнаха с ранени при атаката, извършена в магазин на Уолмарт (Walmart) в събота.  \n\tТогава мъж, публикувал антиимигрантски манифест в интернет, застреля 22 души преди да бъде задържан. Нападателят изглежда е бил взел на мушка хора от латиноамерикански произход, като сред жертвите му са осем мексиканци. \n\tДвете масови убийства, извършени в интервал само от 13 часа, възобновиха дебатите в САЩ за затягане на контрола върху огнестрелните оръжия. \n\tПреди да отпътува от Белия дом, Тръмп се обяви за затягане на проверките на хората, които искат да си купят огнестрелни оръжия, и да не бъде позволявано на психичноболни да се сдобиват с такива. Той прогнозира, че Конгресът ще подкрепи тези две мерки, но не и забрана на огнестрелните оръжия с възможност за автоматична стрелба.  \n\tФаворитът за номинацията на демократите за президентските избори в САЩ догодина Джо Байдън обвини стопанина на Белия дом, че \"раздухва пламъците на белия супремасизъм\", предаде Асошиейтед прес. Повечето претенденти за президентската номинация на демократите излязоха с подобни позиции. Това дава индикации колко остри и горчиви ще бъдат културните и политическите разделения в САЩ по дългия път до изборите през ноември догодина, отбелязва АП. \n\tДвете масови убийства освен това обединиха кандидатите демократи, които през последните седмици взаимно се критикуваха. \n\tМеждународната правозащитна организация \"Амнести интернешънъл\" междувременно предупреди хората, пътуващи до Съединените щати, да бъдат изключително предпазливи, предаде ДПА. \n\tТя се аргументира с \"необузданото огнестрелно насилие, което е станало толкова често срещано в Съединените щати, че е равнозначно на криза с човешките права\". \n\tПредупреждението, отправено от \"Амнести интернешънъл\", следва модела на аналогични послания на Държавния департамент на САЩ до американците, пътуващи в чужди страни, отбелязва ДПА. \n\tПравозащитната организация призова хората, отиващи в Съединените щати, да бъдат \"изключително бдителни по всяко време и внимателни, предвид факта, че населението повсеместно притежава огнестрелни оръжия\", пише БТА.", "date": "2019.08.08", "title": "Тръмп посрещнат с протести в Дейтън и Ел Пасо"}
{"url": "https://clubz.bg/86403-tri_dni_izdirvat_turist_v_planinata", "text": "Трети ден в Пирин планина тече издирвателна операция, започнала с изчезването на двама туристи, единият от които бе намерен, но отказа помощ. Планинският отряд в Сандански продължава с търсенето на втория мъж, съобщава Нова тв. Двамата са българи на възраст между 60 и 65 години. Тръгнали на преход от местността Попина лъка във вторник сутринта. Във вторник вечерта, около 22 ч., е подаден сигнал, че двама възрастни туристи са се изгубили в района на Башлийца, съобщиха от ПСС-Сандански. Башлийца се намира в района на Спано поле - маршрут, който не е популярен сред туристите. След получаването на сигнала е започнала акция. Спасители са обходил целия циркус, но без резултат. Информацията, идваща от загубилите се, била неточна - в добавка те продължавали да се движат вместо на място да изчакат спасителите. За \"шанса\" да замръкнеш в планината пред заключена врата, докато вътре си празнуват Вчера, около 16:00 часа е бил намерен единия от изчезналите. Оказа се, че високо в планината туристите са се разделили. Той се е държал арогантно със спасителите, обяснил им е, че няма нужда от тяхната помощ и е продължил сам, като преди това е получил съвет накъде да продължи, за да стигне до близка хижа. Предполага се, че поведението му е провокирано от разходите, които трябва да плати за издирвателната операция, посочва Нова.", "date": "2019.08.08", "title": "Три дни издирват турист в планината"}
{"url": "https://clubz.bg/86405-sobstvenikyt_na_tad_grup_garanciq_pod_100_hil_lv_ili_arest", "text": "Апелативният специализиран наказателен съд ще гледа днес мярката за неотклонение на собственика на „ТАД Груп“ Иван Тодоров. Той иска по-малка гаранция от наложените му 100 000 лева, а прокуратурата - постоянен арест. Тодоров е обвинен в подбудителство към кибертероризъм. Според прокуратурата той е накарал Кристиян Бойков да копира нерегламентирано данни от информационната система на НАП и да ги разпространи в публичното пространство. Според държавното обвинение това е създало смут и страх в обществото. Бойков е с парична гаранция 20 000 лева, а търговският директор на „ТАД Груп“ Георги Янков е с мярка - подписка.", "date": "2019.08.08", "title": "Собственикът на \"ТАД Груп\": гаранция под 100 хил. лв. или арест"}
{"url": "https://clubz.bg/86407-turizmyt_ne_bil_v_kriza_chakame_2_miliona_posetiteli_prez_avgust", "text": "Няма криза в българския туризъм. Само през август се очакват 2 милиона посещения в страната. Това коментира в сутрешния блок на бТВ Румен Драганов от Института за анализи и оценки в туризма. След слабия старт на сезона, сега ситуацията се нормализира, стана ясно от думите му.  Най-високата заетост - 88% на всички хотели - е била на 3 август. За целия месец ще е средно 68%, прогнозира Драганов.  Това е спад спрямо средната заетост за миналата година - 71 на сто т.е.  , обясни Драганов. Ангелкова видя негативна кампания срещу морския туризъм  Той цитира данни на Националния статистически институт (НСИ), според които 91 000 души повече са влезли в страната през юли. По думите му данните на института показват че имаме 38% възвръщаемост на туристите. \"Като цяло сме абсолютно стабилни, но разликата е в качеството\", посочи. Сянка за 40 лева, вода за 11 лева. Заповядайте пак! Заради слабия в началото сезон  . Три хотела даже с 50 на сто. Това е в хотелите по-ниска категория. Всеки качествен хотел обаче държи цена и даже няма места, каза още Драганов. На въпрос кои са най-платежоспособните туристи, отвърна \"българите\". Сянка за 40 лева, вода за 11 лева. Заповядайте пак!", "date": "2019.08.08", "title": "Туризмът не бил в криза. Чакаме 2 милиона посетители през август"}
{"url": "https://clubz.bg/86410-yunajted_prie_ofertata_na_inter_za_lukaku", "text": "\"Манчестър Юнайтед\" най-накрая прие оферта на \"Интер\" за Ромелу Лукаку и се очаква днес трансферът да бъде официализиран. Стига белгиецът да мине успешно медицински преглед и да сключи персоналния си договор. Според английските медии \"Интер\" ще заплати 78 милиона евро, а цената може да достигне 91 млн. при определени постижения на футболиста и отбора. Лукаку отпадна от сметките на новия треньор на \"червените дяволи\" Оле Гунар Солскяр и за негов трансфер се говори още от пролетта. \"Интер\" направи няколко предложения, които обаче не достигаха финансовите претенции на \"Юнайтед\". Пропадна сделката между \"Ювентус\" и \"Юнайтед\" за Дибала Наскоро в битката се намеси и \"Ювентус\". Торинци и британският гранд договориха размяна с Пауло Дибала, но тя не се случи, тъй като аржентинецът постави непосилни финансови изисквания. Лукаку пристигна в Милано късно снощи. В последните дни той предпочете да тренира с \"Андерлехт\", а не с \"Юнайтед\", така предизвика гнева на шефовете от \"Олд Трафорд\". Въпросът сега е кой футболист ще привлече \"Манчестър Юнайтед\" за заместник на белгиеца, дали въобще ще има такъв? Трансферът на Хари Магуайър в стойности (ВИДЕО) Споменава се списък с половин дузина играчи. Счита се, че най-отгоре в момента е Марио Манджукич от \"Ювентус\". Трансферният прозорец за британските клубове затваря днес в 19 часа българско време. Трансферът на Хари Магуайър в стойности (ВИДЕО)", "date": "2019.08.08", "title": "\"Юнайтед\" прие офертата на \"Интер\" за Лукаку"}
