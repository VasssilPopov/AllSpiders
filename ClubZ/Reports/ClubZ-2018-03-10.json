{"url": "http://clubz.bg/65239-ne_e_qsno_dali_es_shte_plashta_mita_za_stomana_i_aluminij_na_sasht", "text": "Европейският съюз не е получил яснота по въпроса дали САЩ ще освободят страните-членки от нови мита върху вноса на стомана и алуминий. Това съобщи днес еврокомисарката по търговията Сесилия Малмстрьом. Тръмп: Ако не искате мита, докарайте си заводите в САЩ Тя се срещна с американския пратеник в Брюксел Робърт Лайтхайзър, предаде Франс прес.   И японският търговски министър Хирошиге Секо е водил преговори с американците в Брюксел днес. Президентът на САЩ Доналд Тръмп подписа документ за налагане на вносно мито от 25 процента за стоманата и 10 процента за алуминия, който трябва да влезе в сила до 15 дни. Той обаче освободи Канада и Мексико от тези мита и даде надежда, че има възможност да освободи и други съюзници.  \n\tПрез миналата година страни от ЕС са изнеси около 5,5 милиона тона стомана за САЩ. През 2017 г. САЩ са купили 5 процента от японската стомана и едва 1,1 процента от китайската. ", "date": "2018.03.10", "title": "Не е ясно дали ЕС ще плаща мита за стомана и алуминий на САЩ"}
{"url": "http://clubz.bg/65238-asad_s_novi_uspehi_sreshtu_buntovnicite_v_iztochna_guta", "text": "Сирийската армия е завзела Месраба в източна Гута и е разделила бунтовниците в големите градове Хараста и Доума, съобщи БиБиСи.  Вече трета седмица настъплението срещу последните сили срещу Асад в близост до Дамаск доведе до смъртта на 976 души, твърдят от Сирийската обсерватория за човешки права.  Асад пак удари Източна Гута, поне 14 цивилни жертви Асад и основният му съюзник - Русия, твърдят, че военната кампания е нужна, за да бъдат премахнати бунтовниците, които обстрелват столицата. Освен директно нападение, се правят и \"евакуационни сделки\", които позоляват на бунтовниците да избягат в зони в северозападна Сирия. С тях бягали и семействата им и други цивилни. Ако успее да завземе Гута, Асад ще отбележи втора голяма победа след изтикването на бунтовниците от Алепо в края на 2016 г. Той жъне успехи, откакто Русия се включи във войната преди две години и половина. Междувременно турската офанзива \"Маслинова клонка\" срещу кюрдите в северната част на страната продължава. Планът е тя да бъде разширена към иракската граница и град Кобане, съобщи БТА Ердоган: Ще обсадим Африн до дни Той е възмутен и че Атлантическият алианс не му помага във военната операция: Операцията е насочена срещу кюрдските милиции, които Анкара смята за терористични организации, свързани с нелегалната Кюрдска работническа партия (ПКК).  Ердоган: Ще обсадим Африн до дни", "date": "2018.03.10", "title": "Асад с нови успехи срещу бунтовниците в източна Гута"}
{"url": "http://clubz.bg/65237-evrosocialistite_sreshtu_jozef_dol_zaradi_replika_v_sofiq", "text": "Партията на европейските социалисти (ПЕС) с лидер Сергей Станишев реши да се конфронтира с Европейската народна партия и лидера й Жозеф Дол на местна територия. Причината - репликата на Дол след среща на ЕНП в София, която гласи:  Думите на Жозеф Дол са от прессъобщение на ГЕРБ от събитието в София, провело се на 9 март. Жозеф Дол: Социалистите завиждат, Борисов е най-успешният шеф в Европа Според Станишев и европейските социалисти   Причината е, че ГЕРБ са във властта в коалиция с националистически партии, а на управляващите постоянно им се налага да разясняват антиевропейските изказвания на коалиционните вицепремиери и министри. Става дума за реакция на вицепремиера Валери Симеонов по адрес на Ска Келер, която бе в София по повод протестите за Пирин. В резултат на думите на Симеонов самият Министерски съвет се разграничи. Правителството се разграничи от изява на Валери Симеонов Правителството се разграничи от изява на Валери Симеонов", "date": "2018.03.10", "title": "Евросоциалистите срещу Жозеф Дол заради реплика в София"}
{"url": "http://clubz.bg/65233-nadziratelite_na_zatvorite_iskat_evropa_i_za_nas_snimki", "text": "Синдикатът на затворническите надзиратели в България събра днес над 1500 души на национален протест в София. Над 20 автобуса и 100 автомобил пристигнаха в столицата днес, организирани от синдикалните структури по места. Те минаха през Министерството на правосъдието, през Министерство на финансите до Министерския съвет. \"Европа и за нас\" е основният лозунг и искане на протеста. Служителите в затворите твърдят, че несправедливо имат най-ниските заплати в сектора за сигурност. Те се обявиха и в защита на правата и интересите на служителите на Главна дирекция „Изпълнение на наказанията“ и Главна дирекция „Охрана“. Служителите на затворите искат 20% увеличение на заплатите и увеличаване на броя им. Настояват още и за по-добри условия на труд, проблем с натрупания отпуск (около 200 000 дни към края на 2017 г), качеството на униформите, лошото оборудване и все по-увеличаващата се агресия срещу тях.  ", "date": "2018.03.10", "title": "Надзирателите на затворите искат \"Европа и за нас\" (СНИМКИ)"}
{"url": "http://clubz.bg/65229-shefyt_na_kevr_se_obqvi_protiv_zakonoproekta_na_patriotite", "text": "Председателят на Комисията за енергийно и водно регулиране (КЕВР) Иван Иванов се обяви против законовите предложения на \"Обединените патриоти\", които дават повече правомощия на регулаторния орган.  По спешност: \"Патриотите\" поискаха ясни права на КЕВР да спира сделки Предложенията на ОП идват след сделката между ЧЕЗ и Инерком за българския електроразпределител. В законопроекта е предвидено КЕВР да разрешава действия по разпореждане с дялове и акции, представляващи повече от 20% от капитала на търговски дружества, които са лицензирани за пренос на електро енергия, топлинна енергия и газ. Това е с цел защита на националната сигурност, мотивират се от \"Атака\", НФСБ и ВМРО. КЕВР обаче няма капацитета да се произнася по темата за произхода на средствата за сделката или досието на купувача, нито да разследва дали са извършвали злоупотреби и нарушения в миналото. Иванов подчерта, че това не е бягство от отговорност. А ако има отклонение от лицензите, ще следват наказателни мярки.", "date": "2018.03.10", "title": "Шефът на КЕВР се обяви против законопроекта на \"патриотите\""}
{"url": "http://clubz.bg/65235-koshlukov_maha_producentka_na_denqt_zapochva_s_kultura", "text": "Програмният директор на БНТ Емил Кошлуков е премахнал продуцентката Весела Петрова от предаването \"Денят започва с култура\", съобщава  . Тя бе сред хората, обвинили новоназначеният Кошлуков в натиск върху предаването.  \"Денят започва с култура“: Кошлуков оказва натиск за гости и въпроси Петрова, която от 20 години работи в националната телевизия и от 7 години разработва предаването, не е уволнена. Вместо това Кошлуков е подписал заповед, в която променя екипа на \"Денят...\" - на два екипа с един продуцент, Петрова е липсвала. Затова не били уведомени нито главният продуцент, нито генералният директор на БНТ. Константин Каменаров: Кошлуков е с безспорни качества Кошлуков наскоро обвинил Петрова, че не тя е направила поръчан от него анализ на рейтинга на предаването, критикувано от него за елитарния му език и слабото зрителско внимание. Анализът й показвал, че то има малки по-ниски резултати от сутрешния блок на телевизията и \"Здравето отблизо\", преди и след него. Кошлуков и Светият синод били жертва на езика на омразата През миналата година СЕМ избра Константин Каменаров за шеф на БНТ в конкуренцията на Кошлуков. Бившият депутат от \"Новото време\" почти до последно изглеждаше като фаворит в надпреварата. За последно той беше водещ в свързваната с Делян Пеевски телевизия \"Канал 3\", а преди това беше изпълнителен директор на \"ТВ Седем\" и \"Нюз7\" – два тв канала, финансирани от КТБ и фалирали малко след нея, припомня Медиапул.  Константин Каменаров: Кошлуков е с безспорни качества Кошлуков и Светият синод били жертва на езика на омразата", "date": "2018.03.10", "title": "Кошлуков маха продуцентка на \"Денят започва с култура\""}
{"url": "http://clubz.bg/65230-nov_ruski_zakon_naj_nakraq_prizna_syvremennoto_rusko_izkustvo", "text": "Русия вече законно признава съвременното изкуство за изкуство. Досега ценни творби, създадени преди по-малко от 50 години, бяха официално разглеждани като „луксозни стоки“ и подлежаха на 30% вносно мито. Това се промени с нов закон, който е част от радикалното преразглеждане на правилата за внос и износ в Русия с цел отваряне на руската арт сцена към света, съобщава The Art Newspaper. Тереза Ярочи Мавика, италианският директор на V-A-C (фондацията за съвременно изкуство на газовия милионер Леонид Михелсон), смята, че негови коментари, направени през 2016-а на форуми за законодателстово на арт пазара в Санкт Петербург са допринесли законодателите да видят спешната нужда от новия закон. Михелсон е трансформирал бивша електроцентрала близо до Кремъл в музей на съвременното изкуство с разгърната площ от 20 000 кв. м и цена от 300 млн. долара. Мавика е на мнение, че по предишния закон той не би могъл да отвори музей. Досегашните закони са били създадени в хаоса на 90-те години след колапса на СССР, за да се предоврати масовото изнасяне на културни ценности от страната. Но освен това те са направили невъзможен и вноса на изкуство заради високите мита и липсата на гаранции за реекспорт на частни колекционери. Съответно, руснаците открили друг начин и започнали да базират своите частни колекции в Европа. Въпреки това през последните години се забелязва нарастване на броя на частните музеи в Москва. Много от техните основатели милиардери са близки до Кремъл и попаднаха сред санкционните списъци на Запада. Но някои от тях развиха проекти, които подкрепят изгряващи руски художници, и днес показват не само западно изкуство, но и такова, потискано в съветските времена. Те трябваше да открият начин да заобикалят предишния закон, като внасят модерно изкуство през държавни институции като държавното бюджетно обединение „РОЗИСО“, организиращо изложбите на Министерство на културата, или чрез държавни музеи. Белов вярва, че новият закон ще бъде от полза за съвременното руско изкуство, което ще може да се интегрира на световната арт сцена. Юлия Петрова, директор на Музея на руския импресионзиъм в Москва, основан от милиардера Борис Минц, допълва, че законът признава вече съществуващата практика – държавните и частните музеи да „вършат една и съща работа“. Маргарита Пушкина, организатор на най-голямото и единствено изложение за съвременно изкуство в Русия, което се разраства от година на година, не е особено убедена от ползата от новия закон за нейния панаир. Но смята, че той ще заздрави съвременната арт сцена като цяло, защото все повече богати колекционери ще се обръщат към съвременното изкуство, а това ще стимулира сектора.", "date": "2018.03.10", "title": "Нов руски закон най-накрая призна съвременното руско изкуство"}
{"url": "http://clubz.bg/65236-trymp_zabrani_priklad_za_uskorena_strelba", "text": "Американският президент Доналд Тръмп подписа меморандум снощи, с който е наредил регулаторна промяна върху оръжията в САЩ, съобщи БиБиСи. Ученичка загина при стрелба в САЩ Той е забранил изцяло т.нар. \"бъмп\"-приклади за полуавтоматични оръжия. Те използват отката, за да ускоят сериозно скорострелността на оръжието, доближавайки го до автоматично. Решението на Тръмп трябва да бъде одобрено от бюджетното министерство, но не и от Конгреса, където би се сблъскало с мощното американско оръжейно лоби. Националната оръжейна асоциация подкрепя повече регулации на тези устройства, но не и категоричната забрана. Те все още не са я коментирали. В стрелбата във Вегас миналата година Стивън Падок, който уби 58 души, бе именно с такъв приклад. Той струва едва около 100 долара и с него се ускорява стрелбата до 400-800 изстрела в минута.", "date": "2018.03.10", "title": "Тръмп забрани приклад за ускорена стрелба"}
{"url": "http://clubz.bg/65234-yunajted_izlyga_livyrpul_v_naj_golemiq_mach_na_angliq", "text": "\"Манчестър Юнайтед\" победи \"Ливърпул\" с 2:1 в голямото дерби на английския футбол - мач №200 между най-успелите и най-популярни клубове на Острова. Маркъс Рашфорд вкара голове близнаци в 14-ата и 24-ата минута. И в двата случая Давид де Хеа изритваше топката напред, Ромелу Лукаку печелеше \"първа топка\" и асистираше на английския национал. Разликата е, че в първия случай Рашфод получи директен пас и технично откри резултата. А във втория имаше късмет след кратко разбъркване топката да стигне до него и той да я прати в мрежата. \"Червените дяволи\" направиха добро първо полувреме, в което демонстрираха ефективност и се справиха с огневата мощ на своя съперник, който в последните седмици се намира в страхотна форма и бележи много голове. А резултатът можеше и да е 3:0, Хуан Мата бе близо до попадение. След почивката Жозе Моуриньо очаквано \"паркира автобуса\" пред Де Хеа - домакините се прибраха дълбоко в половината си. \"Ливърпул\" натисна, зареди корнери, центрирания и удари. В 66-ата минута \"червените\" от \"Анфийлд\" получиха шанс за обрат - Ерик Баи си вкара автогол. Така до края \"Ливърпул\" хвърли още повече сили в атака, но \"Юнайтед\" оцеля и спечели първа победа над вечния си съперник от две години насам. Тимът на Юрген Клоп два пъти имаше претенции за неотсъдени дузпи. Поради контузия за \"Манчестър Юнайтед\" не игра звездата Пол Погба, а Моуриньо хвърли в смут медиите, като заяви, че не знае колко ще отсъства французинът. Така \"дяволите\" спечелиха важна битка за второто място - точките им вече са 65, срещу 60 за \"Ливърпул\". \"Тотнъм\" е четвърти с 58, следват \"Челси\" и \"Арсенал\", съответно с 53 и 45. Убедителен лидер е \"Манчестър Сити\" със 78.", "date": "2018.03.10", "title": "\"Юнайтед\" излъга \"Ливърпул\" в най-големия мач на Англия"}
{"url": "http://clubz.bg/65231-nesvobodnite_medii_v_evropa", "text": "Доскоро организациите за защита на свободата на словото подценяваха риска от физически атаки срещу журналисти в Европа. Обаче не могат да си позволят да го правят занапред. Убийството на 27-годишния словашки разследващ журналист Ян Куцияк и годеницата му Мартина Кушнирова едва няколко месеца след взривяването на малтийската журналистка Дафне Каруана Галиция коренно промени представата за Европа като мирен континент. Последното разследване на убития журналист Ян Куцияк Организациите за свобода на медиите смятаха, че “това не може да се случи тук“ като се позоваваха на добрите позиции на повечето европейски страни в класацията на “Репортери без граници“ (България е на 113 място – б.р.). Вниманието бе съсредоточено най-вече върху Западните Балкани и Турция, където атаките на правителството над свободата на пресата достигнаха невероятни висоти. Когато става дума за Европейския съюз, проблемите обикновено са други: злоупотреби със законите от страна на управляващите, липса на защита за източниците на информация, авторитарните настроения в Унгария и Полша, медийната концентрация в страни като Италия или залезът на ценности като плурализъм и независимост на медиите. Убийството на осем журналисти и карикатуристи от френското сатирично издание “Шарли Ебдо“ от двама джихадисти през 2015 г. беше истински шок. Но тази атака беше до известна степен изключение. В сравнение с нивото на насилие над журналисти в страни като Сирия и Мексико, европейските страни са смятани за безопасно място за практикуване на журналистика. След последните жестоки убийства обаче картината изглежда по-различна. Синовете на убитата в Малта журналистка поискаха оставката на премиера  Освен винаги съществуващия риск от тероризъм, възходът на екстремистките партии и популистките движения прави журналистическата работа още по-опасна. Репортери са нападани по време на протести. Редактори стават обект на атаки в социалните мрежи. Европейските политически лидери вземат пример от Доналд Тръмп и насърчават враждебността срещу пресата, като така дават зелена светлина на насилието срещу журналисти. Премиерът на Словакия Роберт Фицо изказа своите съболезнования след убийството на Куцияк и обеща справедливостта да възтържествува. Само няколко месеца по-рано обаче, той нарече журналистите  . Чешкият президент Милош Земан пък се появи на пресконференция в Прага с модел на автомат Калашников с надпис “журналисти“. Премиерът Фицо нарече журналисти \"мръсни, антисловашки проститутки\" Във Франция медиите са под непрекъснати атаки не само от страна на крайнодесни или крайнолеви, но все по-често и от лидери на традиционни политически движения. И накрая идва организираната престъпност. Европол идентифицира 5 000 международни организирани престъпни групи на територията на Европейския съюз през 2017 г. в сравнение с 3 600 през 2013 г. Ръстът е отражение на по-доброто разузнаване, но е и знак за увеличаването на сложността и обема на престъпните дейности, смятат от организацията. Организираните престъпни групи отдавна са показали, че не харесват журналистите. В Италия, страна основателка на ЕС, над 200 журналисти получават полицейска закрила през 2017 г., твърдят от “Репортери без граници“. Роберто Савиано, авторът на книгата “Гомор“, унищожителен репортаж за неаполитанската мафия, живее в изгнание от 2006 г., заради заплахите за живота му. Възходът на международните проекти за разследваща журналистика изнервя тези групировки. Международния консорциум на разследващите журналисти (ICIJ), който стои зад “Суислийкс“ и “Досиетата Панама“, и други групи, например Проектът за разследване на организираната престъпност и корупцията (OCCRP), се изправят срещу “тъмните мрежи“ – пресечни точки на бизнеса, политиката, престъпния свят и тероризма, като събират, систематизират и публикуват огромни количества данни за измами и укриване на данъци. Ян Куцияк разследва Калабрийската организация “Ндрагента“ и връзките й със словашки политици, когато е убит. Според италианската прокуратура, мафиотската организация има връзки с мексикански наркокартели и дори с терористичната организация “Даеш“ (позната също като “Ислямска държава“). Разследването на смъртта на Куцияк все още продължава, но убийството му е сигнал, че престъпната организация няма да толерира опитите да бъде разобличена. Страховете му се сбъдват. Основно предизвикателство пред медиите и международните организации сега е да осигурят на журналистите ресурси, опит и умения за оценка на рисковете, когато се захващат с опасни теми. Младите журналисти най-вече трябва да бъдат предупреждавани за рисковете, които поемат, при разследването на организирани престъпни групи. Националните правителства в Европа и институциите на Европейския съюз изглежда не оценяват адекватно как тези заплахи ще повлияят на сигурността, върховенството на закона и демокрацията на Стария континент. Те обаче трябва да помнят, че  Европейският съюз трябва да накара страните членки да разберат, че нападенията над журналисти и ограничаването на свободата на медиите ще има последствия. И най-вече трябва да превърнат в пръв приоритет на Европол разследванията, свързани със свободата на словото. Ако сега Европа остане пасивна, безнаказаността ще управлява. А както показва примерът на Латинска Америка, това ще бъде интерпретирано от враждебно настроените към журналистите като . Синовете на убитата в Малта журналистка поискаха оставката на премиера  Премиерът Фицо нарече журналисти \"мръсни, антисловашки проститутки\"", "date": "2018.03.10", "title": "(Не)свободните медии в Европа"}
{"url": "http://clubz.bg/65232-kotka_spasi_horata_si_ot_pojar", "text": "Американска котка бе провъзгласена за герой, след като спаси стопаните си от пожар, разказва БТА. Случката се е разиграла в град Маккийспорт, щата Пенсилвания. Както котката, така и собствениците й остават безименни.  Огнеборците са установили, че пожарът е започнал на тавана и се разпространил към банята. Пожарникарите отбелязват, че ако не е била навременната намеса на котката, за час или два ситуацията е щяла да излезе извън контрол.  Вътрешността на къщата е напълно изгоряла. Семейството са получили убежище от Червения кръст.", "date": "2018.03.10", "title": "Котка спаси хората си от пожар"}
{"url": "http://clubz.bg/65215-zashto_sreshta_trymp_kim_e_opasna_i_neobmislena", "text": "Единият е егоцентричен маниак с психически отклонения, въоръжен с ядрени оръжия новак, който еднакво плаши и съюзниците си, и враговете си. Такъв е и другият. Необичайната перспектива за директни разговори между Доналд Тръмп и Ким Чен Ун би могла да бъде прекрасен момент на карма за особените световни лидери. Ако не беше тяхната способност да затрият половината планетата. Казват, че получаваме лидерите, които заслужаваме. Тези двамата със сигурност се заслужават един друг. Но наистина ли светът заслужава съдбата му да бъде определяна от двама малки Rocketmen? Севернокорейският диктатор вече е постигнал повече от това, което неговият сталинистки режим иска - да бъде приеман като равен от могъщите Съединени американски щати. Като сяда срещу Тръмп, Ким няма нужда да приема нищо, за да излезе като победител. Тръмп, от друга страна, се опитва да се представи като Роналд Рейгън в Рейкявик. Той продължава своите нереалистични опити да върне стрелките на часовника обратно в 80-те години на 20 век, когато хората сякаш харесваха неговия лъскав позлатен стил малко повече. Разбира се, Ким не е Михаил Горбачов, а и Рейкявик приключи с провал. Но като изключим това, се подражава ревностно на този модел. Едно вече е ясно за тази полуобмислена идея - по-вероятно е Тръмп да издаде класифицирана информация, отколкото да получи надмощие с какъвто и да е вариант на смислена сделка. Подобна гледна точка има предистория. Съвсем наскоро, миналата събота, нашият скъп лидер издаде информация за своята севернокорейска сделка по време на вечерята на  клуба Гридирон. В един момент главнокомандващият излезе извън сценария, за да смутолеви нещо несвързано за севернокорейците. И в случай, че някой не е схванал новината, продължи: \"Няма да изключвам провеждането на директни разговори с Ким Чен Ун. Няма. А доколкото има риск от преговори с луд човек, това е негов проблем, не мой\". Част от хората решиха, че той се шегува. Други бяха просто смутени и объркани. Южнокорейските официални лица по-късно посочиха, че Тръмп не е говорил със севернокорейците, а вместо това е говорил с тях. Така че отначало политическите наблюдатели допуснаха естествено, че Тръмп е объркал двете Кореи. Не съвсем. Той просто обърка вечерята на клуба с Овалния кабинет. Лесна грешка за някого, който пита плашащите си гости в Мар-а -лаго какво трябва да прави с контрола върху оръжията. Да издава тайни е нещо, което Тръмп просто не може да спре да прави. Той услужливо информира руския посланик за някаква свръхсекретна разузнавателна информация за \"Ислямска държава\", когато той намина на посещение миналата година, както всички добри стопани правят, когато искат да нагледат притежанията си.  \n\tТръмп отново го направи вчера (в четвъртък - б.р.), когато си подаде главата в залата за брифинги, за да съобщи новините за Северна Корея преди съобщението от южнокорейските власти, което дойде час по-късно. Без съмнение, Тръмп е много доволен от състоянието на нещата. \"Ким Чен Ун разговаря за ядрено разоръжаване с представители на Южна Корея\", написа Тръмп в туитър. \"Както и няма да има ядрени опити от Северна Корея през този период. Голям прогрес е направен, но санкциите ще останат, докато не бъде постигнато споразумение\". Този Доналд Тръмп няма връзка с онзи Доналд Тръмп, който беше президент на САЩ миналата година.  Тилърсън очевидно губи своето време като се опитва да води преговори със своя шеф. Тръмп няма вече и връзка с мъжа, познат като @realdonaldtrump, който миналия септември написа в туитър: \" Казват, че той има туит за всичко. Но обикновено трябва доста да се върнете назад във времето, за да откриете нещо, в което така тотално се самоопровергава. \n\tЗа новаците по темата за Северна Корея, това вкл. и хората в Западното крило, е добре да се посочи, че споразумението по времето на Клинтън трябваше да спре ядреното въоръжаване. След това се оказа, че Пхенян има тайна ядрена програма. След това администрацията на Буш реши, че е договорила спиране на ядрената програма, заедно с още четири държави, в това число Русия и Китай. Това споразумение издържа до проверките на място през 2009 г. , извършени на принципа \"вярвай, но проверявай\". Съветникът по национална сигурност на Буш, Стив Хадли, обичаше да казва, че има основателни причини да не организираш президентска среща преди да си постигнал нещо в предварителните разговори. Освен че се губи времето на президента, прибързана среща на ниво държавни глави може да унищожи всяка възможност за съгласие. Това е като дипломатическа версия на Изкуството на преговорите, но на мястото на луксозните сгради са войната и мирът. Това едва ли е най-доброто време нашият новопръкнал се Тръмп да сменя съветтниците си по национална сигурност. Най-големият ястреб спрямо Северна Корея - и най-гласовит скептик срещу директните разговори е Джон Болтън, бившият посланик на Буш в ООН и любимец на Fox News. Болтън сега е спряган, че ще поеме поста на съветник по националната сигурност от напускащия Хърбърт Реймънд Макмастър. Някои нарекоха Болтън \"лунатик, който подстрекава към война\", но със сигурност това е нелюбезно към лунатиците. Преди време той каза, че няма да има никакво значение, ако загубят последните 10-те етажа на централата на ООН.  .). Но това не означава, че той не е могъл да бъде дипломатичен в ООН. Означава само, че не е искал да бъде. Имаше време, когато идеалистично настроен нов президент водеше кампания срещу истаблишмънта, обеща да говори с противници на Америка като моллите в Иран и комунистите в Куба. Години наред републиканците свиреха на емоционалната струна на отвращението и възмутата от неговата слаба външна политика. Но този президент се казваше Барак Обама и всички знаем какво мислеше светът за него.  Сега имаме президент, когото Владимир Путин, който проваля санкциите, за да помогне на Ким Чен Ун, държи в джоба си.  Така че срещата ще бъде не на противници, а в много по-горляма степен ще се срещнат хора, които се допълват взаимно. Националисти от цял свят, обединявайте се! Нямате какво да губите освен срама си.", "date": "2018.03.10", "title": "Защо среща Тръмп-Ким е опасна и необмислена"}
{"url": "http://clubz.bg/65227-finlandsko_menyu_na_metyl_gurmeto_varna_mega_rok", "text": "Цонко Цонев обяви поредния участник от \"леденото кралство\", който ще разтърси топла лятна Варна на 18 и 19 август. От финландците \"Апокалиптика\" лъха изтънчен мраз с виртуозни нотки. Възникнали като класическа трибютна група на \"Металика\", създадена от трима приятели от академията \"Сибелиус\" в Хелзинки, - Ейка, Пааво и Перту (не питайте за фамилните имена!), мачкат вече от 25 години - 1993 г. Е, после добавиха авторски парчета и барабанист, а от 2014 г. и вокала Франки Перез. Когато обаче вътре в теб блъска хеви рок, инструментът няма значение - вижте само как им \"отива\" земетресението... или по-скоро  Макс Кавалера: \"Апокалиптика\" естествено широко отвори вратата за подобни или уж различни, но със същата идея подобия като 2 Cellos, красавиците от Harp Twins и безброй други. Nightwish идва във Варна през август Другите участници - хедлайнер на едната вечер, както вече е известно, са Nighwish, също от Страната на 1000-те езера. За справка на нашите  звезди, Nighwish са от градчето Китее с 9000 жители - 10 пъти по-малко от Перник... .  А колко са обичани в България - съвсем бегла представа дава това любителско видео от 2016 г. Само че сега бандата идва и с чисто нов албум. Със сигурност не се нуждае от представяне и Глен Хюз. \"Гласът на рока\", както наричат басиста на \"Дийп Пърпъл\" от ерата, когато соловокал е Дейв Ковърдейл, ще свири 90 минути. Предимно в пурпурно... Б.Т.Р. за Глен Хюз: Чест е да свирим с такъв уникален музикант Хюз има албум Resonate от 2016 г.   В чест и на българите от Б.Т.Р., които ще са групата на Глен, ето и тяхното най-ново парче \"Моята сила\": Доколкото се подочува, предстоят и   Така на шега се определят почитателите на някогашния каварненски рок фест, след като новата кметица ги нарече така. Ех, а какви славни веселби ставаха само... \n\t В момента билетите за двата дни на \"Варна Мега рок\" все още са по 90 лв., а в последния месец преди феста, т.е. - след 18 юли, ще са по 120 лв. Единични не се предлагат. Б.Т.Р. за Глен Хюз: Чест е да свирим с такъв уникален музикант", "date": "2018.03.10", "title": "Финландско меню на метъл гурмето \"Варна Мега рок\""}
{"url": "http://clubz.bg/65220-vojna_na_pametnicite_izbuhna_v_indiq_video", "text": "Война на паметниците се разгоря в Индия, пише в. \"Дейли телеграф.\" Премиерът Нарендра Моди осъди проявите, които окачестви като политически вандализъм. Паметникът на Съветската армия - в жълто. Москва - гневна Управляващата дясна Индийска народна партия (ИНП) спечели регионалните избори в североизточния щат Трипура. Досега там три десетилетия властваше ИКП(м) - Индийската комунистическа партия (марксисти). Десницата реши да се разправи с Ленин, който имаше два паметника в Трипура. Разпространени бяха видеозаписи със свалянето им. Твърди се, че дори с главата на единия хората играли футбол. Комунистите също не дремят. В отговор те оскверниха паметник на Шияма Прасад Мухерджи в големия град Колката, столицата на щата Западна Бенгалия. Това е основателят на партията \"Джан Сангх\", предшественик на ИНП. Тогава ИНП реши да действа в щата Тамил Наду. Там бе повреден паметник на видния реформатор Ероде Венката Рамасами Перияр. Индийското МВР нареди на всички регионални управи да вземат мерки срещу по-нататъшното събаряне или оскверняване на паметници. Нарушителите следва да бъдат незабавно арестувани. Ето как оправда действията си Татагата Рой Суаманиян Суами, новият губернатор на Трипура: Различни комунистически партии управляват в няколко североизточни щата на Индия и в южния Керала. И до днес в град Колката например има сърпове и чукове по редица сгради. Комунистите марксисти обаче се различават от маоистите, които в някои райони водят въоръжена борба срещу властите. В специално изявление ИКП(м) определи свалянето на паметниците на Ленин в Трипура като проява на бесен фашизъм.", "date": "2018.03.10", "title": "Война на паметниците избухна в Индия (ВИДЕО)"}
{"url": "http://clubz.bg/65228-ostaviha_v_aresta_kandidat_premiera_na_katalunq", "text": "Испанският Върховен съд отхвърли молбата на арестувания каталунски политик Жорди Санчес да бъде освободен от ареста, предаде Ройтерс. Така кризата в автономната област може да продължи още дълго време. Санчес бе номиниран за регионален премиер след отказа на Карлес Пучдемон да се бори за нов мандат. Кандидатурата му трябваше да се обсъжда в парламента в Барселона на 12 март и той поиска да присъства на дебатите. Арестуван сепаратист предложен за премиер на Каталуня Жорди Санчес, който е бивш лидер на сепаратисткото движение Каталунско национално събрание (КНС), е в ареста от 17 октомври 2017 г. Обвиненията срещу него са за бунт и противодържавна дейност.  Властите в Мадрид са категорични, че кандидат-премиерът трябва да присъства физически на заседанието, на което ще се обсъжда кандидатурата му. Мотивът на съда да откаже да пусне Санчес е риск от престъпен рецидив. Говорител на регионалния парламент на Каталуня заяви, че сесията в понеделник ще се състои. Областта е с временно отнета автономия от 27 октомври 2017 г. Това стана, след като парламентът на Каталуня обяви едностранно независимост. Той бе разпуснат, а регионалното правителство - уволнено. Централната власт свика предсрочни местни избори на 21 декември. На тях сепаратистите запазиха абсолютното си мнозинство. Няколко от новоизбраните депутати са в ареста. Друга група начело с експремиера Карлес Пучдемон е в доброволно изгнание в Белгия.", "date": "2018.03.10", "title": "Оставиха в ареста кандидат-премиера на Каталуня"}
{"url": "http://clubz.bg/65223-kak_izglejda_nacionalnata_chest", "text": "Точно преди 75 години, на 9 март 1943-та, българите предотвратиха депортацията на своите евреи в нацистките лагери на смъртта. Този акт е бил изопачаван в самата България при комунистическия режим и старателно премълчаван в Съветския съюз. Затова много от нас въобще не знаят за това. Моите спомени са достатъчна свежи - само преди три седмици по нашия проект \"Праведници\" проведохме в Мемориалната синагога на Руския Еврейски конгрес вечер, посветена на гражданския подвиг на българите, спасили своите еврейски съотечественици от унищожение. Така че ще ви разкажа как е станало. В годините на Втората световна война България е съюзник на нацистка Германия и следва политиката на Хитлер. Приети били антисемитски закони, евреите били подлагани на преследвания и грабежи, уволнявали ги, изселвали ги, пращали ги на принудителна работа, носели жълти звезди. Предстояло им да последват съдбата на евреите от Европа - има специален договор на бъгарското правителство с райха. За организирането на \"окончателното решение\" към МВР е създаден Комисариат по еврейските въпроси начело с ревностен антисемит - полковник Алексанър Белев. За контрол и предаване на богатия опит в София пристига заместникът на Айхман Теодор Данекер. В края на февруари 1943 той подписва с Белев договор за депортация в лагерите на смъртта на евреите от Македония и Тракия - области в Югославия и Гърция, предадени от щедрите нацисти във властта на Бъгария. Белев по собствена инициатива зачерква това уточнение - и в издадената от него заповед на експулсиране подлежат просто евреите, тоест - всички евреи. В подготовката на списъците и логистиката участват много хора. Секретната заповед не успява да остане тайна. Плъзват слухове, започва да се надига стихийно възмущение. Еврейската общност от градчето Кюстендил изпраща четирима \"просители\" при депутата от този окръг - заместник-председателя на парламента Димитър Пешев. Той ги приема  в дома си сутринта на 9 март. Операцията по депортацията на евреите трябвало да започне в 11 часа вечерта. Било въпос на минути. Пешев започнал да \"прозвънява\" депутатите. 42-ма от тях се съгласяват да подпишат парламентарен протест. Докато се съставя петицията, Пешев отива при министъра на вътрешните работи Габровски, заплашвайки го, че парламентът и царят са против, обещава му публични протести и го заставя да се обади в големите градове със заповед да чакат специални разпореждания за провеждането на акцията. След това парламентаристите се обръщат към царя - и получават от него устно решение да бъде отменена депортацията. Това става в 8 вечерта, три часа преди насрочената акция. Но борбата за евреите едва започва. Премиерът Филов иска да бъдат отстранени от парламента всички, подписали петицията на Пешев. Само 13 от тях си оттеглят подписите. В това време в защита на евреите се надига православната църква. Митрополит Стефан призовава царя, правителството и обществото да не допускат този национален позор. Той обещава лично да скрие евреите в църкви и манастири. С петиция излизат и най-големите писатели. Възмущението в обществото е толкова силно, че властите се страхуват да изпълнят своите задължения към Хитлер. Ешелоните, предназначени да отведат евреите в лагерите, си тръгват празни. България се оказва единствената страна в Европа, в която еврейското население по време на войната само нараства. Българите показват, че са мъжествен, горд, хуманен народ. Те не дават своите евреи. Не са могли да спасят само 11 хиляди евреи от \"присъединените земи\" - Тракия и Македония. И се срамуват и разкайват за това, а виновните за тази непредотвратена депортация обявяват за престъпници - поименно. Ето какво отличава отговорната нация. Те се срамуват - и досега (чух го отново от българи по време на инициативата \"Праведници\"  в синагогата на Поклонная) - за това, че не са могли да спасят тракийските и македонските евреи. Въпреки че са изтръгнали от ръцете на нацистите всички български евреи. Вижте разликата. В Полша, където загива почти цялото еврейско население, приемат закон за забрана да се споменава участието на поляците в изтребването на евреите. В Украйна правят национални герои убийците на евреи. В Литва подлагат на гонение автора на книгата за масовото съучастие на литовци в Холокоста. Във Франция, където местните власти и полицията събирали евреите в транзитни лагери, отхвърлят - в това число и от държавната трибуна - всеки опит за призив към разкаяние. В Холандия, където почти всички евреи били доброволно дадени на немците, дори не говорят за вие. Всички те са били жертви на нацистите - наистина. Но това не ги оправдава, че са принесли в жертва на нацистите своите евреи. Честта на нацията не е в това да не признаваш своята вина за унищожението на своите съграждани, а в това да осъзнаваш собствената си отговорност за тези, които не са спасени. Малка България показа как народът може да се опази от национален позор и при най-неблагоприятните обстоятелства. Останалата Европа не иска дори да погледне към това. Тя не се ваксинира за антисемитизъм и затова виждаме как той там се възражда от всяка привнесена инфекция. Борисов ще се извини в Скопие за евреите, които не сме спасили  Низкий поклон и благодарность болгарскому народу, обязательно расскажу это внукам  Я как и всякий человек, родившийся и выросший в ссср, об истории евреев Болгарии вообще ничего не знала и вот в моей жизни в Израиле, случилась встреча с непосредствеными участниками этих событий. Их рассказы потрясли меня. И остается только один вопрос, почему те-же православные люди в Болгарии спасали евреев, а в Украине вели на расстрел и всячески помогали фашистам в уничтожении моего народа. Да, нею все подонки, были те кто спасал евреев, рискуя жизнью. Но это были единицы! На фоне большой страны.  Я как этнический Болгарин по материнской линии очень горжусь этим волевым решением целой нации.  Спасибо за информацию! К своему стыду, я ничего об этом не знал.  Впераые читаю . Болгарии респект.  Летом была в Болгарии. Скромные и душевные люди.А об этом смелом поступке во время войны знаю давно и уважаю болгар  Интересный факт \n\tБолгары тоже православные , а понятие о совести и чести нации другие! \n\tОбъясните  \n\tПочему датчане, несмотря на коммерческую выгоду, все же помогали, в то время как поляки и деньги за спасение брали и сдавали, болгары, испанцы не сдали и погромов не устраивали?  Да Дравствует Болгарский Народ, Великий своими деяниями!!! Наш еврейский народ всегда помним Великий ВАШ ПОДВИГ!!! В кровью истекающей Европе были остравка Человечности!!!", "date": "2018.03.10", "title": "Как изглежда националната чест"}
{"url": "http://clubz.bg/65205-izrael_puska_2000_km_gazoprovod_do_evropa", "text": "В началото на 2019  г. Израел очаква инвестиционното решение за изграждането на газопровод от 2000 километра, свързващ огромните газови ресурси в източната част на Средиземно море с Европа. Това съобщи израелският министър на енергетиката Ювал Стайниц пред агенция Ройтерс. Тръбопроводът, който ще тръгне от Израел, през газовите находища на Кипър и оттам за Гърция и Италия ще премине през особено дълбоки води - на близо 3.5 км дълбочина. Анализаторите го определят като крайъгълен камък за бързо развиващия се газов отрасъл в Левантинския басейн -  в източната част на Средиземно море, осигуряващ достъп до големия европейски пазар. САЩ пратиха военна флота край Кипър заради ExxonMobil Европейският съюз смята, че тръбопроводът, оценен на 7 милиарда долара, е \"изключително конкурентен\", а четирите страни-партньори продължават строителните планове за технически сложната линия, каза Стайниц за Ройтерс в кулоарите на конференцията CERAWeek в Хюстън, щата Тексас. Гръцката компания ДЕПА, френско-италианската Едисон и американската Нобъл енерджи  обявиха през 2016 г. общото си начинание за големия енергиен инвестиционен проект - за строежа на Източносредиземноморския газопровод (EastMed), по който синьо гориво ще се пренася от находищата в Израел през Кипър и Гърция до Италия, а вероятно и България, тъй като дотогава ще е готов интерконекторът с Гърция. Тръбата ще пресича Средиземно море до остров Крит, от там ще преминава през Егейско море до Пелопонес и ще стига до областта Епир, Западна Гърция. Все повече и повече газ във водите на Кипър Годишно по тръбата ще се транзитират 16 млрд. куб. метра природен газ от находището \"Левиатан\" край Израел. Все повече и повече газ във водите на Кипър", "date": "2018.03.10", "title": "Израел пуска 2000 км газопровод до Европа"}
{"url": "http://clubz.bg/65225-zapadnite_balkani_ruskoto_ili_evropejskoto_vliqnie_e_po_silno", "text": "Защо държавите от Западните Балкани трябва да се присъединят към ЕС и какво би последвало, ако това не стане? На този и други въпроси отговаря християндемократът Дейвид Макалистър (47 г.) в интервю, дадено за германския в. «Ди Велт». Той е бивш премиер (2010 – 2013 г.) на германската федерална провинция Долна Саксония, от 2014 г. е евродепутат, а от 2017 г. председател на парламентарната комисия по външни работи на Европарламента. Макалистър е с двойно гражданство – германско и британско, баща му е англичанин. Предлагаме ви интервюто на Дейвид Макалистър с незначителни съкращения. Шесте държави могат да се присъединят към ЕС, когато изцяло са изпълнили правните, икономически и политически предпоставки. Европейскят съюз има отколешен интерес за добри отношения със страните от Западните Балкани. Или ще изнасяме стабилност в тези държави, или нестабилността в региона ще застрашава останалата част от континента. Става въпрос за европейски държави, които са заобиколени от членки на ЕС. Те имат дългосрочна европейска перспектива. Новата стратегия на Еврвопейската комисия по разширяването трябва да окуражи тези страни неотклонно да следват пътя по посока на ЕС и да проведат необходимите реформи. Действително някои от държавите в региона са твърде далеч от присъединяване към ЕС. Но това не е причина да загърбим  Балканите. Ако бихме го направили, ще дойдат други, които да заемат мястото ни. Те отчасти вече са там. ЕС опитва да си върне влиянието на Балканите. Иначе идат Русия и Турция Балканите се превърнаха в център на геостратегически интереси. От години наблюдаваме нарастваща активност от страна на Турция, Русия, Китай и на държави от Близкия Изток. Интересите са твърде разнопосочни, но в крайна сметка винаги става въпрос за разширявне сферата на влияние. В някои западнобалкански държави Русия изгради медийното си присъствие. Чрез дезинформационни кампании се правят целенасочени опити за влияние. Това е повод за загриженост. Не. А и изобщо не става дума за анексии. Но нарастващата активност трябва да се държи под око. По традиция Белград има тесни връзки с Москва. Същевременно Сърбия участва в учения на НАТО, както и  в цивилни и военни операции на ЕС. Такъв е примерът в Мали. Държава, която иска да влезе в ЕС, е длъжна постепенно да се приближава до общата външна политика на ЕС и тази по сигурността. Това важи и за Сърбия. В крайна сметка държавите членки на съюза единодушно решават дали страната кандидатка за  членство е изпълнила предпоставките. Може да се спори дали е било разумно или не. Но това е политически сигнал за окуражаване. Повтарям – присъединяването към ЕС зависи единствено от това, дали една страна действително е изпълнила политическите, правните и икономически предпоставки. В редица държави се наблюдава голяма подкрепа. Ние обаче трябва ясно да говорим за положителното. Само в Сърбия между 2014 и 2020 г. ЕС влага 1,5 милиарда евро – в болници, училища и пътища. Ние сме най-големият спонсор. Така е. Въпреки това сега трябва да се взимат под внимание интересите на шестте държави от Западните Балкани. Това примерно важи при вътрешния пазар, при изграждането на пътната инфраструктура или на енергийните мрежи. Става въпрос за това регионът да се обвърже с ЕС. Когато хората доловят, че стъпка по стъпка има напредък, то тогава се увеличава и готовността за реформи.", "date": "2018.03.10", "title": "Западните Балкани - руското или европейското влияние е по-силно"}
{"url": "http://clubz.bg/65214-sreshtata_na_trymp_i_kim_%E2%80%93_pet_vajni_neshta", "text": "Доналд Тръмп се е съгласил да се срещне с лидера на Северна Корея Ким Чен Ун в близките седмици – това е пробив в отношенията между двете държави, които само преди няколко месеца изглеждаха на ръба на конфликта, пише \"Файненшъл таймс\". Нито един дeйстващ американски президент не се е срещал досега с лидер на Северна Корея. Като главнокомандващ, Тръмп ще има възможност лично да говори с Ким, евентуално да изгради доверие и да направи излишен процеса на изпращане на послания чрез емисари. Срещата с Ким - опасен хазартен ход на Тръмп  Северна Корея постави на масата възможността да се откаже от ядрената си програма – а това е сред топ целите на Тръмп във външната политика. Северна Корея много пъти е предлагала да се откаже от ядрените оръжия, а след това не изпълнява обещанията си, за да протака трудните преговори. Като част от последните си овертюри към Сеул и Вашингтон, режимът в Пхенян се съгласи да преустанови тестовете на своите междуконтинентални ракети. Най-вероятно обаче учените и инженерите в Северна Корея все още работят по ядрената програма. От американска гледна точка, една среща през месец май не оставя достатъчно време за подготовка, а Вашингтон и без това няма достатъчно дипломати и експерти по Северна Корея. Въпреки че новината за срещата изненада много наблюдатели, тя бе подготвяна от месеци. Тилърсън е изненадан от решението на Тръмп да се срещне с Ким През последната година Вашингтон оказа безпрецедентен натиск върху режима на Ким чрез санкции и дипломатическа изолация. Тези наказателни мерки изглежда са придумали Ким към масата на преговорите. Дипломатическият процес в това време бе ръководен от президента на Южна Корея Мун Дже-Ин, който използва и олимпийските игри, за да протегне ръка с маслинова клонка към Пхенян. Предложението за среща е било отправено към Тръмп чрез южнокорейски пратеник, който посетил Ким по-рано през седмицата. На пръв поглед това е ситуация, от която печелят и двамата лидери. Тръмп ще покаже, че неговата външна политика постига успехи. Ким ще спечели престиж вътре в страната и ще попадне под светлината на световните прожектори, защото ще се срещне за първи път с американски президент. Мун ще бере плодовете от успешната си дипломация и ще намали напрежението на Корейския полуостров, който доскоро изглеждаше на крачка от конфликта. По-късно може да се появят проблеми, разбира се, ако преговорите забуксуват. За Ким самото провеждане на срещата ще се брои за успех и ще му донесе личен престиж и легитимност за изолирания режим. За американския президент уравнението е по-сложно. Експертите са скептични по вероятността Пхенян наистина да се откаже от ядрената си програма, на която гледа като на възпиращ фактор срещу евентуална американска агресия. Режимът може и да даде такова обещание, но историята показва, че те не се изпълняват. През 1994 г. Северна Корея подписа споразумение да замрази програмата си за оръжеен плутоний в замяна на помощи. Сделката се разпадна през 2002 г. след като разузнаването узна, че режимът тайно е започнал програма за обогатяване на уран. През 2005 г. Пхенян се ангажира с безядрено бъдеще и само година по-късно извърши тест на първото си ядрено устройство. Тилърсън е изненадан от решението на Тръмп да се срещне с Ким", "date": "2018.03.10", "title": "Срещата на Тръмп и Ким – пет важни неща"}
{"url": "http://clubz.bg/65213-kutev_pita_borisov_kakvo_si_e_govoril_s_babish_za_chez", "text": "Депутатът от БСП Антон Кутев е отправил въпрос към премиера Бойко Борисов в рамките на парламентарния контрол относно сделката за продажбата на ЧЕЗ. И въпросът, и отговорът са в писмен вид и са качени на сайта на народното събрание. Кутев иска да знае за какво българският и чешкият премиер са си говорили по време на визитата на Андрей Бабиш у нас на 22 януари и дали е била засегната темата с енергоразпределителното дружество, превърнала се във взривоопасна само месец по-късно. Кутев е изпратил  си на 2 март. Отговорено му е на 9-и. Те са два: Борисов  : В останалата част от отговора подробно се изброяват темите, които Борисов и Бабиш са обсъдили: миграционната политика, Шенгенското пространство, Брекзит, кохезионната политика и др. Чешкият премиер се среща с Борисов вероятно за продажбата на ЧЕЗ Любопитното е, че на 19 януари, няколко дни преди визитата в София, \"Лидове новини\", собственост на Бабиш, публикува информация за предстоящата визита. Чешкото издание отбеляза тогава, че Бабиш е вероятно да дискутира с Борисов сделката за продажбата на активи на ЧЕЗ. Отбеляза също така, че съществуват съмнения в България за източника на средства на компанията \"Инерком груп\", която може да купи бизнеса на чешката ЧЕЗ в страната. Новините по хода на сделката и до днес пристигат основно от \"Лидове новини\". Ето и как бе отразен в Чехия въпросът с ЧЕЗ след брифинга на двамата премиери през януари:", "date": "2018.03.10", "title": "Кутев пита Борисов какво си е говорил с Бабиш за ЧЕЗ"}
{"url": "http://clubz.bg/65210-sreshtata_s_kim_opasen_hazarten_hod_na_trymp", "text": "Това направо е смайващо: президентът на САЩ Доналд Тръмп прие покана за среща на върха със севернокорейския лидер Ким Чен Ун. Според мен това е също опасен хазартен ход и лоша идея. Не мога да повярвам, че го казвам. От много години, след няколко посещения в Северна Корея, аз призовавам за преки преговори между САЩ и Северна Корея - и със сигурност е по-добре да се разговаря със Севера, отколкото да бъде бомбардиран. Ако изборът е между разговори и ракети, ще избера разговорите. Но правилният начин за провеждане на среща на високо равнище е чрез внимателна подготовка, за да се гарантира, че срещата ще доведе до напредък към мира - и че със сигурност ще послужи на по-висока цел, отколкото просто да придаде легитимност на режима на Ким. Тръмп и Ким се срещат още преди май Както Ким, така и Тръмп са шоумени с усет за драматичното и неочакваното. Това би направило една среща на върха вълнуваща - но създава и големи рискове, ако всичко се обърка. Севернокорейските лидери от години се стремят към международно уважение и доверие; те искат американците да се отнасят към тях като към равни, така че сцена, при която Тръмп и Ким стоят един до друг би представлявала триумф за Пхенян. Севернокорейците отдавна се опитват да установят преки връзки с високопоставени американски представители. В миналото те постигаха това, поставяйки посещението на американски представители (като Бил Клинтън след изтичането на мандата му) като условие за освобождаване на задържани от тях граждани на САЩ. Така че посещението на действащ американски президент в Северна Корея би било голям подарък за Ким и е озадачаващо, че нашият Велик Майстор-на-сделките отстъпва толкова от самото начало. Просто е смайващо, че Тръмп премина от заплахи да \"унищожи напълно\" Северна Корея през септември, като след това заяви, че ядреният му бутон е по-голям от този на Ким, към планирането на уютна среща на върха. По-нормалната процедура би била първо да се преговаря по уреждането на срещата и да гарантираме, че сме получили всички възможни отстъпки и второ, да гарантираме, че срещата на високо равнище ще служи на по-общата цел за решаване на ядрената криза. Това би означавало първо в Пхенян да бъдат изпратени дипломати, които да извършат подготвителна работа и да видят какво споразумение може да бъде постигнато - и разбира се, да гарантират освобождаването на тримата американци, задържани в Северна Корея. Изпратете съветника по въпросите на националната сигурност Хърбърт Р. Макмастър или директора на ЦРУ Майк Помпео. ( Тилърсън е изненадан от решението на Тръмп да се срещне с Ким Дипломати от двете страни ще подготвят срещата през идните няколко месеца, за да уточнят какво може да бъде постигнато - но обещавайки да извърши посещението до май, Тръмп сам се отказа от възможности за влияние и за пазарене. Той ще отиде, а това е нещо, което севернокорейците силно желаят. Честно казано, друго притеснение относно срещата на върха между Тръмп и Ким е, че американският президент може да се съгласи необмислено на някоя вятърничава схема, за да постигне споразумение. (\"Да изтегля войските на САЩ от Окинава и Южна Корея? Няма проблем, ако ми построите една стена.\") На някои срещи във Вашингтон Тръмп е поемал такива ангажименти, че след това негови помощници е трябвало да обясняват, че той не е имал предвид това, което е казал, но поемането на нехайно или глупаво обещание към Северна Корея би било доста по-проблематично. При налагането на митата за стомана и алуминий видяхме, че Тръмп не следва винаги съветите на помощниците си, и изглежда не премисля всичките си действия - а Северна Корея е далеч по-труден проблем. За Тръмп съобщението за срещата на върха носи и допълнителна полза, доколкото измества заглавията на първите страници от темите за порноактриса и разследването за предполагаемата руска намеса. Може би Тръмп е премислил внимателно тази среща, а може би просто иска да смени темата. Освен това ние трябва да успокоим нашите съюзници и партньори в Азия, особено Южна Корея и Япония, че няма да ги изоставим в резултат на някакво споразумение със Северна Корея. Тръмп би трябвало да ги включи в обсъжданията и планирането. Въпреки това е окуражително, че Ким отправи тази покана, че не възразява на подновяването на военните учения на САЩ и че изглежда говори за прекратяване на ядрените и ракетни изпитания. Последната част е най-важна: ако е готов да прекъсне изпитанията, може да е възможно да се постигне споразумение. Подобно споразумение би включвало Северна Корея да се откаже от ядрената си програма (и да спре всички опити) в замяна на прекратяване на санкциите и нормализиране на отношенията, като КНДР поеме и някои ангажименти за човешките права. Един очевиден въпрос.: Дали Тръмп заслужава признание за подтикването на севернокорейците да направят отстъпки, като спирането на опитите? Отговорът, според мен, е че може би заслужава - в две отношения.  Тръмп засили икономическия натиск върху Северна Корея с налагането на допълнителни санкции и осигуряването на по-голяма подкрепа от Китай. Страданията бяха очевидни през септември, когато посетих Северна Корея. Ким се опитва да превърне повишаването на жизнения стандарт в отличителна черта на това ръководство и санкциите заплашиха този стълб на легитимността му.  изказванията на Тръмп за военни удари може да са или да не са разклатили Северна Корея, но със сигурност ужасиха Южна Корея. Резултатът се изрази в умел дипломатически подход на Юга към Севера, което доведе до севернокорейското обещание за спиране на опитите. Тръмп към Ким: Бутонът ми е много по-голям от бутона ти Така че нека признаем известни заслуги на подхода на Тръмп. Но има достатъчно причини да проявяваме скептицизъм по въпроса накъде води всичко това. Никой никога не е спечелил пари, залагайки на умереността на Северна Корея и Ким може да има нереалистични представи на какво ще се съгласят САЩ. Ако Ким смята, че Тръмп ще приеме да изтегли американски войски от Корейския полуостров, срещата на върха може да, хм, се взриви. Все още реално не знаем какви са очакванията на Ким и една провалена среща на върха може да доведе до нова ескалация и от двете страни, оставяйки ни в по-лоша позиция от началната. Сред експертите все още има спекулации, че Ким може да иска да проведе ядрен опит в атмосферата, за да докаже, че има ракетни и ядрени програми, които могат да работят така, както казва. Възможно е да си представим, че след една провалена среща на върха той може да премине към подобен атмосферен опит. Независимо от цялата несигурност, можем да си представим път за подобряване на отношенията между САЩ и Северна Корея. Възможността за напредък е вълнуваща - но може да се окаже задънена улица, водеща до бездна. Иска ми се пътят да беше започнал с подробни обсъждания на равнище съветник по националната сигурност и едва след това да се стигне до среща на върха, но поне това подсказва, че и двете страни признават, че пътят напред минава през преговорите, а не през танковете. Тилърсън е изненадан от решението на Тръмп да се срещне с Ким Тръмп към Ким: Бутонът ми е много по-голям от бутона ти", "date": "2018.03.10", "title": "Срещата с Ким - опасен хазартен ход на Тръмп "}
{"url": "http://clubz.bg/65226-davame_3_mln_leva_na_obshtina_hajredin_s_postanovlenie_obqvi_borisov", "text": "Правителството ще даде 3 млн. лева на община Хайредин, Видинско, за ремонт на прелелият вчера язовир. Това съобщи премиерът Бойко Борисов на днешното извънредно заседание на Министерски съвет. Темата на заседанието бяха новите мерки срещу преливането на язовирите. Вчера във видинската община бе обявено частично бедствено положение, след като язовир \"Рогозин-1\" преля. Спешен ремонт на язовир \"Бели Искър\" Борисов обясни защо ще даде парите със специално постановление: Как обаче ще се реши този проблем? С отделна аварийна компания, която да се занимава само с това - идея, изказана от министъра на икономиката Емил Караниколов. В заседанието участват както министрите, така и директорът на дирекция \"Пожарна безопасност и защита на населението\" Николай Николов, заместник-председателят на Агенцията по метрология Кирил Войнов, както и областните управители на Враца и на Монтана. Борисов обясни, че на среща с хидроинженерите от областта е научил проблема на язовирната стена - от едната страна я взривявали бракониери. Другата е правена аварийно и преливникът не е работил. Частичното бедствено положение в Хайредин бе в сила до снощи. Ситуацията в района обаче е вече по-спокойна, обясни директорът на Главната дирекция \"Пожарна безопасност и защита на населението\" към МВР главен комисар Николай Николов в Министерски съвет след заседанието.", "date": "2018.03.10", "title": "Даваме 3 млн. лева на община Хайредин с постановление, обяви Борисов"}
{"url": "http://clubz.bg/65202-neizbejnata_otbrana_instituciite_nevinni_zakonyt_vinoven", "text": "През седмицата общественото внимание бе привлечено от чисто човешки проблем – в правото си ли е бил един пловдивски лекар, стреляйки по лице, опитало да извърши кражба? Крайността на мненията се подсили от оскъдицата на факти. Но чисто човешкият проблем има строго правен характер и засяга няколко въпроса: На пръв прочит властта посегна към най-лесното решение – за да няма виновни институции, виновен се оказа законът. И се почна познатата популистка игра – министър прави комисия, работна група бистри спешни промени, вдига се шум, а после всичко потъва в забвение. Днес умуват дали лекарят, застрелял крадец, да остане в ареста Въпреки познатите похвати на политическо ниво, случаят в Пловдив не е убедителен аргумент да се променя институтът на неизбежната отбрана, разписан в Наказателния кодекс. Първо, проблемите са повече институционални и изискват не законови реформи, а реформи при функционирането на институциите. И това се доказва многократно и многозначително – противниците на съдебната реформа се опитаха през 2015 г. да подменят институционалното укрепване на съда и да отрекат нуждата от отчетна прокуратура с предложения за промени в Наказателно-процесуалния кодекс. Така лош се оказа наказателният процес, а не прилагащата го прокуратура в доказване на престъпленията. Сега пък ще се променя Наказателния кодекс вместо да се обърне внимание на правоохранителните органи в лицето на МВР и прокуратурата. Вторият голям проблем, който не можем да отричаме, е че за равенство пред закона в България трудно може да се говори, когато в затънтените части на страната уязвимите групи от възрастни хора са оставени без никаква подкрепа. Така жителите на малко българско село са по-малко равни от живеещите в града. Как тогава ще се приложи измененият НК, ако няма институция, която да го приложи? Третият проблем е за смисъла от изтърпяване на наказание от осъдените. Наказателната репресия, лишена от социална работа с извършителите на престъпления, затвърждава непригодността им да бъдат част от което и да е общество – т.е. и тук трябва работа от страна на институциите с хората. Но Борисов и Цачева дума не споменават за това, а Главният прокурор говори само кои не са заловените и как не може да им се приложи наказанието. Промяната на законите под предлог \"Хората така искат\" (по думите на вътрешния министър) може да доведе обществото ни дотам, че в бъдещата конституция да пише, например, \"мразим циганите, ще има безплатна храна и ток за всички\", защото хората така искат. Но как тогава ще живеят останалите български граждани, които може и да не искат точно това? На този въпрос управляващите също не дават отговор. За тях писането на закони (без оглед на приложимостта им) е всестранният лек за българското общество. Но да се върнем на неизбежната отбрана. Неизбежната отбрана е противодействието на едно лице, което при защита на своите или на чужди права причини вреди на нападателя. Вредите може да са всякакви – от леки  като повреждане на имуществото на нападателя - например да му счупи часовника, до по-тежки – да му счупи ръка или най-тежки – да отнеме живота му. Условие да не се превишат пределите на неизбежната отбрана е защитата да съответства на нападението. А в няколко случая, дори и защитата да не съответства на характера на нападението, извършителят пак няма да бъде наказан, ако: Като че ли законът, тоест чл. 12 на Наказателния кодекс, е повече от ясен. А за прилагащите закона също това е повече от ясно, тъй като още през 1973 г.. Върховният съд е казал детайлно кога може да има неизбежна отбрана и кога нейните предели са преминати. Накратко, за да знае всеки български гражданин правата си в случай на нападение, можем да ги обобщим така: институтът на неизбежната отбрана служи за да защитят гражданите правата си и за да се въвлича обществеността в борбата с престъпността. Освен правата на гражданите, неизбежната отбрана се прилага и спрямо държавните и обществените интереси, неизбежната отбрана изисква непосредствено и противоправно нападение от човек. Нападението трябва да се разбира като едно или няколко действия (нахвърляне, връхлитане и т.н.) или бездействия, които пряко и непосредствено застрашават или накърняват държавни и обществени интереси, личността или законните права на гражданите. Нападението е непосредствено не само когато е започнало самото увреждане, но и когато е създадена реална и непосредствена опасност за увреждане. Неизбежна отбрана не е допустима при предполагаемо, бъдещо или завършено нападение. Неизбежната отбрана предполага нападение, което не е позволено от закона. Затова, когато „отбраняващият се\" съзнателно провокира с активни действия нападение с цел да лиши от живот или да причини телесна повреда на определено лице, не може да се позовава на неизбежна отбрана, а ще отговаря на общо основание, Неизбежната отбрана е допустима само когато нападението е непосредствено. Оттук необходимостта точно да се установи моментът, от който нападението е непосредствено, защото от този момент нападнатият има право на самоотбрана. Нападението е непосредствено не само когато е започнало самото увреждане, но и когато е създадена реална и непосредствена опасност за увреждане (не е нужно нападателят да ползва оръжието, което носи, за да се отбранявате. Достатъчно е да видите, че е въоръжен), Налице е продължаване на нападението, ако престъпникът, примерно след кражбата или грабежа, бяга с имуществото, за да се укрие, Нападнатият има право на активна защита. Той може, но не е длъжен по закон, да се отклони от защита чрез бягство, укриване, търсене помощ от трети лица, държавни органи и др. Неизбежна отбрана е налице до момента, в който нападението е трайно преустановено, без възможност да се възобнови. Всяко действие на нападнатия след това е наказуемо. Неизбежна отбрана може да се приложи не само от нападнатия, но и от всяко трето лице, притекло се на помощ на нападнатия, убийствата и телесните повреди, ако са извършени при превишаване пределите на неизбежната отбрана поради уплаха или смущение, не са наказуеми. Опитът да се задоволят обществени потребности чрез изменение на института на неизбежната отбрана е съпроводен с неуспех. През 90-те години (1997 г.), предвид нарасналата престъпност, се правят промени в Наказателния кодекс, с които се установява, че няма превишаване пределите на неизбежната отбрана, ако: Конституционният съд отменя като противоконституционна редакцията на текста, което го прави неприложим. Остават в действие единствено текстовете по отношение на проникването с насилие или с взлом в жилище и когато нападението не може да бъде отблъснато по друг начин поради равенство в гласовете на съдиите от КС. В мотивите на КС (казано накратко) се разглежда правото на живот като основно конституционно право. Като такова, според чл. 28 от Конституцията, посегателството върху човешкия живот се наказва като най-тежко престъпление. Своеобразно средство за защита на личността и правата на гражданите, включително и на правото на живот, е и неизбежната отбрана. Неизбежната отбрана обаче не е право за неограничено засягане на нападателя. Личността и правата на последния продължават да са обект на конституционноправна защита и след като той е предприел непосредствено противоправно нападение. КС приема, че приетата редакцията на НК от 1997 г. ще се прилага едва ли не за всяко нападение, без да се отчитат характера и степента на нападението. Така отблъскващият нападението реално във всеки случай ще надхвърля границите на неизбежната отбрана. Ако, например, е могъл да отблъсне нападението само счупвайки ръката на нападателя, той няма да е длъжен да направи това, а може направо да го убие. Изводът е, че неизбежната отбрана не може изчерпателно да обхване всички възможни случаи  и не може и да се разпише изчерпателно в закон, затова конкретиката на всеки отделен случай е важна. Инак се отваря широката врата на произвола – всеки срещу всеки под претекст от неизбежна отбрана. И докато управляващите с лека ръка посягат на фундаментални институти в правото, Висшият съдебен съвет, председателят на ВКС и главният прокурор отказаха да подкрепят подобна приумица. Това няма да попречи и на управляващите, и на опозиционните законотворци в НС да съчинят поредния юридически неиздържан и неприложим закон, с което да отложат неизбежните потребности от промени в МВР и реална съдебна реформа. Анализът е на ", "date": "2018.03.10", "title": "Неизбежната отбрана: институциите невинни, законът - виновен"}
{"url": "http://clubz.bg/65201-slovakiq_vyrvi_kym_haos", "text": "Словакия изглеждаше като една стабилна европейска държава, но бързо бе обхваната от хаос след безпрецедентни убийства на разследващ журналист и неговата годеница, пише Карел Яничек от АП в коментар, публикуван в БТА. В реч миналия месец президентът Андрей Киска говори за страната си като за \"успешна, горда и уверена в себе си\". Но на 4 март заяви, че Словакия е изправена пред \"сериозна политическа криза\", предизвикана от застрелването на Ян Куциак и Мартина Кушнирова. Полицията каза, че убийството на Куциак и приятелката му изглежда е свързано с работата на журналиста.  Телата им бяха намерени на 25 февруари и се развихри същинска политическа буря.  Намериха застрелян словашки разследващ журналист На фона на разгорещена размяна на реплики между управляващата коалиция и опозицията, конспиративни теории, разпространени от премиера Роберт Фицо и неколкократните му словесни нападки срещу Киска все повече хора започнаха да застават срещу правителството на Фицо, заплашвайки дори съществуването му.  В последната си непубликувана статия 27-годишният Куциак пише за влиянието на италианската мафия в Словакия и възможните й връзки с хора, близки до Фицо.  След това дойде новината, че словашките власти са били информирани от италианските си колеги за това, че мощен италиански престъпен синдикат действа в Словакия. Седем членове на групата са заподозрени за убийствата. Миналата седмица те бяха задържани, а по-късно освободени.  Когато миналата седмица десетки хиляди се включиха в Словакия и в някои градове в чужбина в шествия в памет на Куциак, мнозина поискаха оставки на словашки министри. За днес са планирани масови демонстрации - този път насочени пряко срещу правителството. Последното разследване на убития журналист Ян Куцияк Реагирайки на народните настроения и засилващите се протести, Киска призова към съществени промени в правителството или предсрочни избори като изход от кризата.  \n\t\"Има голямо недоверие към държавата\", каза Киска. \" И мнозина не вярват на правоприлагащите органи. . . това недоверие е оправдано. Преминахме границата, нещата отидоха твърде далеч и вече няма връщане назад\", каза той.  Премиерът Фицо: Президентът и Сорос клатят стабилността в Словакия Анализаторът Вашечка смята, че твърденията на Фицо за някаква конспирация вероятно ядосват някои хора и укрепват решението им да се включат в протестите, защото ги връщат към 90-те години и управлението на премиера автократ Владимир Мечиар, който постави страната в международна изолация. Мечиар също обвиняваше Сорос.  \"Това напомня на хората за Мечиар и за комунистическото управление. А голяма част от обществото е много чувствително по тази тема\", допълва Вашечка. Изявление на посланика на САЩ Адам Стърлинг каза, че \"в момент, в който словашкото общество се бори с последиците от това престъпление, ние призоваваме всички страни в конфликта да се въздържат от използване на конспиративни теории и да не прибягват до дезинформация\". Малка партия от управляващата коалиция призова за оставката на вътрешния министър Роберт Калиняк като условие за оставането й в правителството. Миналата година хиляди протестиращи настояваха за оставката на Калиняк, след като той бе свързан с предишни корупционни скандали. Ръководството на партията Мост-Хид се събира днес, за да реши каква да е ролята на партията в коалицията.  Междувременно опозицията поиска вот на недоверие към правителството в парламента, но дата още не е насрочена.  Фицо отново нарече искането на опозицията \"опит за преврат\".  Последното разследване на убития журналист Ян Куцияк Премиерът Фицо: Президентът и Сорос клатят стабилността в Словакия", "date": "2018.03.10", "title": "Словакия върви към хаос"}
{"url": "http://clubz.bg/65224-putin_pred_nbc_ne_sme_se_namesvali_v_izborite_v_sasht", "text": "Русия не насърчава намесата в изборите на други държави и не се занимава с такива действия, заяви руският президент Владимир Путин в интервю за американската телевизия Ен Би Си, предаде ТАСС. Путин повтори, че хората, които САЩ обвиняват в намеса в американските президентски избори от 2016 г., не са представители на руското правителство. На 16 февруари САЩ повдигнаха обвинения на 16 руснаци и три руски организации за опит за намеса в американските политически процеси по време на предизборната кампания през 2016 г. Защо рускинята обича Путин? Русия никога няма да предаде на САЩ обвинените от тях руснаци, заяви Путин. Русия не разполага с възможностите на САЩ за кибератаки, твърди Путин. Твърденията за използване на химически оръжия от сирийските власти са фалшиви новини, смята Путин, предаде БТА. Путин определи президента на САЩ Доналд Тръмп като бизнесмен с голям опит, който се отнася с уважение към хората, с които работи. Руският президент заяви, че не чете туитовете на Тръмп и съобщи, че той самият не ползва туитър. Путин: Ракетите ни пробиват щита на САЩ, хвърлихте си парите на вятъра В разпространени предварително в началото на март части от интервюто за Ен Би Си стана ясно, че Путин коментира, че средствата, които са били изразходени в САЩ за създаване на системи за ПРО, са били похарчени напразно, защото новото стратегическо въоръжение на Русия може да ги преодолее. Путин: Ракетите ни пробиват щита на САЩ, хвърлихте си парите на вятъра", "date": "2018.03.10", "title": "Путин пред NBC: Не сме се намесвали в изборите в САЩ"}
