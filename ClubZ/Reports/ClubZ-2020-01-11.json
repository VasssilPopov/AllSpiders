{"url": "https://clubz.bg/92808-zemetresenie_raztyrsi_istanbul", "text": "Земетресение с магнитуд 4,7 по скалата на Рихтер разлюля Истанбул и района на Мраморно море в Турция,  Към момента няма постъпили данни за жертви и разрушения. Трусът е бил усетен и в някои райони в Южна България. Земетресение в Югозападна България, усетено в София и Благоевград Кметът на Истанбул Екрем Имамоглу съобщи в Туитър, че до момента няма информация за негативни последици от труса. Той се е отправил към координационния център за управление на бедствия на общината. Земният трус е бил регистриран в 16:38 часа местно време (15:38 българско време). Епицентърът на земетресението е бил в Мраморно море в района на град Силиври, на 16 км. дълбочина под морското равнище. Земетресение разлюля Вранча, слаб трус и край Шабла Истанбул се намира в район с голям сеизмичен риск, където Северноанадолската плоча се среща с други земни плочи. Земетресение разлюля Вранча, слаб трус и край Шабла", "date": "2020.01.11", "title": "Земетресение разтърси Истанбул"}
{"url": "https://clubz.bg/92812-merkel_berlin_othvyrlq_sankciite_na_sasht_sreshtu_severen_potok_2", "text": "Русия цени високо позицията на Германия в поддръжка на проекта \"Северен поток 2\". Това заяви руският президент Владимир Путин след разговор с гостуващия му германския канцлер Ангела Меркел, предаде ТАСС. На обща пресконференция с руския президент в Москва Ангела Меркел изрази надежда, че проектът ще бъде реализиран и заяви, че Германия продължава да го поддържа, допълва ТАСС. Путин и Меркел са потвърдили подкрепата си за \"Северен поток-2\" Меркел посочи, че Берлин отхвърля екстериториалните санкции на САЩ по отношение на \"Северен поток 2\" и подчерта, че това е търговски проект. Руският президент пък каза, че не се съмнява, че Русия ще може да дострои газовия проект самостоятелно. И газопроводът ще заработи, предаде ТАСС. Изпълнителите на \"Северен поток-2\" могат да избeгнат US санкциите, ако спрат работа до 20 януари  Той заяви, че изграждането на тръбите ще бъде приключен най-късно в началото на 2021 г., предаде Франс прес. Меркел посочи, че Русия и Германия поддържат интензивни икономически отношения, независимо от някои усложнения, като например запазените санкции по отношение на Русия, предаде ТАСС. През декември 2019 г. Сенатът на американския Конгрес одобри законопроект за бюджета на отбраната за фискалната 2020 г., в който администрацията на САЩ се задължава да въведе ограничителни мерки по отношение на газопроводите \"Северен поток 2\" и \"Турски поток\". На 11 декември този документ бе гласуван и в Камарата на представителите на Конгреса, а на 20 декември го подписа президентът Доналд Тръмп. Ключов подизпълнител на \"Северен поток-2-\" спря работа На следващия ден базираната в Швейцария компания Олсийз, която полага тръбите на \"Северен поток 2\", заяви, че преустановява работа по проекта, припомня ТАСС. Преговорите между Путин и Меркел са продължили повече от три часа. Те обсъдиха напрежението между Иран и САЩ, а също така обстановката в Либия, Сирия и Украйна. БТА Изпълнителите на \"Северен поток-2\" могат да избeгнат US санкциите, ако спрат работа до 20 януари  Ключов подизпълнител на \"Северен поток-2-\" спря работа", "date": "2020.01.11", "title": "Меркел: Берлин отхвърля санкциите на САЩ срещу \"Северен поток 2\""}
{"url": "https://clubz.bg/92810-liderite_na_ukrajna_i_iran_sa_razgovarqli_za_svaleniq_samolet", "text": "Президентът на Иран Хасан Рохани и украинският президент Володимир Зеленски проведоха телефонен разговор относно разбилия се в Иран украински пътнически самолет, за който по-рано днес иранските въоръжени сили признаха, че е бил свален с ракета по грешка. Това съобщава ТАСС, като се позова на иранската радиотелевизионна компания ИРИБ. Зеленски е получил уверение от Рохани, че онези, които са отговорни за свалянето на самолета ще бъдат съдени. \n\t Рохани е провел телефонен разговор и с канадския премиер Джъстин Трюдо днес и му е обещал по-нататъшно разследване на свалянето на украинския самолет, предаде Ройтерс, като се позова на иранската агенция ИРНА. Иран и Канада прекъснаха дипломатическите си връзки през 2012 г. Иран призна, че украинският самолет е свален след обстрел По-рано стана известно, че Зеленски е говорил по телефона и с френския президент Еманюел Макрон за катастрофата на украинския самолет в Иран и двамата лидери постигнаха съгласие, че френски специалисти ще помагат за разчитането на данните от черните кутии на машината, предаде Ройтерс. Макрон информира Зеленски, че Франция е започнала официална процедура за начало на международно разследване на катастрофата със самолета, се казва в изявление на украинското президентство. В него се допълва, че Макрон се е съгласил да посети Киев. Канадският премиер Джъстин Трюдо пък се срещна с роднини на загиналите в катастрофата канадски граждани, които живеят в Торонто, предаде ТАСС. Срещата беше закрита за представители на пресата. По-рано днес Трюдо каза, че в светлината на признанията на Техеран за отговорността за инцидента със свалянето на самолета, той очаква от иранските власти пълно сътрудничество в разследването на катастрофата. Той каза, че основен приоритет за канадското правителство е провеждането на прозрачно и справедливо разследване. Трюдо подчерта, че инцидентът със самолета е национална трагедия. Иран - спонсор номер 1 на тероризма Британският премиер Борис Джонсън определи признанието на Иран за самолета като \"важна първа стъпка\", предадоха световните агенции. Той допълни, че Обединеното кралство ще работи в тясно сътрудничество с Канада, Украйна и други международни партньори с цел постигане на прозрачно и независимо разследване. Джонсън подчерта, че трагичният инцидент със самолета само засилва важността от деескалация на напреженията в региона. Той призова всички лидери да следват сега пътя на дипломацията. Британската кралица Елизабет Втора пък изрази съболезнования към близките на жертвите, предаде ТАСС. Неназован американски представител каза, че свалянето на украинския самолет от Иран е ужасяваща трагедия и че Иран е допуснал ужасна грешка, предаде Ройтерс. В катастрофата загинаха основно ирански и канадски граждани, но сред жертвите и имаше и 17 души, пребиваващи в Швеция, както и граждани на Великобритания, Афганистан, Германия. Днес съболезнования на близките на жертвите изрази и председателят на иранския парламент Али Лариджани, предаде ТАСС. Той каза, че съответните ведомства трябва да отдадат приоритет на проучването на мащабите на допуснатата грешка и да се установи самоличността на всички, които са отговорни за свалянето на самолета. БТА Иран - спонсор номер 1 на тероризма", "date": "2020.01.11", "title": "Лидерите на Украйна и Иран са разговаряли за сваления самолет"}
{"url": "https://clubz.bg/92751-gejl_shokoladovata_feq_s_basa_zad_dejv_baui", "text": "Думата \"уникална\" ѝ е точно по мярка. Тъмнокожа, дребна жена, прехванала гигантски бас MusicMan, но и Fender или какъвто всъщност й попадне... На една от китарите ѝ има надписче, което казва всичко:  Родена през 1962 г., днес Гейл Анн Дорси има в портфолиото си музика с Чарли Уотс, Оливия Нютън-Джон, Бой Джордж, Сийл, \"Тиърс фор фиърс\" и, разбира се, онези невероятни 20-ина години с Дейвид Бауи. И Дейвид Бауи си отиде. На 69 години (ВИДЕО) Гейл бе несменяема част от бенда на големия Бауи от 1995 г. до смъртта му на вчерашната дата през 2016-а. Ето я тук съвсем млада и съвсем... себе си:   Аналогично: И Фреди Меркюри с посмъртен албум Когато Фреди Меркюри умира през 1991 г., на 20 април следващата година се случва онзи феноменален концерт, посветен на него на \"стария\" \"Уембли\" в Лондон. Тогава в дзуета на \"Куин\" с Бауи партията на Фреди е изпята от Ани Ленъкс. Каквото и да кажем за това изпълнение, все ще е малко...  По-късно обаче партията на Ани - изпята именно по  начин, а не по този на Меркюри, попада в дребничката басистка Гейл. Само чуйте и вижте какво означава това: За Бауи казва: Година след смъртта му тя го описва във въпросното интервю така: Чуйте каква става тази сглобка, когато след първата минута Гейл влиза с баса си... Или пък тук с този определено шантав кибер-кавър: А ето я и соло с песента от 1969 г., с която всъщност Бауи пробива, изпята в негова памет.   Лени Кравиц с концерт в \"Арена Армеец\" В момента Гейл е част от групата на Лени Кравиц, с когото посети и \"Арена Армеец\" през май, м.г. Може да я следвате      Аналогично: И Фреди Меркюри с посмъртен албум Лени Кравиц с концерт в \"Арена Армеец\"", "date": "2020.01.11", "title": "Гейл - шоколадовата фея с баса зад Дейв Бауи"}
{"url": "https://clubz.bg/92813-nova_televiziq_ima_dvama_zadyrjani_za_ubijstvoto_v_galiche", "text": "По неофициално информация на   има двама задържани за убийството в Галиче. В момента се провеждат разпити. Заподозрените са криминално проявени. Преди година те са пребили жестоко жител на Галиче с камъни.  18-годишна ученичка е убита в Галиче В събота сутрин 18-годишно момиче бе намерено с прерязано гърло в двора на къщата, в която живеела сама от няколко дни. Тялото е открито от роднина. Според съседи момичето било кротко и добро.  18-годишната Андрея често споделяла, че се страхува, но на никого не разказала точно от какво. Само помолила съседката баба Илиана да поглежда към тях и да я пази преди 3-4 дни, когато решила, че няма да нощува у чичо си, както до сега. ", "date": "2020.01.11", "title": "Нова телевизия: Има двама задържани за убийството в Галиче"}
{"url": "https://clubz.bg/92803-ne_vi_stiga_edin_displej_a_sedem_na_laptop", "text": "Ултрапреносимата ера в компютрите е страхотно удобство и удоволствие. Но има един недостатък - когато трябва наистина да вършиш работа, 15-те инча на стандартния лаптоп не стигат. Продаваха се и 21-инчови, и 18,4-инчови, но напоследък лаптопите тип \"работна станция\" - преносими, но със зор - \"заковаха\" на 17 инча. Новият дисплей на iPhone 8 го оскъпява до 1000$ Този е основният размер на прототипа Aurora 7 На компанията Expanscape, който учудващо не бе на ежегодното изложение CES 2020 във Вегас. А трябва - защото всъщност само 4 от екраните на лаптопа са 17-инчови, с 4К резолюция. Другите три са едва 7 инча, с 1920-1200 пиксела. А, има и мини-дисплей, който показва системните данни. Разбира се, огромната машина е със солиден процесор - Intel Core i9 9900K (8 ядра, до 5 GHz овърклокната честота), и Nvidia GTX видео процесор. В добавка - специални настройки за мониторите, защото както всеки, борил се с два и повече дисплея към един компютър, как ги настройваш често е от значение. Конфигурациите в Aurora 7 ще са изключително гъвкави. Основно подобен лаптоп ще зарадва професионалисти, които имат нужда от допълнително екранно пространство - брокери, разработчици... някои графични дизайнери могат и да се зарадват, но други ще предпочетат един дисплей, но с цветова калибровка.  Добрата новина е, че прототипите вече ще се продават - като това вероятно ще носи рискове, освен високата цена. Информация кога ще стане това предстои в следващите дни. \n\t ", "date": "2020.01.11", "title": "Не ви стига един дисплей? А седем? На лаптоп?"}
{"url": "https://clubz.bg/92809-kyrvavata_bitka_za_rejtinga", "text": "Трудна е работата на телевизионния водещ. Много е трудно да се задържиш на върха. Особено, ако не си млада, тъмнокоса и едрогърда инстаграм звезда, която поддържа паралелна връзка с футболиста на годината и неговия спонсор, който за късмет е спонсор и на самата телевизия. А вместо това си понатежал, поостарял, носиш вече очила и косата пооредява, а гласът ти така и не спря да мутира. Винаги съм мечтал да съм млада едрогърда брюнетка и да ме обича спонсорът, но уви... Тежка е съдбата на застаряващия бял мъж християнин в днешния несправедлив либерастки свят. Налага се да работиш денонощно, а ако искаш да си номер едно, не трябва да има граници за теб – нито интелектуални, нито морални. Даже това с интелектуалните не е задължително. Публиката не ще акъл, акъл тя си има. Публиката иска емоции. Ако може гадни емоции. И по много. От 20 години съм в тоя бизнес и вече знам много добре кога зрителите прехвърлят на друг канал и кога остават на твоя и искат още и още. Умните приказки ги отегчават, приличието ги уморява. Затова правя всяко свое предаване като катастрофа. Трупове, кръв, отрязани глави, ревящи деца, изоставени бременни, роми, гето, овчари, глад, кал, мизерия... Хората си умират за това. Точно като свидетели на катастрофа са, хем знаят, че не бива да гледат, хем не могат да откъснат поглед. Проблемът е, че много папагали се навъдиха – колеги, които копират стратегията ми. Телевизиите се напълниха с бременни изоставени и отрязани глави! Значи не мога да ги гледам, бе! Налага се винаги да измислям още и още гадории, за да съм с едни гърди пред другите. А съвсем друго щеше да е, ако ги имах тия гърди, ма... Какво ли не им показах на зрителите. Раждане в ефир. Бой в ефир. Хващах изневеряващи съпрузи пред работеща камера, снимах куче как ака пред вратата на мразен съсед, при това на забавен кадър. Епично беше! Апокалипсис сега, ма в „Люлин“. Всеки път си викам: „Е сега вече ще ме намразят!“ Аз ги заливам с помия от глава до пети, а на тях им харесва. Номер едно съм и по рейтинг и по всичко. Обичат ме, бе. Решил съм в следващото предаване да ги закова. Ще е нещо невиждано поне в българския ефир. Мисля да изстрелям ракети земя-въздух към важна стратегическа цел. Още не съм решил коя и ще пусна анкета. А) Президентският дворец в Техеран, Б) Белия дом, В)  Произволно заведение в Студентски град. Кремъл няма да пипаме. Само си го представете. Студиото – светлината приглушена, фонът кървавочервен. До мен Мис Поморие и Мис Бяла Слатина. Само по коронки. Отдолу тече реклама на споносорите им.  В краката ни лежи бездомна ромка, раждаща близнаци. Докато тя ражда, мъжът й я бие. Скинари бият мъжа й. Либерасти бият скинарите. Млади консерватори бият либералите. Мис Поморие и Мис Бяла Слатина се усмихват. Едър план на гърдите им, сменя се с едър план на раждащата ромка, после пак гърдите им. На едната са кръгли, на другата капковидни – отдолу тече реклама на пластичния им хирург. Насред всичко това – аз! Брадата подстригана, ризата – бяла. В ръката ми – дистанционно. Натискам копчето и фоейерверк! Взривен е Близкият Изток. Ромката е родила. Мъжът й е умрял от бой. Скинарите и те. Либерастите са обесени. Младите консерватори са избягали. Мис Поморие и Мис Бяла Слатина се усмихват. Звучи епична музика. \"Бяла роза\". Аз развявам българското знаме. Завеса. Публиката травмирана, рейтингът ми рекорден, заплатата – необхватна, славата ми – вечна.", "date": "2020.01.11", "title": "Кървавата битка за рейтинга"}
{"url": "https://clubz.bg/92811-frenskoto_pravitelstvo_otstypi_otteglq_proekta_za_pensionna_reforma", "text": "Френското правителство е склонно да оттегли временно от проекта си за пенсионна реформа, мярката, която би принудила французите да работят до 64 години, за да се пенсионират при пълна пенсия и която бе отхвърлена единодушно от френските синдикати. Това заявява френският премиер Едуар Филип в писмо, адресирано днес до френските синдикати и организациите на френските работодатели, предадоха световните агенции. 800 000 протестиращи парализираха Франция (ВИДЕО, СНИМКИ) Това е голяма отстъпка, която предлага премиерът във връзка с пенсионната реформа, породила вълна от протести и стачки във Франция, продължаващи вече пета седмица, отбелязва Ройтерс. В писмото Филип допълва, че социалните партньори трябва да постигнат съгласие, за да осигурят баланс на пенсионната система през 2027 г., допълва Франс прес. Според плана на Филип възрастта за пенсиониране при пълна пенсия трябваше да се повиши от сегашните 62 на 64 години, припомня Ройтерс. Сега Филип казва, че е готов да я оттегли, но ако бъдат изпълнени определени условия, отбелязва агенцията. Френската пенсионна стачка чупи рекорди. Дори за Франция Днес във Франция имаше отново протести срещу пенсионната реформа. На места в Париж се стигна и до сблъсъци между протестиращите и силите на реда. Сред протестиращите се появиха и няколкостотин жълти жилетки и маскирани лица с качулки, които започнаха да разбиват витрини по протежението на протестното шествие, потеглило от Площада на Нацията към Площада на Републиката. По полицията бяха хвърлени предмети и силите на реда отвърнаха със сълзотворен газ. Няколко магазина бяха плячкосани, предаде Франс прес. МВнР към българите: национална стачка блокира Франция на 5 декември Най-големият френски синдикат Обща конфедерация на труда приветства стъпката на премиера и каза, че тя говори за воля на правителството да се постигне компромис, отбелязва Ройтерс. БТА Френската пенсионна стачка чупи рекорди. Дори за Франция МВнР към българите: национална стачка блокира Франция на 5 декември", "date": "2020.01.11", "title": "Френското правителство отстъпи. Оттегля проекта за пенсионна реформа"}
{"url": "https://clubz.bg/92814-danychnite_se_hvalqt_s_rekordna_sybiraemost_za_2019_g", "text": "Общо 23 милиарда и 870 млн. лв. са постъпления от данъци и осигурителни вноски по сметките на Националната агенция за приходите (НАП) за 2019 г. Това се казва в съобщение на приходната агенция до медиите. Сумата е с рекордните 2,8 млрд. лв. повече спрямо постъпленията през 2018 г. и с около 628 млн. лв. над планираното за годината, хвалят се от НАП. Данъчни провели операция \"Хоро\" в родопското село Марково Заради теча на данни НАП ще бъде глобена с 5,1 млн. лв.  Данъчните приходи възлизат на 13,3 млрд. лв., като от данъка върху доходите на физическите лица в хазната са влезли над 3,6 млрд. лв.; постъпленията от корпоративни данъци са 2,8 млрд. лв., а нетните приходи от ДДС възлизат на 6,8 млрд. лв. Осигурителните вноски, постъпили в бюджета, са на обща стойност 10,3 млрд. лв., като  6,2 млрд. лв. са вноски за държавното обществено осигуряване, 2,6 млрд. лв. за здравно-осигурителни вноски и 1,5 млрд. лв. за допълнително задължително пенсионно осигуряване, посочват от НАП. През 2019 г. Комисията за защита на личните данни излезе с решение да глоби НАП с 5, 1 млн. лв. заради пробива в информационните й регистри и теча на данни, от който пострадаха над 5 милиона българи. Разбира се, от приходната агенция обявиха, че ще обжалват глобата.  Заради теча на данни НАП ще бъде глобена с 5,1 млн. лв. ", "date": "2020.01.11", "title": "Данъчните се хвалят с рекордна събираемост за 2019 г."}
{"url": "https://clubz.bg/92799-franciq_specheli_olimpijskiq_turnir_v_berlin", "text": "Франция спечели олимпийската квалификация по волейбол, в която участваше и националният отбор на България в Берлин. На финала в залата, носеща името на великия боксьор Макс Шмелинг, \"петлите\" не дадоха никакъв шанс на домакините - 3:0 (25:20, 25:20, 25:23). В единия полуфинал Германия победи България с 3:1, а в другия Франция обърна Словения с 3:2 от 0:2. Германия препречи пътя на волейболистите за Токио Отборът на треньора Лоран Тили се промъкна до Токио 2020, след като загуби от България в групата, но в крайна сметка показа непримиримост, дух и класа. Четири тима от Европа ще играят на игрите в Япония - Франция, Полша, Италия и Русия. Няма повече турнири за отборите от Стария континент. ", "date": "2020.01.11", "title": "Франция спечели олимпийския турнир в Берлин"}
{"url": "https://clubz.bg/92624-hora_na_maduro_se_opitali_da_osvobodqt_zamrazeni_u_nas_fondove_na_rejima_mu", "text": "Хора на венецуелския лидер Николас Мадуро, представили се за опозиция на крайнолевия му авторитарен режим, са били у нас с мисията да прикрият опитите му да пере пари в Европа и да освободят венецуелски фондове от запор, наложен от българските власти. Това научи Клуб Z от документ, свързан с посещението им през април 2019 г. у нас, и от Естефания Мелендес, дипломатическа представителка в София на т.нар. временно правителство на Венецуела, начело с лидера на опозицията Хуан Гуайдо. В писмени отговори на въпроси на Клуб Z българското външно министерство потвърждава, че на 12 април 2019 г. е приело двама депутати от доминираното от опозицията венецуелско Национално събрание  и ги назовава като Конрадо Перес, заместник-председател на Постоянната комисия по финансов контрол и Луис Пара, председател на специалната подкомисия по финансов контрол. Двамата се озовават в България два месеца, след като прокуратурата и ДАНС са започнали проверка за парични трансфери от Венецуела в българската \"Инвестбанк\". Мелендес обаче твърди, че целта им е била точно обратната - да прикрият тези практики - и са я преследвали, без да са били упълномощени за това от Събранието. На 5 януари т.г. Пара се саморазкри като \"подводница\" на Мадуро в парламентарната група на опозицията. Той се закле като нов председател на Националното събрание след очевидно нагласен от властите избор, при който Националната гвардия със сила попречи на досегашния председател Гуайдо да влезе в парламента.  Войници с щитове блокираха Гуайдо от Конгреса на Венецуела (ВИДЕО) (СНИМКИ) Публикации в опозиционни и   във Венецуела преди месец посочиха Пара като един от поредица депутати от Националното събрание, които Мадуро е привлякъл на своя страна. Според тях това е станало посредством подкупи от близка до режима компания на име Salva Foods 2015, която внася храни в страната, изживяваща тежка икономическа и финансова криза и остри дефиците на стоки от първа необходимост и лекарства. Минималната заплата във Венецуела се увеличава до...$ 15 месечно В отплата, според публикациите, въпросните депутати разпространяват писма, които отричат Salva да е замесена в незаконни транзакции и корупция. Клуб Z има копие на такова писмо и в момента проверява дали български институции са го получили. Европейският съюз  . Мелендес каза, че е научила за посещението на Перес и Пара едва миналия юни от публикация на официалния отговор на  българската министърка на външните работи Екатерина Захариева на въпрос на депутата от БСП, Александър Паунов. По думите ѝ, когато разбрала за срещата на двамата във МВнР, Мелендес изпратила веднага съобщение до Каракас и установила, че  . Според авторите на разследването зад тази програма стои мрежа за корупция и пране на пари, в която са намесени и Пара и Перес. Те са си сътрудничили с лидерите на корупционната мрежа, издавайки фалшиви удостоверения, че намесените фирми не са престъпили закона от името на Националната асамблея. Между тези компании е SALVA FOOD 2015, C.A., която е свързана с Алекс Сааб, който е посочен от САЩ като подставено лице на Николас Мадуро и е  , посочи Мелендес.  Пара и другите уличени от цитираното разследване депутати отричат обвиненията и заявяват, че в случая с България, са предали документ на българския парламент, който осъжда лидерите на режима, както и други обществени личности свързани с корупция.   Тя предостави на Клуб Z копие от документ, който по думите ѝ е открит в офисите на Комисията за контрол на Националното събрание на Венецуела и  . В отговорите си пресцентърът на МВнР пише:  В предаденото на Клуб Z факсимиле като адресат е посочен министър-председателят Бойко Борисов. В него пише, че разследването срещу фирмата SALVA FOODS 2015  В документа се казва още, че  Между осем депутати, чиито имена са под документа, са Перес и Пара. От Външно министерство отказаха да потвърдят дали са получили същия документ, позовавайки се на неприкосновенстта на дипломатическата кореспонденция. Нямахме веднага потвърждение, че той е получен в кабинета на министър-председателя и в Народното събрание. Вече трета година във Венецуела цари двувластие. Режимът на Мадуро се крепи на лоялността на армията, на терора върху населението, осъществяван от верни на властта милиции и на финансова и военна подкрепа от Русия и Китай. На изборите през 2015 година опозицията спечели мнозинство в Националното събрание. Лоялният на Мадуро Върховен съд месеци наред отменяше решения на Националното събрание. През 2017 г. Мадуро, бивш шофьор на автобус, предизвика конституционна криза, като през август организира международно непризнати избори за свой лоялен парламент, наречен Учредително събрание. То обяви, че иззема правомощията на Националното събрание . Следващата година Мадуро свика предсрочни президентски избори, в които на опозицията беше забранено да представи кандидати. Опозицията третира Мадуро като узурпатор. От тази позиция Гуайдо се самообяви за временен президент през януари 2019 г., позовавайки се на член от конституцията, според който председателят на събранието става президент, ако действащият държавен глава е нелегитимен. Мадуро обвини Гуайдо, че се опитва да извърши държавен преврат, но не посмя да предприеме срещу него никакви мерки заради предупреждения от САЩ, които са на страната на опозицията. Опитите на Гуайдо да събори режима със серия масови протести и стачки през 2019 година обаче не успяха, въпреки че над 60 страни по света, включително България, го признаха за легитимния държавен глава на Венецуела. Salva Foods 2015 е собственичка на магазините CLAP ( Comités Locales de Abastecimiento y Planificación, исп. - Местни комитети за снабдяване и планиране) , супермаркети, които използват името на държавна програма за изхранване, наследили мрежа от държавни магазини, посочва испанското издание    . Компанията е непряко контролирана от колумбийския бизнесмен Алекс Сааб, който има бизнес с чависткия режим от 2011 г. , посочва изданието. Мениджър на Salva е посочен и като главен пълвомощник на друга фирма вносителка на храни във Венецуела от Турция, чийто президент Реджеп Тайип Ердоган е също сред международните приятели на Мадуро. Когато през 2017 г. започва разследване по подозрение в корупция при приватизацията на магазините CLAP, група опозиционни депутати започват да рапространяват писма в подкрепа на новия им собственик. През февруари 2019 година Държавната агенция за национална сигурност (ДАНС) проверяваше българската \"Инвестбанк\" по повод на парични трансфери по доверителна сметка от Венецуела. \"Инвестбанк\" се проверява заради венецуелските петродолари Минималната заплата във Венецуела се увеличава до...$ 15 месечно \"Инвестбанк\" се проверява заради венецуелските петродолари", "date": "2020.01.11", "title": "Хора на Мадуро се опитали да освободят замразени у нас фондове на режима му"}
{"url": "https://clubz.bg/92805-oman_ima_nov_sultan", "text": "Министърът на културата и националното наследство на Оман Хайсам бин Тарик Ал Саид стана новият държавен глава на Оман след кончината на султан Кабус бин Саид, предадоха Ройтерс и Асошиейтед прес. Новият султан на монархията на източния бряг на Арабския полуостров е братовчед на предишния и положи клетва в Съвета на Оман (двукамарния съвещателен орган от парламентарен тип). Военните призоваха управляващата фамилия в Оман да изберен нов султан Покойният султан Кабус, управлявал страната пет десетилетия, сам е посочил своя наследник в запечатано писмо, което днес е било отворено от властите, съобщи държавната телевизия без повече подробности. Самият той няма деца и не беше посочил публично кой ще го наследи на престола. Султан Кабус бин Саид Ал Саид почина късно снощи на 79-годишна възраст след продължително боледуване. Конкретната причина за смъртта му не се съобщава. Спекулации за здравословното му състояние се появиха след негово кратко пътуване до Белгия по медицински причини миналия месец, посочва ДПА. В страната бе обявен 3-дневен траур, а държавните знамена ще останат спуснати за 40 дни. Веднага след обявяването на кончината снощи Съветът по отбраната на страната призова \"Кралският семеен съвет да се свика, за да реши кой ще поеме властта\". Според одобрените през 1996 г. правила - семейният съвет трябва да избере в тридневен срок наследник на овакантения трон, обясни Ройтерс. Съветът се събра днес и отвори писмото със завещанието на покойния султан тази сутрин. То бе прочетено в присъствието на членовете на кралското семейство. Стана ясно, че покойният монарх е препоръчал тронът му да бъде зает от неговия братовчед, 65-годишният Хайсам в случай, че съветът не може да се споразумее за наследник. Съветът очевидно не е оспорил препоръката на султана. Малко по-късно правителството съобщи в Туитър, че новият държавен глава е положил клетва. Държавната телевизия, цитирана от Ройтерс, показа кадри от погребалната процесия, при която ковчегът с тялото на султан Кабус мина по улиците на столицата Маскат, увит в националното знаме, и бе внесен в голямата джамия, носеща неговото име, където започнаха молитви. Новият султан стоеше изправен пред ковчега с традиционния извит ятаган, наричан ханджар, висящ на кръста му. По-късно Кабус бе погребан в семейна гробница. Оманците масово изразяват в социалните мрежи почитта си към смъртта на управника, чието име неразривно се свързва с модернизацията на страната, която е бивша британска колония, и с превръщането й във влиятелен регионален фактор. Той действаше като посредник в конфликтите в региона. Кабус дойде на власт с безкръвен преврат през 1970 г., сваляйки не друг, а собствения си баща. Нерядко лично обикаляше страна, за да се среща със своите поданици, като нерядко бе сам зад волана на джипа си. Британският премиер Борис Джонсън изрази дълбоки съболезнования за смъртта на султан Кабус, като го нарече изключително мъдър политик, който се обявяваше за мир и разбирателство между страните. В първото си обръщение, предадено по телевизията, султан Хайсам обеща да продължи външната политика на кралството, която според него се базира на мирно съвместно съществуване и на поддържането на приятелски отношения с всички страни. БТА", "date": "2020.01.11", "title": "Оман има нов султан"}
{"url": "https://clubz.bg/92781-asperji_predskazali_megzit", "text": "Британка, която гадае на аспержи, е предсказала, че Хари и Меган ще се \"отцепят\" от кралското семейство, пише в. \"Дейли стар\", съобщава БТА. Джемайма Пакингтън, 64-годишна гадателка от Бат, твърди, че още миналата година е предвидила \"сътресението\" в кралската фамилия, хвърляйки аспержи на пода. Меган и Хари се отказват от задълженията си в кралския двор, искат да работят Чрез метода си Джемайма Пакингтън вече е предвидила събития като поражението на Тереза Мей и победата на Англия на световното първенство по крикет. Гадателката разкрива, че за прогнозите си използва само свежи устършърски аспержи, отгледани в Ившам. Хари и войната с таблоидите В какво се състои методът ѝ? Джемайма разяснява, че взима шепа връхчета от аспержи, хвърля ги във въздуха и разчита образуваните форми и модели след падането им на пода. Гадателката допълва, че прави предсказания от 8-годишна, след като е наследила дарбата на своя възрастна леля, която \"разчитала\" чаени листа.  Хари призна за напрежение с Уилям: Вървим по различни пътища Хари и войната с таблоидите Хари призна за напрежение с Уилям: Вървим по различни пътища", "date": "2020.01.11", "title": "Аспержи предсказали \"Мегзит\""}
{"url": "https://clubz.bg/92801-iran_sponsor_nomer_1_na_terorizma", "text": "Иран е най-големият в света спонсор на тероризма и се намира в най-опасния район на света. Той никога не бива да се сдобие с ядрено оръжие, тъй като това би било катастрофално за Близкия изток. Такава позиция изрази Брайън Хук, специален представител на САЩ за Иран и висш политически съветник на държавния секретар. Той говори по време на телефонен брифинг с журналисти в Брюксел. Същевременно от тази позиция Вашингтон е в състояние да отговаря със сила на регионалната агресия на режима в Техеран. И точно това е направено с новите санкции. Иран не бил отстъпил. Щял още да отмъщава на САЩ Вчера САЩ наложиха санкции над още 8 висши ирански ръководители. Сред тях са секретарят на Висшия съвет за национална сигурност Али Шамхани, зам-шефът на Генщаба на армията Мохамад Реза Ащиани и командващият ислямистките милиции „Басидж“ Голамреза Солеймани. Отделно бяха предприети мерки срещу 17 ирански минни и металургични компании, 3 предприятия, базирани в Китай и на Сейшелските острови, както и кораби, участващи в закупуването, превоза и търговията с продукти на металургията в Ислямската република. Президентът Доналд Тръмп пък подписа указ, който позволява на финансовия министър да налага санкции срещу лица, замесени в дейност в сектори на иранската икономика като строителството, минното дело и текстилната промишленост. Иранският режим е изправен пред най-тежката си финансова криза и най-големите политически вълнения от идването си на власт преди 4 г., отбеляза Брайън Хук. И именно по тази причина се намира в състояние на паническа агресия. Пентагонът: Влиятелният генерал Касем Солеймани  е убит в Багдад Същевременно САЩ ще продължават да атакуват съюзниците на Иран в лицето на финансирани от него терористични групировки. Това ще бъде извършвано съгласно изявлението на Белия дом от 11 септември 2018 г. От него става ясно, че Америка вече не прави разлика между режима в Техеран и неговите съюзници. Този режим ще бъде държан отговорен за дейността на своите протежета. И затова след убийството на американски гражданин от проиранската групировка „Катаиб Хизбула“ на 27 декември 2019 г. САЩ са унищожили нейни командни центрове в Ирак и Сирия. Такива удари представляват действия на самозащита. Такъв е случаят и с ликвидирането на иранския генерал Касем Солеймани, който доведе до силно напрежение в региона. Той е бил в Багдад, за да планира атаки срещу американски дипломатически обекти и служители, подчерта Хук. И допълни, че генералът носи отговорност за убийството на над 600 американци. Накрая Брайън Хук заяви, че международната общност също носи вина за риска от нова война в Близкия изток. Причина е несериозното и отношение към ядрената програма на Техеран. В иранското споразумение няма и дума за междуконтинентални балистични ракети. По този начин отпада забраната режимът на аятоласите да извършва изпитания с такива оръжия, което отслабва правилата за неразпространението им. Пентагонът: Влиятелният генерал Касем Солеймани  е убит в Багдад", "date": "2020.01.11", "title": "Иран - спонсор номер 1 на тероризма"}
{"url": "https://clubz.bg/92804-italianskata_mafiq_obicha_bylgariq_tyrsi_kyde_da_skladira_otpadyci", "text": "Това казва Антонио Никазо пред журналистката от Нова телевизия Ева Костова. Никазо е определян като един от най-големите експерти по калабрийската мафия Ндрангета. Той работи рамо до рамо с прокурор Никола Гратери - организаторът на мега акцията от миналия месец, с над 300 арестувани мафиоти. Как се печели от изхвърлянето на боклук, защо италианската мафия се интересува от това и какво прави България интересна в тази схема? Италиански боклук в Плевен: какво се знае до момента Антонио Никазо е има близо 40 книги, посветени на мафията и организираната престъпност. Половината изследванията са написани съвместно с прокурор Никола Гратери. По информация на прокурор Гратери шест мафиотски клана перат пари в България. Причината са ниските данъци. Примерът е хотел на българското Чероморие на стойност 160 милиона евро. Строежът бил спрян тази година - още преди да започне. Премиерът анонсира: МВР с акции на още 7 места заради боклука Според Антонио Никазо двете акции от миналия месец, в които се забърка името на България, не били сврързани помежду си. Въпреки това обаче от известно време в Италия усилено се говори за връзка между Ндрангета, България и боклукa. Той разказва още, че в началото токсичен боклук се е складирал и в Италия. Гешев послуша Борисов. Прокуратурата започна проверка на боклука  По думите му за обработката на токсични отпадъци трябват пари. \" И призова:  Премиерът анонсира: МВР с акции на още 7 места заради боклука Гешев послуша Борисов. Прокуратурата започна проверка на боклука ", "date": "2020.01.11", "title": "Италианската мафия обича България. Търси къде да складира отпадъци"}
{"url": "https://clubz.bg/92792-kato_nqma_voda_qjte_neno", "text": "Когато и да уволниш Нено Димов като министър на екологията, все ще е късно. Когато и да спасиш министър/зам.-министър на регионалното развитие, все ще му е за първи път. Това е възможно най-краткото обобщение на прокурорските събития от последните 48 часа, ефектът от които, както в масовия случай, вероятно ще се изчерпа с това, че държавното обвинение е способно да превърне и Пабло Ескобар в мъченик на държавната машина, а редовия гражданин – в негов симпатизант.  Министърът на околната среда и водите Нено Димов е задържан за 24 часа, гръмнаха в четвъртък привечер медиите. Това се случи, след като още по обед всички излъчиха кадри от отвеждането му за разпит. Още по-първо главният прокурор Иван Гешев се визуализира в Перник, докато от подопечната му институция публикуваха снимки и видео от обиск в кабинета на министъра. Съвсем в духа на доброто старо МВР Pictures. Фейсбук фолклорът тутакси роди нови вицове. Как правела полицейската сирена? - Не-но, не-но... Какво знаехме от тогава до петък по обед? Все съдържателни неща. В коя килия е прекарал нощта Димов, колко стола и легла е имало в нея, че е получил кроасан и чаша вода за закуска. За тези близо 24 часа така и не разбрахме защо и как точно е задържан – по силата на какво обвинение или какво подозрение, освен заради известния от ноември факт - че Перник е на воден режим. Междувременно от килията с леглата, масата, двата стола и кроасана, министърът депозира оставка, която скорострелно пропътува разстоянието от Трето РПУ до „Дондуков“ 1 и с още по-завидна скорост бе приета. А в това време... регионалният министър Петя Аврамова и заместникът й Николай Нанков даваха пресконференция след среща при премиера Борисов с превозвачите. Вторите излязоха доволни. Не - направо благодарни. На досадните въпроси за оставки и отговорност и от нейна страна, Аврамова прояви смелост: това го решавал единствено премиерът. Бившата областна управителка на Перник Ирена Соколова намина покрай следствието за разпит. Същото се случи и с бившия шеф на ВиК. И бившата кметица Вяра Церовска (ГЕРБ) се размина само с уплах. В петък следобед, след „показното политическо убийство“, от прокуратурата обявиха Димов за виновник за кризата в Перник - защото по закон отговаря за следенето на водните ресурси. Което следене очевидно се е осъществявало с избирателната пропускливост на пернишка чешма. Греховете си към Перник министърът трупал не от лятото на миналата година, когато дойдоха първите сигнали за проблема, а от далечния 1 януари 2018-а. По това време Нено Димов бе всичко друго, но не и досегаем за извършваните от него и други „престъпления“ в ресора му.  До вчера Димов бе уверен в солидния гръб, който го пазеше досега. Например, когато се опита да пробута на тъмно нов концесионен договор с „Юлен“, а после и „втората кабинка“ в Банско. И когато се опита да ореже екологичната мрежа Натура 2000. И след като най-чистосърдечно си призна, че не знае нищо за нерегламениран внос на опасни боклуци от чужбина, а контролът му е само на хартия. И след като системно настройваше всички екологични организации срещу водената от него „екологична“ политика, определяйки протестите им като „неомарксистки“, и т.н., и т.н. В продължение на няколко месеца Нено Димов упорито настояваше, че носи нулева отговорност за кризата в Перник и я прехвърляше към структурите на МРРБ. Докато представителят на МРРБ Нанков неуморно се провираше в пещери и газеше в локви в акомпанимента на министъра на икономиката и бе чест гост на живите шоута на премиера във фейсбук.  От тази „кратка“ и далеч не изчерпателна ретроспекция следват няколко лаишки въпроса: Падна ли Нено Димов жертва на колективната безотговорност или на колективната отговорност (едно и също са)? Падна ли Нено Димов, досущ като Цветанов, жертва на собствената си увереност, че никой не може да го накаже? Защо чак сега? Защо така публично  - Търси се виновен преди от тръбите в Перник да „потече“ мъртъв обем? - Като няма вода, яжте Нено? - Прокуратурата мие лицето на дългата липса на държавна политика във ВиК сектора? - Предотвратява се избухването на още кризи по места в страната? - Показваме където трябва, че и ние можем да арестуваме министри? - Предупреждаваме някои бизнесмени, спасяваме някои министри/зам.-министри?   Когато кметът на Ботевград обяви, че градът също е изправен пред водна криза, Борисов го скастри публично, че не е алармирал година по-рано. Пита се кога бившата кметица на Перник Вяра Церовска алармира за същото – преди или след предизборната кампания? И защо от кмет и кандидат за нов мандат, след загубата Церовска избра дори да не влиза в общинския съвет? Как „заговорът“ за сваляне на правителството чрез вменяване на вина на правителството (по ГЕРБ) кореспондира със задържането на министър от правителството? Неотдавна министърът на икономиката Емил Караниколов обяви в ефир как след намесата на държавата водните нива вече се мерели правилно, а не „на око“, както ВиК с принципал МРРБ правело преди това. Съответно ВиК е подавало грешна информация нагоре по веригата. Та има ли някой излъган по тази верига?  Защо година, след като прокуратурата разпореди на Министерския съвет да сложи в ред концесионния договор с „Юлен“ и да върне надвзетата използвана площ в Банско, чак сега се сети, че Министерският съвет не е направил нищо по въпроса? И прикачи към разследването за Перник и този казус. Дали пък така на вече бившия министър и тези, които го подкрепят, не се дава знак, че ще бъде извадено всичко, с което прокуратурата разполага срещу него – същото, което се счита за публична тайна от две години насам? Какво точно се променя в държавната политика за околната среда при все, че наследникът на Димов се очаква да е сегашният заместник Николай Кънчев, или депутатът Искрен Веселинов – все кадри на ВМРО? Предстои дълъг процес, след който, готова съм да се обзаложа, Нено Димов ще може да се похвали, че е станал вторият „доказано некорумпиран политик“ (по Софиянски).  За това време в Перник сигурно ще са паднали много дъждове, Борисов, с Нанков на задната седалка, ще е инспектирал много километри магистрали, правителството ще е отпуснало още много милиони за ски купата в Банско, публиката ще бъде удавена в още много кубични метри, а прокуратурата все така ще тича след вятъра. Но в правилната посока.", "date": "2020.01.11", "title": "Като няма вода, яжте Нено"}
{"url": "https://clubz.bg/92802-dyrjavata_shte_kopira_hitra_kampaniq_za_otpadaneto_na_amerikanskite_vizi", "text": "По примера на Полша външно министерство обмисля кампания сред българите, с която да се повлияе на процента отказани американски визи. Ще се търсят хора, които дори и да нямат намерение да пътуват до САЩ, но са с добро визово досие, да кандидатстват,  за да намали броят на отказите, обясни вицепремиерът и външен министър Екатерина Захариева.  И допълни, че този процент е дори по-важен от отказите.  Темата за визите се поставя от години на всички нива, несериозно е да бъдат обвързвани с купуването на новите бойни самолети, каза още Захариева. Но пропусна да отбележи, че визата за САЩ струва 160 долара.  Борисов след срещата: Убеден съм, че визите ще паднат (ВИДЕО) (СНИМКИ) По думите й те имат много ясни критерии, които ние сме изпълнили всички, с изключение на отказите.  Те трябва да са под 3%, припомни Захариева, като в момента за България са девет процента и малко, добави тя.  Тя посочи, че ще се работи много и с американското посолство в София да се увеличи осведомеността на българските граждани как се попълват документите, за да не се отказва по чисто формални причини.  Захариева обаче не посочи какъв е процентът на откази в България.  Но припомни, че България има сериозна подкрепа от ЕС за отпадането на визите.  \n\t ", "date": "2020.01.11", "title": "Държавата ще копира хитра кампания за отпадането на американските визи"}
{"url": "https://clubz.bg/92795-koj_shte_nasledi_neno_dimov_na_posta", "text": "Кой ще оглави министерството на екологията и водите след като Нено Димов подаде оставка? Това е въпросът, който трябва да решават коалиционните партньори ГЕРБ и ВМРО в следващите дни. Сред имената, които се спрягат са на сегашния заместник на Димов - Николай Кънчев, или депутатът Искрен Веселинов. И двамата са кадри на ВМРО. С идването на нов министър обаче не означава, че ще се промени политическият курс на управляващите към проблемите, с които се занимава министерството на околната среда и водите - водната криза, незаконният боклук, презастрояването по Черноморието и защитените територии и др.   Ако Нено Димов не беше давал вода на фирми, Перник нямаше да е на режим Днес специализираният наказателен съд трябва да реши дали да остави в ареста вече бившия министър на околната среда и водите Нено Димов, съобщи БНР. 72-часовото прокурорско задържане изтича в понеделник, но от държавното обвинение обявиха, че още днес ще внесат искането за задържането на Димов. Той е обвинен в умишлена безстопанственост заради водната криза в Перник. Според прокуратурата близо две години министърът е позволявал водоподаване към \"Стомана Индъстри\" и Топлофикация - Перник, въпреки докладите на ВиК, че водата на язовир \"Студена\" намалява драстично. Според наблюдаващия прокурор Ангел Кънев \"ако министърът бе изпълнил служебните си задължения и не бе отпускал тези разрешителни за водоползване за промишлени нужди, към момента този язовир щеше да има приблизително над 7 млн. куб. метра вода, които са напълно достатъчни, за да няма въобще режим в Перник.\" Нено Димов подаде оставка от ареста, Борисов я прие Адвокатът на Нено Димов - Ина Лулчева, обаче смята, че няма сериозни обвинения срещу него.  Нено Димов подаде оставка от ареста, Борисов я прие Нено Димов подаде оставка от ареста, Борисов я прие Нено Димов подаде оставка от ареста, Борисов я прие", "date": "2020.01.11", "title": "Кой ще наследи Нено Димов на поста?"}
{"url": "https://clubz.bg/92797-18_godishna_uchenichka_e_ubita_v_galiche", "text": "18-годишно момиче е убито във врачанското село Галиче. То е намерено с прерязано гърло в дома си. Нова телевизия съобщава, че е тялото е открито в двора на къщата, в която живее. А бТВ - в дома на жертвата. По информация на бТВ от разследващите има следи от насилие по тялото на момичето. Но няма следи от проникване с взлом в дома й. Бащата на момичето работи в чужбина, а майката е напуснала семейството, твърдят източници на NOVA. Момичето е ученичка във врачанско училище. Тя е живеела сама. Открита е след сигнал от нейни близки, които не са могли да се свържат с нея. ", "date": "2020.01.11", "title": "18-годишна ученичка е убита в Галиче"}
{"url": "https://clubz.bg/92796-tomislav_donchev_imashe_tejki_razpri_mejdu_avramova_i_dimov_za_vodnata_kriza", "text": "Преди няколко седмици министърката на регионалното развитие Петя Аврамова и бившият й вече колега - министърът на екологията Нено Димов, са водили „тежки разпри„ за това чия е отговорността за кризата във водния сектор. За това разказа вицепремиерът Томислав Дончев в интервю за бТВ. Той посочи още, че ако са били взети мерки през лятото, нямаше да се стигне до този режим в Перник.  Вчера прокуратурата повдигна обвинения срещу бившият вече министър Нено Димов в това, че е разрешавал на дружествата “Стомана Индъстри” и “Топлофикация” да ползват за промишлени нужди намаляващите води на язовир “Студена”.  По думите на Томислав Дончев „има някакъв дефект в системата надолу“.  И с половин уста се извини на перничани за водния режим: За ареста на Нено Димов, който вицепремиерът и лидер на ВМРО Красимир Каракачанов определи като „политическо убийство“, Дончев посочи, че „това е бивш колега, с който преди няколко дни сме седели на масата на МС“.  Но и добави: В отговор на въпрос за това, че Нено Димов е деветият освободен министър в третия кабинет на Бойко Борисов, Дончев каза:  В понеделник или вторник се очаква да има коалиционен съвет, на който да се избере наследник на Димов. ВМРО ще запазят министерството. Томислав Дончев коментира и позицията на САЩ, които са против изграждането на Турски поток през територията на България.  „Турски поток\" означава повече газ за България. Опитваме се да извлечем максимум ползи от това, че сме разположени на кръстопът. Позицията на Дейвид Хейл, че са против и \"Турски поток\" не е новина. Ние спазваме всички изисквания, това може да осигури доставки на газ от Турция до Сърбия\", каза той.  \n\t ", "date": "2020.01.11", "title": "Томислав Дончев: Имаше тежки разпри между Аврамова и Димов за водната криза"}
{"url": "https://clubz.bg/92807-neno_dimov_az_sym_izpylnqval_syvestno_pravomoshtiqta_si", "text": "Това каза в залата на спецсъда министърът в оставка Нено Димов. Специализираният наказателен съд прие аргументите на прокуратурата и остави Димов в ареста за постоянно. Кой ще наследи Нено Димов на поста? Според наблюдаващия прокурор Ангел Кънев, ако бъде на свобода Нено Димов може да повлияе на свидетели, както и на събирането на доказателства или да извърши друго престъпление. Той все още не е освободен от Народното събрание и има влияние в министерството, смятат от прокуратурата. Според Ина Лулчева - адвокат на Димов, това не е възможно, тъй като прокуратурата вече притежава цялата документация, свързана с обвинението. Прокуратурата обвинява Нено Димов в това, че не е изпълнил задълженията по закон - да прекрати подаването на вода за промишлени нужди,. Той е бил информиран 23 месеца, че притокът в язовир “Студена” намалява значително. Като няма вода, яжте Нено От прокуратурата смятат още, че министърът е извършвал престъплението през продължителен период от време и това го прави обществено опасен. А според адвокат Лулчева по делото липсват доказателства, че Димов е бил изрично уведомяван за проблем с водата на яз. \"Студена\".  Като няма вода, яжте Нено", "date": "2020.01.11", "title": "Нено Димов: Аз съм изпълнявал съвестно правомощията си"}
{"url": "https://clubz.bg/92798-detskata_bolnica_shte_struva_malko_pod_100_mln_lv", "text": "Вчера, петък 10 януари, на заседание на комисията, назначена да проведе обществената поръчка за изграждането на новата детска болница, са отворени ценовите предложения на желаещите да изградят сградата, както и техните технически оферти.  От оповестените от Министерството на здравеопазването данни става ясно, че зданието вероятно ще струва малко под 100 млн. лв. Най-ниската оферта е подало обединението ДЗЗД \"Детско здраве\", с основен участник небеизвестната строителна компания - \"Главболгарстрой\". Те са предложили цена за изпълнението на всички дейности в размер на 79,5 млн. лв. без ДДС или крайна цена почти 94 млн. лв. Освен това - обединението е получило и най-високи оценки за техническата част на своето предложение. Така \"Главболгарстрой\" е почти сигурният победител на обществената поръчка. Въпреки това чисто формално спечелилият ще бъде определен с решение на здравния министър Кирил Ананиев в срок до 10 дни. Лекари, родители, архитекти: Спрете търга за \"нова\" детска болница От изнесените данни става ясно, че един от участниците в търга - \"Трейс Груп Холд\" е бил отстранен. Министерството на здравеопазването не посочва конкретна причина. Вторият допуснат до последната фаза участник е обединението \"Детска болница - София\". То е консорциум между българската \"Климатроник\", мексиканската \"Иновасионес Техникас Ен Симентасион СА ДЕ СВ\" и испанската \"Проес Консулторес\". Тези кандидати са заявили обаче малко по-висока цена, а техническото им предложение е оценено доста по-ниско. Така вече изглежда, че изпълненият с перипети, обжалвания и съдебни решения търг за детска болница е почти в своя край и министерството на здравеопазването е на финалната права по започването на строителството.  Обществената поръчка за проектиране и строителство на Националната детска болница беше обявена в началото на юли, като Министерството на здравеопазването заложи максимален бюджет от 95,4 млн. лева с ДДС. Предвижда се да бъде изградена на мястото недовършения от 30 години корпус на клиниката по педиатрия в двора на \"Александровска болница\". Плановете на министерството предвиждат бъдещата Национална детска болница да се простира на площ от 45 000 кв. м в два основни 11-етажни корпуса, шест триетажни и два сутерена и да разполага с 350-400 легла. В началото на август обаче търгът бе спрян временно, защото Комисията за защита на конкуренцията (КЗК ) бе сезирана от Камарата на архитектите с искане за спирането й. Сред аргументите, освен че строежът сам по себе си е морално остарял и не отговаря на съвременните стандарти за строителство, бе и това, че той е практически незаконен, защото не може да съществува. Според Общия устройствен план и Подробния устройствен план на София на това място не може да има сграда, която е о-висока от 20 метра. През 2011 г. съществуващият незавършен строеж е определен за премахване с Подробния устройствен план на столицата и се предвижда изграждането на нова, различна по конфигурация детска болница на 5 етажа.  Търгът за детската болница може да продължи, реши ВАС В хода на дискусиите по темата се разбра още, се според документите в Министерството на здравеопазването обследването на строежа за неговото състояние е правено на база на експертизи отпреди 12 години. Дълго време от министерството не даваха достъп до пълната документация, на база на която е обявена обществената поръчка, оплакаха се специалистите. КЗК обаче в крайна сметка се произнесе в полза на министерството. Жалбата срещу обществената поръчка бе отхвърлена и от Върховния административен съд. А търгът бе възобновен.  Търгът за детската болница може да продължи, реши ВАС", "date": "2020.01.11", "title": "Детската болница ще струва малко под 100 млн. лв."}
{"url": "https://clubz.bg/92800-dejvid_hejl_rusiq_e_konkurent_dosta_tvyrd_ponqkoga_izobretatelen", "text": "Това заяви пред БНР Дейвид Хейл – заместник държавен секретар на САЩ по политическите въпроси. той коментира започналия Стратегически диалог между САЩ и България, енергийни теми, както и наболели международни проблеми. БНР вече пусна откъс от интервюто, в което той посочва, че САЩ са против втората линия на „Турски поток“, чието продължение трябва да доставя газ за Югоизточна Европа през България, защото не осигуряват истинска енергийна диверсификация за Европа, а всъщност увеличават руското политическо влияние в Европа. Дейвид Хейл, който не дойде в София: САЩ са против втората тръба на \"Турски поток\" Висшият американски дипломат Дейвид Хейл даде интервюто, след като в Истанбул тържествено беше открит газопроводът „Турски поток“. В същото време в София беше дадено началото на Стратегически диалог между правителствата на България и САЩ.  И продължи: България и САЩ ще работят за независим съд и прокурорска отчетност (ПЪЛЕН ТЕКСТ) Бих искал да отбележа първо, че ние наистина се възхищаваме и уважаваме отдадеността на българския народ по пътя му към демокрацията. Силно го подкрепяме. Второ - важно е да не се забравя, че демокрацията е процес, който никога не свършва. Изисква непрестанни усилия, защото никога не можеш да постигнеш състояние на перфектност - дори в нашата страна. Трябва непрекъснато да се полагат усилия, за да са наистина отговорни и устойчиви демократичните институции и да си вършат работата. Ние тук в Америка сме оптимисти за бъдещето на България в това отношение, както и за нашите отношения. И ще продължим да работим с вас за укрепване на борбата срещу корупцията, демокрацията и върховенството на закона. Наскоро се договорихме да проведем сериозен диалог за конституционна реформа и за отчетността на съдебната власт. Това е много полезно. Освен това приветстваме България, че се нагърби с водеща роля по редица регионални проблеми. Но силата на България зависи от силата на нейната демокрация. Бих казал, че е конкурент - доста твърд, понякога изобретателен - но конкурент. Президентът Тръмп многократно дава да се разбере, че ние сме за по-добри отношения с Русия. Държим отворена вратата към диалога. Аз лично имах дълги разговори с моя руски колега. Поддържаме канали за комуникация по отношение на Украйна, Сирия, Северна Корея, контрола върху въоръженията, Близкия изток като цяло, двустранни въпроси. Фундаментален проблем е обаче, че Русия не спира с агресивното си поведение. Това е голямото препятствие пред подобряването на отношенията ни. Разочароващо е. Руското правителство не желае да поеме отговорност за агресивните си действия и не променя поведението си. А това води до международна изолация, от която Русия страда, но може да обвинява само себе си за нея. Ние се отнасяме към Турция като ключов съюзник в НАТО - за всички ни. Решени сме да работим за задържане на Турция в лоното на Запада и на НАТО. Имаме наистина интензивен диалог с турските власти по множество въпроси - двустранни и регионални. Приемаме и знаем, че Турция играе ключова роля в региона. И искаме тя да е конструктивна. Споменахте санкции. Наистина Турция се сдоби с противоракетната система С-400. Това не е в съответствие със споделените ни задължения като съюзници. В ход е диалог по въпроса и не сме готови още да говорим публично за каквото и да било, свързано със санкции. Този въпрос наистина има геостратегическо значение. Съзнаваме, че енергийната сигурност е изключително важна за Европа. За нас също е важна. И разбираме, че когато нашите съюзници имат сигурен достъп до енергоизточници, те са по-силни, по-благонадеждни съюзници. Проблемът е, че Москва има други възгледи. Москва използва енергоизточниците си като политически инструмент, с който да упражнява влияние, да разделя Европа. Това е нашият проблем. „Северен поток 2“ и втората линия на \"Турски поток\" са проблем, защото не осигуряват истинска енергийна диверсификация за Европа, а всъщност увеличават руското политическо влияние в Европа. Те дестабилизират Украйна, защото Русия получава възможност да заобиколи тръбопроводите на украинска територия. Ние смятаме, че те дават на Русия още едно средство да се наложи политически над Европа и така допринасят за нестабилността. Поредица от важни събития се случиха през последните седмици. Те показаха, че Иран и подкрепяни от Иран групировки подкопават сигурността на нашите приятели и съюзници и застрашават интересите на Съединените щати и живота на американците там. Драстично не зачитат суверенитета на Ирак и безопасността и сигурността на иракчаните и на американските и другите участници в силите на международната коалиция. Отдавна предупреждаваме за опасността от това поведение на Иран за региона. И призоваваме за единно противодействие на тези заплахи - за силни възпиращи мерки. Дадохме и ясно да се разбере, че няма да търпим нападения срещу американци. Това се случва тази седмица. Решени сме да браним нашите хора и интереси. Както каза президентът Тръмп - изглежда иранците отстъпват, но ние оставаме бдителни. Успоредно с това крайната ни цел е да намерим път към преговори и мир с Иран. И да разсеем всички различия и заплахи от Иран в региона. Няма нужда това да се случва. Ние имаме стратегии, които са специфични за ситуациите в тези страни. Не се фокусираме върху спечелване на битка за влияние. Искаме да работим всеки ден, за да помогнем на ливанците, сирийците и иракчаните да имат стабилни, успешни и сигурни държави, които задоволяват нуждите на народите си. В Ливан и Ирак хората демонстрират, за да постигнат тъкмо това - национално единство и правителства, които се грижат за правата и добруването на гражданите си. Това подкрепяме и ние. Вярваме, че един от проблемите в Близкия изток са слабите държавни институции. И усилията ни в Ирак и Ливан се изразяват в инвестиции и опити за укрепване на тези институции като най-доброто средство за постигане на стабилност и просперитет. Да, разбира се. Съединените щати са позитивна сила в Близкия изток. Ние работим усърдно за постигане на всеобхватен и траен мир между Израел и палестинците. За да е по-светло бъдещето за всички. Имаме план, ще го оповестим, за нас той има най-добри шансове за успех. Междувременно, зовем всички към търпение, да ни позволят да свършим необходимата работа и после да ни съдят по постигнатото. Джеймс Пардю: България е далеч от отмяна на визите със САЩ   България и САЩ ще работят за независим съд и прокурорска отчетност (ПЪЛЕН ТЕКСТ) Джеймс Пардю: България е далеч от отмяна на визите със САЩ", "date": "2020.01.11", "title": "Дейвид Хейл: Русия е конкурент - доста твърд, понякога изобретателен"}
{"url": "https://clubz.bg/92774-sasoli_osyden_katalunski_separatist_veche_ne_e_evrodeputat", "text": "Осъденият каталунски сепаратистки лидер Ориол Жункерас вече не е евродепутат след  решението на испанското правосъдие в този смисъл. Това заяви вчера председателят на Европарламента Давид Сасоли, цитиран от АФП. Така той предизвика поредния обрат в сагата с Жункерас. На тази дата испанската избирателна комисия анулира мандата му. А вчера Върховният съд в Мадрид потвърди нейното решение. Мотивът на испанските магистрати е, че присъдата на Жункерас го лишава от статута му на евродепутат. Броени часове преди изявлението на Давид Сасоли говорител на Еврокомисията заяви, че Испания трябва да изпълни решението на Съда на Европейския съюз (СЕС) от 19 декември 2019 г. Освен това Жункерас трябва да бъде освободен, тъй като е избран за евродепутат и се ползва с имунитет. Съдът на ЕС: Осъден каталунски сепаратист е евродепутат Сепаратисткият лидер, който бе регионален вицепремиер на Каталуня, бе осъден на 13 г. затвор. Той бе признат за виновен в противодържавна дейност и злоупотреба с публични средства във връзка с референдума за независимост на автономната област на 1 октомври 2017 г., който бе обявен за незаконен от испанските власти. В резултат на решението на испанския Върховен съд Ориол Жункерас няма да може да замине за сесията на ЕП в Страсбург от 13 до 16 януари и съответно няма да положи клетва. Еврокомисията не прави сравнения между отделни страни за зачитането на върховенството на закона. Така Стефан де Кеерсмакер отговори на въпрос дали е възможно срещу Испания да бъде гласувано задействането на член 7, подобно на предприетите мерки срещу Полша. И допълни, че в момента ЕК проучва ситуацията.", "date": "2020.01.11", "title": "Сасоли: Осъден каталунски сепаратист вече не е евродепутат"}
{"url": "https://clubz.bg/92793-iran_prizna_che_ukrainskiqt_samolet_e_svalen_sled_obstrel", "text": "Иран е свалил украинския пътнически самолет, разбил се след излитане от Техеран - такова предположение изрази генералният секретар на НАТО Йенс Столтенберг. Вчера и канадският премиер Джъстин Трюдо обяви подобна възможност, към него се присъедини и държавният секретар на САЩ Майк Помпео. От Иран признаха, че бил  . На борда на самолета е имало 176 пътници. Хаджизаде каза, че в момента на инцидента всички въоръжени сили са били в пълна готовност в случай на американски ответни удари след иранските нападения по ползвани от САЩ бази в Ирак. Иран е контролирал особено бдително въздушното пространство около военните си бази, допълни той. Когато украинският пътнически самолет прелетял близо до база край Техеран, дежурният офицер опитал да поиска съвет от старшите офицери, но не успял да се свърже с тях. Той имал около 10 секунди да реши дали самолетът е представлявал заплаха. Военният помислил самолета за крилата ракета. Трябвало е сам \"да реши дали да стреля, или не и е взел неправилно решение\", допълни Хаджизаде, цитиран от Франс прес. Изстреляната ракета е била с малък обсег и се е взривила близо до самолета. Заради това летателният апарат не се е разпаднал веднага, а е продължил да лети. CBS: Официални лица от САЩ смятат, че Иран е свалил украинския самолет По-рано Йенс Столтенберг, изтъкна, цитиран от \"Ройтерс\", че е важно първо да се установят фактите. Той призова Иран да \"сътрудничи на разследването\". Позицията му беше обявена по време на извънредна среща, свързана с Иран, на европейските външни министри. Катастрофата с украинския самолет в Техеран е причинена от човешка грешка и \"американския авантюризъм\", отговори иранският външен министър в туит днес.     Той изрази \"дълбоко съжаление, извинения и съболезнования към иранския народ, семействата на всички жертви и другите засегнати нации\". Иран дава на Украйна черните кутии след катастрофата В изявление по държавната телевизия тази сутрин иранското министерство на отбраната уточни, че самолетът е летял близо до чувствителен военен обект, принадлежащ на Революционните гвардейци, и е бил свален неумишлено поради човешка грешка. Виновниците ще бъдат предадени на съдебния орган на министерството на отбраната и ще им бъде потърсена отговорност, съобщи БТА като се позова на информация на \"Ройтерс\". Президентът на Украйна Владимир Зеленски поиска от Иран да накаже отговорните за свалянето на украинския самолет и да изплати компенсациите, предава AFP, цитирана от \"Фокус\". „ “, написа украинският държавен глава в социалната мрежа, като спомена и \"изплащане на компенсациите“. Иран дава на Украйна черните кутии след катастрофата", "date": "2020.01.11", "title": "Иран призна, че украинският самолет е свален след обстрел"}
{"url": "https://clubz.bg/92712-trymp_riskuva_da_otblysne_syyuznicite_ot_nato", "text": "Изявленията на президента Тръмп за Иран не са точно образец за яснота. Това се казва в статия на \"Вашигтон пост\", цитирана от БТА, която коментира поведението на Тръмп към Иран. Президентът очевидно искаше да покаже твърдост (\"Докато съм президент на САЩ, на Иран никога няма да се позволи да има ядрени оръжия\"), докато продължава да се представя като президентът, който ще измъква САЩ от близкоизточните проблеми. (\"Фактът, че разполагаме с такава превъзходна армия и техника обаче не означава, че трябва да ги използваме. Ние не искаме да ги използваме. Американската мощ, както военната, така и икономическата, е най-доброто средство за възпиране\"). Тук, разбира се, има потенциално противоречие: какво правим, ако това възпиране не сработи? Тръмп наистина ли смята, че след едно целенасочено убийство, САЩ могат да бъдат спокойни, че Иран сега ще бъде толкова уплашен от американските военни мускули, че дори няма и да си помисли да разработва ядрени оръжия? Няма как да разсъждава така. Той обаче внуши, че трета страна може да запълни празнотата, обещавайки да накара НАТО да се ангажира по-сериозно. Това изглежда като странна позиция за президент, който не спира да недоволства, че останалите от алианса не финансират достатъчно армиите си - как така е по-вероятно САЩ да успеят чрез включване на по-евтин отбор от Б група? Но вероятно не за това ставаше дума тук; тук ставаше дума за отдавнашната мания на Тръмп да накара НАТО да плаща своя \"справедлив дял\" - в животи и пари, за поддръжката на алианса. Разбира се, той е прав; НАТО по същество използва гратис военната мощ на САЩ. Американците преди по-скоро се гордееха, че армията им има такива изключителни умения и сила, че може и сама да се справя, но с орязването на бюджетите и проточването на войните зад граница много хора започнаха да негодуват срещу това положение. Те биха предпочели по-силните европейски армии да поемат бремето на европейската сигурност, да не говорим за поддържането на реда в някои по-нестабилни части на света. И това не е неоснователно желание. Само че не означава, че е изпълнимо. И със сигурност няма да се изпълни в рамките на мандата на Тръмп, защото развиването на такива военни способности е като развиването на всеки друг вид организационна компетентност - изисква време и пари. А когато става дума за армията на дадена страна, няма как да се тръгне по обичайния за администрацията по-пряк път чрез наемане на външни експерти. Ако искаш военните командири на твоята страна да бъдат патриотично мислещи граждани, а не просто наемници, трябва да си ги отгледаш сам, в собствената си страна. Това означава да започнеш да се занимаваш с тях още, докато са млади, и да ги обучаваш в продължение на много години - поемайки риска, че ако някой ден влезеш в истинска война, може да се окаже, че много от тях нямат качествата и уменията да се справят. Или да тръгнеш по по-прекия път, тоест ако избухне гореща война, да хвърлиш значителна част от населението в нея и чак тогава да разбереш кой е добър и кой не - кървав и неприятен начин да изградиш армията си и именно затова не са много страните, които избират този вариант, освен ако не са принудени. Това винаги е бил фаталният недостатък на наивната идея на Тръмп Европа да бъде принудена да запълни американската празнина, просто като заплашва да се оттегли от НАТО. Европа не може да си създаде необходимия военен капацитет в рамките на мандата на едно-единствено правителство във Вашингтон, така че ако внезапно САЩ спрат да се придържат към Пакс Американа, доста от членките на НАТО може просто да решат да се сближат с Русия или Китай, или с регионални сили като Иран, отплащайки им се затова, че защитават европейските интереси. Тласкането на американски съюзници в стратегическата орбита на други сили от своя страна ще усложни задачата на САЩ да прокарва своите интереси, като например това да си издейства по-справедливи търговски условия от Китай. В краткосрочен план това би означавало и доста повече конфликти на места като Близкия изток. Разбира се, в своята реч Тръмп отбеляза, че постигнатата неотдавна енергийната независимост на Щатите ги прави по-неуязвими към подобни конфликти. Но въпреки всичко САЩ имат доста основания да се страхуват от тях. От една страна, регионална война в Близкия изток би била доста опасна за Израел, любимия съюзник на Тръмп. От друга, тя рязко би повишила цените на петрола на международните пазари, което е добре за производителите на петрол, но е лошо за потребителите му - и въпреки бума на шистовия петрол Америка все още има доста повече конвенционален петрол, отколкото от шистовия.", "date": "2020.01.11", "title": "Тръмп рискува да отблъсне съюзниците от НАТО"}
{"url": "https://clubz.bg/92794-voennite_prizovaha_upravlqvashtata_familiq_v_oman_da_izberen_nov_sultan", "text": "Висшият военен съвет на Оман официално призова съвета на управляващата фамилия да се събере, за да избере нов управник на страната след смъртта на султан Кабус бин Саид, който почина късно снощи, съобщиха държавните медии. В страната е обявен тридневен траур, а националните флагове ще бъдат спуснати през следващите 40 дни, предаде Ройтерс. В официалното съобщение не бе посочена причина за смъртта, но 79-годишният Кабус боледоуваше от рак от години и през декември беше в клиника в Белгия за лечение. Смъртта му остави Оман - ключов съюзник на Запада, без ясен наследник. Покойният султан, който никога не посочи публично официален наследник, тайно е записал избора си в запечатано писмо, което трябва да бъде отворено, ако управляващата фамилия не постигне споразумение в предвидения тридневен срок. Наблюдатели смятат, че тримата му братовчеди - Асад, Шихаб и Хайшам бин Тарик ал Саид, имат най-големи шансове. \n\tНаблюдатели се опасяват от разногласия в семейството, възраждане на племенни вражди и политическа нестабилност. Новият лидер трябва да бъде избран в момент, когато \"млади ястреби\" са взели властта в съседните Саудитска Арабия и Обединени арабски емирства. Непосредствената заплаха според наблюдателите е, че регионални играчи може да се опитат да повлияят върху наследяването или върху новия владетел. \n\tСултан Кабус - абсолютният монарх, който модернизира Оман, водеше независима външна политика, отбелязва ДПА. Оман отдавна за Близкия изток е това, което е Швейцария за глобалната дипломация, балансирайки между два могъщи съседа, вкопчени в регионален конфликт - Саудитска Арабия на запад и Иран на север. \n\tОман не взе страна в спора в Залива, при който Рияд и съюзниците му наложиха бойкот на Катар през 2017 г. и не се включи във военната коалиция начело със Саудитска Арабия, която се намеси в Йемен. Оман поддържа приятелски връзки и с Вашингтон, и с Техеран, и посредничеше за тайните преговори пред 2013 г., които две години по-късно доведоха до историческата ядрена сделка. Той поддържаше връзки и с Техеран, и с Багдад по време на войната от 1980 до 1988 г., както и с Иран и със САЩ след дипломатическия им разрив през 1979 г. Израелският премиер Бенямин Нетаняху направи през октомври 2018 г. безпрецедентна визита в Оман - макар че и други страни от Залива са правили жестове за сближаване с Израел, нито един от техните лидери не се е срещал открито с Нетаняху. ", "date": "2020.01.11", "title": "Военните призоваха управляващата фамилия в Оман да изберен нов султан"}
