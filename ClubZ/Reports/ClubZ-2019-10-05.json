{"url": "https://clubz.bg/88699-bojko_borisov_e_na_rabotno_poseshtenie_v_obedinenite_arabski_emirstva_video", "text": "Министър-председателят Бойко Борисов пристигна в Обединените арабски емирства, където ще бъде на двудневно работно посещение, съобщават от правителствената пресслужба. В Абу Даби българският премиер беше посрещнат от  , който освен държавен министър по въпросите на отбраната, е също вицепрезидент на най-големия инвестиционен фонд в страната „Мубадала Груп“ и е член на борда на свободната зона за В неделя премиерът Борисов ще проведе среща с престолонаследника на емирство Абу Даби и заместник-върховен главнокомандващ на въоръжените сили на ОАЕ шейх Мохамед бин Зайед Ал-Нахаян. Разговорът им в президентския дворец в Абу Даби ще бъде продължение на срещата им през октомври миналата година, когато българският министър-председател беше на официално посещение в ОАЕ. \n\t", "date": "2019.10.05", "title": "Бойко Борисов е на работно посещение в Обединените арабски емирства (ВИДЕО)"}
{"url": "https://clubz.bg/88687-market_links_manolova_favorit_fandykova_izostava_samo_s_01", "text": "Мая Манолова продължава да е фаворит и в двата тура в битката за кмет на София, Йорданка Фандъкова обаче скъсява дистанцията между тях, сочат данните от социологическо  \"Маркет линкс\": Манолова - 27,4%, Фандъкова - 25,8%. Игнатов е трети На 27 октомври 25% от всички имащи право на глас софиянци биха подкрепили Манолова, с по-малко от една десета разлика плътно зад нея е Йорданка Фандъкова. Ножицата се отваря повече, ако се смятат само тези, които заявяват, че със сигурност ще гласуват. Там Манолова събира 32%, а Фандъкова - 28%. Категорично трети - без изгледи да стигне на балотаж, но и без изгледи да бъде задминат, е кандидатът на Демократична България арх. Борислав Игнатов. Сред всички, които имат право на глас, той събира малко над 9%. Доста по-добър обаче е резултатът на база заявилите, че със сигурност ще гласуват. Сред тях Игнатов получава подкрепа от 15%, което означава висока степен на мобилизация на потенциалния му електорат. Четвъртото място е на кантар между Ангел Джамбазки (ВМРО) и Борис Бонев (План за София), като Джамбазки има лека преднина. Десислава Иванчева остава далеч назад, като резултатът й стремглаво пада в сравнение с предишното проучване и се движи около 1%. Всички останали кандидати, взети заедно, събират между 1-2% общо. Маркет ЛИНКС са тествали 3 сценария за балотажа. При най-вероятния - балотаж между Манолова и Фандъкова, доскорошният омбудсман има предмство. На база всички избиратели Манолова има 33% срещу 32 на Фандъкова. На база твърдо решилите да гласуват, разликата е значително по-голяма - 45% на 33% в полза на Манолова. Ако Борислав Игнатов достигне до втори тур, което към момента изглежда малко вероятно, той по-скоро би загубил с голяма разлика. Срещу Мая Манолова с 32 на 20 на база всички гласуващи и 42 на 29 на база твърдо решилите да гласуват. А срещу Фандъкова - с 34 на 19 на база всички гласуващи и 38 на 30 на база твърдо решилите да гласуват. ГЕРБ със сигурност са първа политическа сила в столицата, но няма да имат пълно мнозинство в общинския съвет, а вероятно и ще останат далеч от него. На база всички гласуващи ГЕРБ събира 22% срещу 14 на БСП, 13 на Демократична България, 5 на ВМРО, 3 на Воля. Листата на десните партии, които подкрепиха Мая Манолова, събира около 2%. Ако се пресмятат данните само за твърдо решилите да гласуват, към момента нагласите са: ГЕРБ 30%, БСП 20% и Демократична България също 20%, с което показва потенциал за втора политическа сила в СОС. В демографския профил на гласоподавателите, прави впечатление, че Мая Манолова е доста по-харесвана от жените, докато мъжете в по-висока степен декларират предпочитание към досегашния кмет. Мая Манолова води в два от трите софийски района, Фандъкова печели само в 24 МИР, но именно там е най-силната концентрация на избиратели на Демократична България и техният вот вероятно би имал решаващо значение. В числата на Маркет ЛИНКС има индикатори, по които може да се коментира откъде Фандъкова, която спечели миналите избори на първи тур в София, губи гласове и откъде Манолова набира ресурс. Макар ГЕРБ да продължава да е основният източник на електорат за Фандъкова, изглежда, че доверието е започнало да ерозира - 13% от гласоподавателите на ГЕРБ с различна степен на категоричност предпочитат София да има нов кмет. Силно отрицателни обаче са нагласите в Демократична България - 88% от симпатизантите им изразяват предпочитания столицата да бъде управлявана от нов кмет. В същото време Мая Манолова събира разнообразна по политически симпатии подкрепа. По-малко от половината от тези, които ще гласуват за нея, са електорат на БСП. Толкова гласове тя събира от хора, които ще гласуват за други партийни листи, като има и известна подкрепа сред привърженици на ГЕРБ. Манолова събира гласове също и от симпатизанти на Демократична България и ВМРО. Избирателната активност остава сравнително висока, макар че се забелязват тенденции за спад.   а 31% - че вероятно ще го сторят. Поради проблемите с избирателните списъци е трудно да се даде точна прогноза за активността в изборния ден, но се очаква повече софиянци да гласуват в сравнение с 2015 г.        ", "date": "2019.10.05", "title": "\"Маркет линкс\": Манолова - фаворит, Фандъкова изостава само с 0,1 %"}
{"url": "https://clubz.bg/88696-slavi_trifonov_ne_sym_alchen_za_vlast_a_za_spravedlivost_rech_video", "text": "Това обяви Слави Трифонов при учредяването на новата си партия, която той предпочита да нарича политически продукт, с името \"Няма такава държава\". Слави Трифонов лично дойде да учреди партията си Краткото му обръщение към учредителите беше разпространено на видео във фейсбук, тъй като събранието в събота беше закрито за медии. В центъра на речта на Трифонов беше референдумът и неговото непризнаване, което, както стана ясно, е основната причина за създаването на политическата формация. Няма такава секретност... Той обясни, че се е отказал от писмено слово - решил да обясни нещата по-емоционално. Слави се фокусира върху възмущението си от непризнаването на референдума, който бил \"чудо за три дни\", \"избутан в ъгъла\". И добави, че като последователен човек смятал, че всеки трябва да върви към целта си. И когато нещо се прави, да се направи докрай. Той не можел да се справи с всички несправедливости, но \"този референдум трябва да бъде приложен в действие\". И завърши кратката си реч с думите: Искам да ви благодаря - това е едно изумително нещо, което се случва. Защото всъщност целият политически ресурс изглежда нелепо и обидно. това е предполагам за всички вас. Всеки човек, който наблюдава това, което се случва в публичното пространство, го наблюдава с отвращение. Една огромна част от българите са отишли в чужбина точно по тази причина. Хората, които управляват и които се избират от недостатъчно голяма част от българския избирател, са алчни за власт. Това го виждате. Аз и моите колеги процедираме по този начин, защото се случи една огромна несправедливост. Беше проведен по смисъла на конституцията референдум. Този референдум беше проведен изцяло по българския закон и по българската конституция и по правата на пряката демокрация. Той беше захвърлен в ъгъла все едно не се е случвал. Тук в България знаете и всички сте потребители на факта, за съжаление, че всяко чудо е за три дни. Да, обаче чудото е нещо прекрасно, не може да бъде за три дни. Защото е изумително, затова е чудо. Аз няма да ви обяснявам тези неща в по-емоционален план, но наистина днес е ден, в който се позволявам по-емоционално да ги обясня тези неща. Аз съм практичен човек. Мислех да си напиша реч. Много е хубаво като имаш реч да избереш какво да кажеш, но предпочетох по-скоро да ги кажа така, по-емоционално, защото в крайна сметка ние затова живеем, за емоции. Те са лош съветник, но живеем заради тях. Тази емоция, която предизвикаха с незачитането на референдума и това, че всяко чудо е за три дни, е отвращение. Аз съм последователен и мисля, че най-правилното нещо е човек да върви към целта си последователно, без да се спира и без да се страхува. Обаче има една група хора, които решиха, че това няма никакво значение и със съвсем елементарни хватки, дори с незачитане на закона, което е отвратително – законодателят не зачита закона, този референдум беше избутан в ъгъла с това, че всяко чудо е за три дни. Ние протестирахме пред парламента, резултатът беше абсолютно никакъв. И по закон, това, което може да се направи, е да се създаде наистина политически продукт..И този политически продукт, не се измъквам от думата партия, но думата партия е отвратителна, просто представлява нещо, което те в последните години, този начин за установяване на демокрация се е превърнал в отвратително нарицание. Като кажеш партия и ти става – партия тая, партия оная.. Такъв е законът. Този политически продукт, неговата цел е да възстанови справедливостта. Аз не съм алчен за власт, алчен съм за справедливост. Както предполагам, огромната част от вас. Както смятам, че всички вие сте така, както смятам и че огромната част от хората са така. Кой нормален човек не иска справедливост. Излизайки от тази зала, всеки един от вас започва да живее живота си на човек, подложен на ежедневна несправедливост. Аз не мога да оправя несправедливостите, това е безумно. Аз мисля, че има конкретна, точна и ясна цел, която е свързана с моя характер. Когато нещо се прави,трябва да се направи докрай. Този референдум и решенията от него трябва да бъдат приложени в действие. Независимо от това дали на някой му харесва или не му харесва, има закон. Главният закон се нарича Конституция на република България. В него правилата за пряката демокрация са точно и ясно уточнени. Те бяха спазени и сега ще бъдат спазени законите, за да бъдат приложени решенията от този референдум в действие. Защото, според мен, така се прави. Ако и това нещо се замете в ъгъла и се направи като всяко чудо за три дни, ние на какво да се опираме в ежедневието си като желание за справедливост. Откъде да дойде то? Ше дойде, когато се спазват правилата. Аз не мога да направя така, че да се спазват всички правила, но едно съществено правило като закона за пряката демокрация, който е приложен и три милиона и половина души са гласували за него, ще бъде спазено. Защото който застане на пътя на справедливостта, ще си поеме всички последствия. Искрено съзнавам какво правя, искрено съзнавам отговорността, която поемам, искрено съзнавам, че съм се облякъл с дрехите на отговорността, с която сте ме облекли вие. Суверенът е този, който е майсторът, който създава тази история, аз съм просто инструмент Искам да ви благодаря най-искрено, че сте тук. Осъзнавам вашето доверие, оценявам го. Искрено съм ви благодарен, създавате за мен и моите колеги един изключителен момент. Животът е прекрасен. Няма такава секретност...", "date": "2019.10.05", "title": "Слави Трифонов: Не съм алчен за власт, а за справедливост (РЕЧ + ВИДЕО)"}
{"url": "https://clubz.bg/88697-ako_bylgarite_sa_gotovi_da_poluchat_gaz_syotvetno_shte_ima_gaz_za_tqh", "text": "И двете тръби на морския газопровод \"Турски поток\" за доставки до Турция и европейските страни през България   Това казва Дмитрий Хандога, заместник-началник на отдела за външна икономическа дейност на \"Газпром\", цитиран от руския телевизионен канал Russia Today и \"Фокус\". \"Руско-турският поток\" през България - сметката май е  без кръчмаря В същото време Хандога пренасочва към българската страна въпроса - дали страната до този момент ще е готова да получи газ от Турски поток. \"Ще бъдем готови да ги снабдяваме с газ ... Ако българите са готови да получат газ, съответно ще има газ за тях\", заявява в интервюто представителят на \"Газпром\". Руският \"Експерт\": Български цирк с \"Турски поток\" По-рано руският президент Владимир Путин обяви, че няма политически елемент в проектите „Северен поток 2“ и „Турски поток“. Нов обрат за \"Турски поток\" през България, строежът се отпушва През септември Върховният административен съд на България отстрани препятствието за получаване на газ от Турски поток, припомня телевизионният канал. Руският \"Експерт\": Български цирк с \"Турски поток\" Нов обрат за \"Турски поток\" през България, строежът се отпушва", "date": "2019.10.05", "title": "\"Ако българите са готови да получат газ, съответно ще има газ за тях\""}
{"url": "https://clubz.bg/88690-byrni_sandyrs_napusna_bolnicata_sled_infarkt", "text": "Претендентът за номинация на демократите за президентските избори в САЩ догодина Бърни Сандърс беше изписан от болница в Лас Вегас, където беше приет заради запушване на артерия в сърцето, предаде Асошиейтед прес. Бърни Сандърс е новият кандидат-президент на САЩ Предизборният щаб на сенатора от Върмонт потвърди, че във вторник е получил инфаркт на миокарда. Сандърс излезе от болницата, ходейки без чужда помощ. Очаква се той да се върне във Върмонт и да продължи предизборната си кампания. Лекарите, занимавали се с лечението на 78-годишния независим сенатор съобщиха, че той е бил приет в стабилно състояние и са му били сложени два стента.", "date": "2019.10.05", "title": "Бърни Сандърс напусна болницата  след инфаркт"}
{"url": "https://clubz.bg/88694-gyrciq_s_plan_ot_4_tochki_za_spravqne_s_migraciqta", "text": "Премиерът Кириакос Мицотакис разкри в петък план от четири точки за справяне с миграцията след рязкото увеличаване на пристигащите през последните месеци, особено на гръцките острови, пише електронното издание на атинския вестник Kathimerini, цитирано от \"Фокус\" Германците - по-прагматични по отношение на миграцията Повтаряйки убеждението, че по-голямата част от новите пристигащи са икономически мигранти, а не бежанци, той заяви, че процесът на предоставяне на убежище ще бъде ускорен и ще стане  , в опит да се навакса изоставането от хиляди молби. Втората част на плана предвижда   между различните части на публичната администрация, участващи в управлението на миграцията, докато третият приоритет е   както и продължаване на усилията за преместване на мигрантите от пренаселените . ЕС готви общи правила за миграционните центрове Премиерът добави, че ще постави проблема на следващата среща на върха на Европейския съюз, като евентуално ще препоръча  по договорени квоти. Той също така каза, че Турция \"трябва да изпълни своите отговорности“. Анкара \"има способността да контролира потока към Егейско море\", заяви Мицотакис. ЕС готви общи правила за миграционните центрове", "date": "2019.10.05", "title": "Гърция с план от 4 точки за справяне с миграцията"}
{"url": "https://clubz.bg/88695-obir_na_bankov_klon_v_sofiq", "text": "Извършен е обир на банков клон на бул. \"Европа\". Това съобщава \"Фокус\", цитирайки пресцентъра на СДВР. Има заявен сигнал в 16.20 часа зиа лисваща голяма сума пари. Според Нова тв става въпрос за над 100 000 лв. БНР пояснява, че парите са откраднати от офис на банка в хипермаркет. Те са взети от каса по време на обедната почивка. Работещата в офиса на банката касиерка е обяснила, че е оставила парите - около 185 хил. лева в найлонов плик и ги е прибрала в каса, която не е била заключена в банката. След това е заключила вратата на помещението и е излязла в обедна почивка. Установила е липсата на сумата, след като се е върнала в офиса. Предприети са действия по установяване на фактите и обстоятелствата около обира. Извършителите се издирват.", "date": "2019.10.05", "title": "Обир на банков клон в София"}
{"url": "https://clubz.bg/88689-kak_volen_prevze_televiziqta", "text": "Сядаме оня ден с милото да вечеряме и му викам: - Пусни нещо любовно по телевизията да гледаме, че се уморих от простотии цел ден! Взима той дистанционното и почва да ми изрежда какво дават: - „Убийства в задния двор“, „Историята на човека без крак“, „Психопатът с електрически трион“, документален филм за Първата световна, по „Дискавъри“ хранят лъвове с живи зайци – кое да ти пусна, мило - провиква се любимият, докато аз режа салатата. Поглеждам към телевизора и мярвам по един от каналите Ричард Гиър. - А, Ричард остави. Той е винаги богат и винаги влюбен -  моля аз, а милото пак ме полива със студена вода: - Тоя филм е оня, дето всички умират от рак накрая - казва. - Не всички, само любимата му, ама добре, махни го. Еми, остави БНТ-то тогава, поне да се посмеем - предлагам и в тоя момент чувам пукотевици. - Стига, бе, мило, стига с тия екшъни, БНТ-то пусни, те помолих, провиквам се, докато влизам в хола с нарязаните домати и що да видя – милото стои в ступор, гледа екрана и е зяпнал. Поглеждам и аз и също зяпвам. БНТ-то. Пукотевица. На живо в предизборното студио. В студиото всички са насядали около кръглата маса и всеки е извадил пищов, който държи насочен към слепоочието на съседа си. Ситуацията е мексиканска. Водещата пищи: - Изключих ви микрофоните, изключих ви микрофоните! - Никой не я отразява. Участниците в дебатите синхронно натискат спусъка на пистолетите си... По обществената телевизия върви поредният безкрайно скучен предизборен формат. Всички са в костюми, водещата прави комплименти на предизборните им програми, сипят се нищо незначещи слова, шефовете са доволни. В този момент се чува трясък. Някъде пищи репортерка: „Нападат ни!“. Участниците във формата пребледняват. „КОЙ ни напада“, прошепва в микрофона водещата достатъчно силно, за да чуят и зрителите. Кадърът се сменя, запотена, леко пукната камера, клатушкайки се, предава от мястото на събитието – главният вход на БНТ на пъпа на София. Там се е събрала чета. Внушителна група патриоти на анаболи, облечени в ямурлуци, потури и цървули гледа свирепо към телевизията и люто се кани. Фюрерът* им е облечен по модерному – с кожена тужурка и офицерски ботуш. Ако не беше квадратният мустак под носа му, човек би помислил, че това е Волен Сидеров. Камерата най-сетне успява да фокусира и – о! Това не е квадратен мустак, а само сянката на микрофона, който фюрерът на патриотите държи. - Искаме лебенсррраум**. Лебенсрррраум в обществената телевизия и за нас, истинските патриоти – крещи той на полунемски и натъртва на р-то. Армията му се разделя на две. Едната част вади отнякъде черешово топче и го насочва към сградата на телевизията. Другата донася една пластмасова маса и я вдига над главата му, бранейки го. Топчето гръмва. В камерата плисва кръв. Няколко случайни гражданки и около хиляда телевизионни зрителки припадат. Байчото на входа на телевизията обаче не се предава. Натрупал е пред входа една камара маси от стола и стотици бутилки от кабинета на генералните директори. По някаква случайност в сградата има и поп, който е гостувал на Горан Благоев. Попът започва да пее псалми и да псува люто поганците, които не е ясно в тая ситуация кои са. Горе в телевизионното студио гостите спорят. - Видяхте ли какво стана, господин комунист – крещи единият и пръска слюнка. - Вие го докарахте този долу, заради вас обикаля улиците с черешово топче. - Не съм аз – крещи на свой ред набеденият за комунист. – Той е ваш кадър, на вашата протурска и проруска партия – и забива едно кроше в нищо неподозиращата водеща, просто, щото тя му е най-близко. Тя припада. Представителят на градската десница се е усмихнал широко – най-сетне всички го гледат по телевизията и то в предаване, което със сигурност счупва рейтингите точно в тоя момент. Вади айфон от джоба на сакото си и пише статус във фейсбук: „Победихме!“ Около него хвърчат столове – събеседниците  му са се разгорещили. Черешовото топче долу гръмва още веднъж и декорите в студиото падат. Някъде някой разбива стените с брадва. Друг участник в студиото се опитва да надвика суматохата: - Къде е Кошлуков, генералният директор къде е? Имам хапчета, да раздаде. Да извика флота. Къде е? – Кошлуков обаче го няма. Водещата тъкмо се е съвзела, когато една брадва разбива стената на студиото. В зейналата дупка се появявя лицето на фюрера. Очите му светят с нездраво сияние. Водещата пак припада. Фюрерът се ухилва зловещо: „Волен е тууук! Тук съм, пе.....стчета!“ Участниците в предизборния дебат се смразяват, всички млъкват, само лидерът на ВМРО тихо хлипа и тайничко се опитва да се скрие целият в синята каска, която междувременно си е нахлупил. Фюрерът влиза през дупката в стената, сяда на масата, плясва един шамар на водещата, за да се съвземе и казва делово: - Та докъде стигнахме? – Другите участници заемат своите места. Всеки държи ръката си в джоба върху дръжката на служебния пистолет от ДС. Водещата се окопитва, оправя грима и с дрезгав от вълнения глас подновява дебатите: - И тъй като господин директорът на телевизията все още го няма, ще се наложи да продължим в тази необичайна ситуация. Следващият ми въпрос към вас е: Как точно смятате да елиминирате конкуренцията?- Всички вадят едновременно пищовите и ги насочват към конкурента отдясно. Натискат спусъците едновременно, точно, когато тръгва заставката „60 години БНТ, 60 години цирк!“ Студиото се напълва с балони и пушеци. -----", "date": "2019.10.05", "title": "Как Волен превзе телевизията"}
{"url": "https://clubz.bg/88685-sled_chumata_zashto_svinskoto_poskypna_tolkova", "text": "След драмата с африканската чума свинското месо поскъпна, но според експертите има индикации за цени, които е трудно да бъдат обяснени. С близо 2 лева е поскъпнало свинското месо в Русенско в края на лятото, съобщи днес Нова тв. Единственото обяснение според търговците е затварянето на редица местни свинекомплекси след заразата от африканска чума по свинете. Комисията по земеделие на ЕП одобри  повече пари в борбата със свинската чума Високата цена е довела и до отлив на клиенти, а на места цената на вратните пържоли и котлета достига почти 9 лева. Магазинери разказват, че клиентите се насочват често към пилешкото. Гърция забрани вноса на свинско от България В големите търговски вериги по-голяма част от свинското е вносно, но цената му също е около 9 лева за килограм, отбелязва Нова тв. По думите му обаче българските производители са пострадали сериозно от чумата по свинете. „Към момента имаме стабилизирани равнища от цени на 8,40-8,80 на едро. Наблюдаваме последния месец стабилен пазар на свинското”, обяви в студиото и Владимир Иванов, председател на Комисията по стокови борси и тържища. Той добави, че последните месеци има запазване на равнището на цените в България и спад на цените на световните пазари. БАБХ ударно отпуска милиони левове в хаотична борба с африканската чума Експертите прогнозират, че няма да има причини за поскъпване на свинското месо и около предстоящата Коледа. Гърция забрани вноса на свинско от България БАБХ ударно отпуска милиони левове в хаотична борба с африканската чума", "date": "2019.10.05", "title": "След чумата: защо свинското поскъпна толкова?"}
{"url": "https://clubz.bg/88692-ruskiqt_poslanik_v_syrbiq_potiskashta_realnost_e_stremejyt_kosovo_da_e_placdarm_na_nato", "text": "Посланикът на Русия в Сърбия Александър Боцан-Харченко нарече   стремежа Косово да бъде превърнато в плацдарм на НАТО, коментирайки изявления на министъра на отбраната на САЩ Марк Еспър по време на изслушване относно кандидатурата му в Сената през юли 2019 г. Това става ясно от изявление на руското посолство в Белград, цитирано от TACC и агенция \"Фокус\". Тръмп назначи открит гей за посредник между Сърбия и Косово \"Как на американските колеги досега не им омръзна да повтарят едни и същи митове за \"пагубното влияние\" на Русия и \"полезната роля\" на НАТО в региона на Балканите, когато пълният им провал отдавна е очевиден за всички? Свикнали сме да водим конкретен разговор, моля - дайте примери в коя страна, която скоро се присъедини към НАТО, ситуацията драстично се промени към по-добро (включително в областта на борбата с корупцията и организираната престъпност), в резултат на присъединяването на коя страна самият съюз се засили многократно? Руският дипломат отбеляза също, че  Косово заплашва Северна Македония с мита за внос Косово заплашва Северна Македония с мита за внос", "date": "2019.10.05", "title": "Руският посланик в Сърбия: Потискаща реалност е стремежът Косово да е плацдарм на НАТО"}
{"url": "https://clubz.bg/88693-brajtyn_zadylbochi_krizata_v_totnym", "text": "Голова разлика 2:10 и 0 точки. Това \"постигна\" \"Тотнъм\" за отиващата си седмица в Шампионската и Висшата лига. Днес тимът падна с 0:3 като гост на \"Брайтън\" в английския елит, след като във вторник беше разгромен от \"Байерн\" (Мюнхен) с 2:7. А в началото на лятото \"Тотнъм\" смайваше футболния свят - достигна до финала на Шампионката лига и беше трета сила в родината на футбола след \"Манчестър Сити\" и \"Ливърпул\". Двубоят днес започна лошо за лондончани и това предопредели крайния резултат. В третата минута вратарят Юго Лорис направи груба грешка при центриране, изпусна топката, Мопе от домакините я вкара във вратата, а стражът получи контузия при падането и беше заменен. Според английската преса френският национал е счупил ръка. В 32-ата минута 19-годишният Аарън Конъли удвои. А в 65-ата вкара и за 3:0. Едва след това \"Тотнъм\" създаде голови ситуации, но не успя да реализира нито една. Поражението още повече засилва слуховете за проблеми в съблекалнята на \"Тотнъм\" и евентуално уволнение на Маурисио Почетино. Отборът от Северен Лондон е шести с 11 точки, \"Брайтън\" заема 12-ата позиция.", "date": "2019.10.05", "title": "\"Брайтън\" задълбочи кризата в \"Тотнъм\""}
{"url": "https://clubz.bg/88691-fandykova_sinhron_na_razpisaniqta_elektrobusi_ot_krajnite_kvartali", "text": "Синхронизиране и актуализиране за разписанията, довеждащ транспорт – малки електробуси от кварталите до метрото, данни в реално време за натовареността на всяка линия, увеличаване на скоростта. Това обсъди кметицата Йорданка Фандъкова на среща с млади специалисти от екипа на компанията за развойна и софтуерна дейност  . В статуса си във фейсбук Фандъкова пише, че целта на срещата е била да се увеличи привлекателността на градския транспорт. И отбелязва няколко пункта:", "date": "2019.10.05", "title": "Фандъкова: Синхрон на разписанията, електробуси от крайните квартали"}
{"url": "https://clubz.bg/88688-nqma_takava_sekretnost", "text": "В условия на невиждана секретност днес Слави Трифонов учреди партията си \"Няма такава държава\". Бившият (а може би и бъдещ) шоумен обяви  , след като договорът на \"Шоуто на Слави\" с бТВ изтече и то прекрати своето съществуване след 19 години в ефир. Слави Трифонов лично дойде да учреди партията си Учредяването на партията се случи днес в 14 ч в \"Рейнбоу Плаза\", София. Медиите бяха информирани за датата преди повече от месец, но преди събитието нямаше никакви официални съобщения. Нито пък и днес... Самият Трифонов и екипът му влязоха през заден вход, а учредителите, които по закон трябва да са поне 500 души, са били вкарани в сградата още от преди 12,30 ч. Журналистите се бутаха с непознатите засега лица - бъдещи активисти, на входа, но изобщо не бяха пуснати в сградата. Едва 20-ина минути след началото учредителите започнаха да излизат. Някои от тях показаха баджа с логото и името на партията, но отказаха да отговарят на каквито и да е въпроси. Едни се усмихваха, други се мръщеха на камерите, трети криеха лицата си. Само някои потвърдиха, че Слави Трифонов е председател на новата формация. Сред малцината познати лица бе журналистът Крум Савов, който също отказа коментар. Безименен областен координатор на партията обаче застана пред камерите: \"Работил съм в медии, знам, че журналистите са любопитни\". Той обясни, че лидерът на новата партия е недоволен от референдума и затова е предприел тази стъпка, говорил е кратко - едва 3-4 минути.  На въпрос кои са заместниците на Трифонов, той призна: По-късно стана ясно, че в Изпълнителния съвет на новата формация влизат Цялото събитие продължи под половин час. Всички учредители е трябвало да оставят телефоните си в чекмеджета, преди да влязат в залата. Подписали са молби за членство и приели устава. Казано им е било и да не говорят пред медиите. По-късно в профила на Трифонов във Фейсбук излезе видео на краткото му слово при учредяването на партията.", "date": "2019.10.05", "title": "Няма такава секретност..."}
{"url": "https://clubz.bg/88675-kak_moje_da_se_otstrani_vremenno_glavniqt_prokuror", "text": "През есента предстоят редица интересни неща в правосъдието.  Първата група събития са свързани с избори – на главен прокурор, главен съдебен инспектор и редови инспектори в Инспектората към Висшия съдебен съвет (ИВСС). На този етап не може да се очаква много от тях – и процедурите, и особено хората, които следва да ги прилагат, са доказали, че нямат желание за положителен подбор. Последиците от тези избори ще са негативни, но обозрими в рамките на започващ и приключващ мандат. Втората група събития са свързани с изменения на устройствения Закон за съдебната власт (ЗСВ), а вероятно, макар и малко, и на Конституцията. Темата е до болка позната – прокуратурата и статутът на главния прокурор. Тук последиците са далеч по-трайни и опасни. Към настоящия момент, от Министерство на правосъдието (МП) са изпратили запитване до Комисията за демокрация чрез право към Съвета на Европа или т.нар. Венецианска комисия. Министър Кирилов заяви, че ще отправи питане и до Конституционния съд по темата. В публичното пространство липсва информация относно резултата от изпратените въпроси, а от МП не отговарят и на изпратените запитвания в тази връзка. С оглед на това какви отговори ще получи МП предстои или частично решение, или частично допълнително влошаване на уредбата относно процедурата за ефективно разследване и възможността за последващо отстраняване на главния прокурор. Припомняме, че тази необходимост възниква от 10-годишната липса на изпълнение на осъдителното решение от Европейския съд за правата на човека по делото „Колеви срещу България“. Основният проблем за решаване е създаване на възможност за извършване на пълноценно разследване, при съмнение за извършено престъпление от главния прокурор, като се има предвид доминиращото му положение над всички редови прокурори. Под ефективно разследване следва да се разбира такова, което да протече с необходимата бързина, ефективност и независимост при достатъчен обществен надзор. Целта е създаване на институционална и функционална независимост на прокурорите, които биха се осмелили да го започнат и извършат. И докато функционалната независимост е постижима само с акта на временното отстраняване на главния прокурор, то институционалната остава трудно изпълнима. Последното се дължи на устройството на ВСС и изисква преструктуриране на прокурорската колегия, за да бъде ограничено влиянието на главния прокурор върху членовете ѝ. Към настоящия момент, съществуват три нормативно установени процедури, по силата на които може да се потърси възможност за отстраняване на главния прокурор. Те страдат от редица слабости като в крайна сметка са трудно приложими и неефективни, а оттам и негодни за употреба. По-скоро стоят като нормативна украса, сложена за посрещане и отблъскване на тежки препоръки от всевъзможните консултативни органи и механизми на Съвета на Европа и Европейския съюз. Първата е по реда на ЗСВ, но тя не е временна мярка, не дава право на защита на отстранявания и не регламентира ред и способи за ефективно разследване. Това е основанието за предсрочно освобождаване по реда на чл. 175, ал. 5 от ЗСВ. Този текст поставя съдебния съвет единствено в позицията на констатиращ орган, лишен от преценка. Препращането към чл. 173 от ЗСВ внася яснота  единствено относно необходимостта от 17 гласа (от 25) за приемане на решение. В този си вид, текстът на 175, ал. 5 от ЗСВ е мъртва разпоредба и има характер на последващо решение от вече възникнали и установени преди това нарушения. Втората възможност е временното отстраняване от длъжност на съдия, прокурор и следовател по реда на чл. 230 от ЗСВ. Тази разпоредба също е абсолютно неприложима, тъй като именно главният прокурор е оправомощен да прави искането за временно отстраняване. Към настоящия момент, от МП предлагат отмяната на този текст и всички магистрати, вкл. главният прокурор, да подлежат на отстраняване по общия ред на чл. 69 от Наказателно-процесуалния кодекс (НПК). Приложението на този процесуален институт е твърде стеснен, за да удовлетвори случай, в който е засегната фигурата на главния прокурор. На първо място, приложното поле на чл. 69 от НПК е само за престъпление, „извършено във връзка с работата на обвиняемия“. В този случай изпълнението на тази охранителна мярка би било само във връзка с ограничен вид престъпления, например престъпления срещу правосъдието (чл. 289 от НК – склоняването към нарушаване на длъжностни задължения) и др. С оглед на историческия опит обаче по този начин отпада възможността за отстраняване при обосновано предположение за друг вид престъпления например поръчано и/или извършено убийство като описаните във фактическата обстановка по делото „Колеви“. Именно това е изложената теза за поръчаното убийство на прокурора Колев от действащия главен прокурор по това време Филчев, както и твърдението за фактическото извършване на убийството на ямболската адвокатка Надежда Георгиева.  Второ по ред е условието обвиняемият да е „привлечен за умишлено престъпление от общ характер“ – проблемът е, че до такова обвинение практически трудно би се стигнало с оглед на средата в българската прокуратура и фактическата власт на главния прокурор. Третата предпоставка е за обвиняемия да „има достатъчно основания да се счита, че служебното му положение ще създаде пречки за обективно, всестранно и пълно изясняване на обстоятелствата по делото“. Така приложението на чл. 69 от НПК е със значително стеснен обхват на прилагане, а в допълнение към това, е практически затруднено осъществяването на привличане като обвиняем на главния прокурор от подчинените нему. Дори и да допуснем привличането на главния прокурор като обвиняем, предвид доминиращото положение на главния прокурор в самата прокуратура, лесно би се стигнало и до отмяната на самата мярка за временно отстраняване в досъдебното производство по реда на чл. 69, ал. 5 от НПК. На този етап от производството, когато отпадне нуждата от взетата мярка, в досъдебното производство отстраняването от длъжност се отменя от прокурора или по искане на обвиняемия или неговия защитник от съда по реда на ал. 1 и 2, без дори съдебен контрол, преценката се прави именно от прокурор, който е подчинен на главния прокурор. Трудно можем да приемем за силен аргумента в подкрепа на прилагането на чл. 69 от НПК като ефективен способ за отстраняване на главния прокурор и аргумента, че мярката за временно отстраняване от длъжност може да бъде приложена и в по-късен момент, например съдебното производство, включително второинстанционно такова. В настоящия момент, след решението на КС, с което са обявени за противоконституционни ал. 1 и ал. 2 на чл. 230 от ЗСВ, отстраняването на магистрат вече не е задължително, а по преценка на ВСС, но при фактическата власт на главния прокурор пак не би сработила. Двете мерки преследват различни цели – тази по чл. 69 от НПК цели да обезпечи нормалното провеждане на наказателния процес в частта обвиняемият да не попречи на нормалното събиране на доказателства. Мярката по чл. 230 от ЗСВ е далеч по-строга и преследва друга цел – запазване авторитета на правосъдието, за да не се стига до практическата ситуация обвиняем да разглежда делото на подсъдим гражданин. Така и при съществуването на чл. 230 ЗСВ, и на чл. 69 от НПК няма ефективен способ за временно отстраняване на главния прокурор. А въпросът за статута на главния прокурор отново не намира решение – усилията очевидно са да няма такова.", "date": "2019.10.05", "title": "Как може да се отстрани временно главният прокурор?"}
{"url": "https://clubz.bg/88683-borisov_majka_mi_beshe_uchitelka_i_znam_kak_dylgi_godini_ste_bili_s_nespravedlivo_malki_zaplati", "text": "Това написа в профила си във фейсбук министър-председателят Бойко Борисов по повод международния ден на учителя.       Това пък пише в специално   към учителите и министърът на образованието Красимир Вълчев. Липсват учители, кризата ще се задълбочава По случай международния ден на учителя той се обръща: Ето и целия текст: Скъпи учители, Приемете поздравленията ми по случай Международния ден на учителя - 5 октомври! Благодаря за търпението, добротата и всеотдайността, с която изпълнявате тази благородна професия. Защото от вас зависи не само дали децата ще са грамотни, образовани и успешни, но и дали ще са добри хора и достойни граждани. Няма друга професия, от която толкова много да зависи духовното и социално-икономическото развитие на страната. Вие се грижите за нашето бъдеще и само чрез Вас и Вашите усилия е възможно да гарантираме високо качество на образованието, което нашите деца заслужават. Затова е важно да продължим с политическия и бюджетен избор за високи учителски заплати и за издигане авторитета на учителя. Важно е и да оправдаваме този избор с добри образователни резултати. Вие имате таланта, силата и отговорността да изпълните своя дълг. И освен да давате знания, трябва да мотивирате децата да учат, да провокирате въображението им и да ги вдъхновите самите те да бъдат утрешните учители. Пожелавам Ви здраве, сили, упоритост и вдъхновение! Честит празник!", "date": "2019.10.05", "title": "Борисов: Майка ми беше учителка и знам как дълги години сте били с несправедливо малки заплати"}
{"url": "https://clubz.bg/88684-starite_tetradki_na_tatqna_lolova_kolko_nadejda_za_utre_otkys", "text": "Книгата събира старите тетрадки на актрисата, в които си е водела дневник още от дете, после като студентка, а сетне и когато стъпва на професионалната сцена, с първите роли и награди, с преживяванията си както на сцената, така и с най-близките. Решава да ги издаде, малко след като съпругът ѝ Светослав Светославов – Славето си тръгва от този свят в края на 2018-а. Архивът ѝ е пълен и със забравени фотографии, картички, писма и истории с много от най-големите актьори на българската сцена, за срещата си със Славето, появата на сина ѝ и на внуците. Актрисата има талант да рисува, но в тази книга са поместени и забележителните словесни етюди, които актрисата прави на редица личности като Лили Иванова, Стоянка Мутафова, Нейчо Попов, Тодор Колев, Григор Вачков, Невена Коканова, Георги Калоянчев, Велко Кънев, Цветана Манева, Николай Хайтов, Никола Анастасов, Георги Русев… Всички те са герои от живота, който тя подрежда в книгата „Дневници & Делници“. За решението Татяна Лолова да се заеме с тази книга голяма роля има журналистът Георги Тошев. Той е редактор на изданието, което впечатлява и с великолепния си дизайн, дело на Тодор Манолов. Немалко от снимките на актрисата се публикуват за първи път. Пиша. От малка. Записвам всичко, което трябва да направя. Предпочитам с молив. Така подреждам мисли, дни, задачи. \n\tОбичам да пиша. И да рисувам. Мечтаех да водя дневник през целия си живот. Да записвам всеки ден случки и преживявания. Не успях. Животът се случваше по-бързо от намеренията и мечтите ми. Надбягвахме се. И той ме изпреварваше всеки път, когато помислях, че трябва да опиша някое свое преживяване. И все пак успях да подредя в тетрадка някои хубави и трудни моменти. Писането ми помага да се справя. И с еуфорията на радостта, и с бездната на мъката. Пиша и днес. Кратко. Задачи, телефони, срещи, имена. Все по-рядко – преживявания. Животът е бърз. Думите – кратки. Последното нещо, което написах, беше на Рождество, 2018. Докато Славето беше тук, все отлагах да надникна в архива си. Кутии, пълни с изрезки и спомени… Сега съм сама. Трябва да подредя кашоните със снимки, пиеси, записки… Спомените ми. Разпилени от времето. Спомените, за които никога не остава време, защото бързаме. Ние, артистите, все бързаме – да не изпуснем ролята на живота си, участието мечта, срещата с публиката… В това бързане пропускаме толкова много неща… Хората около нас. Любимите. Тези, които винаги са до нас, за да ни напомнят, че и ние имаме нужда от почивка и грижа. Да се приберем. У дома. При себе си. Разглеждам старите снимки. Колко много надежда за Утре има в тях! Намерения, мечти, планове… Разгръщам страниците на стара тетрадка, която ми напомня, че съм била млада, че съм се вълнувала от толкова прости неща, които днес на мнозина биха се сторили наивни, ненужни. Това са онези само „мои“ преживявания, които съм описала старателно, за да не ги забравя… или за да ги споделя един ден с някого. С вас, моята публика. Животът на актьорите е обикновен, необикновена е сцената, снимачната площадка. Колко емоции, страхове, радости и съмнения са ме съпътствали през годините! Актьорът е ненаситен за работа. Ето някои бележки от различни години: Днес, 5 юли, група студенти от ДВТУ потегляме на първото си турне. Вълнувам се. Много съм уморена.Часът е един през нощта. Спи ми се. *** Часът е 7 сутринта на 6 юли. „Значи“ и тъй нашата сборна група „пътуващи актьори жонгльори“ с две съобщения във вестниците и доста повече репетиции тръгна на обиколка из България, да разнася изкуството сред народа. Да си призная, в началото категорично не исках да тръгна, но потеглихме вчера вечерта с ботевградския рейс. Пътуването беше доста интересно. Ако не друго, поне много свят ще видя с това турне, а това най-много ми трябва. В рейса имаше една интересна бабка. Успяхме да спечелим симпатиите на хората от автобуса. Една много мила женица   ни покани и сега Маша  , Ицко   и аз да ù гостуваме. \n\tКакво доверие към хората! Вратите им са отключени, непрекъснато ни оставяха съвсем сами в цялата къща, имат удобства за хубаво миене, които са особено ценни сега. *** Вчера беше първият ни гастрол пред ботевградската публика – салонът беше почти пълен, наистина имаше много хора. Програмата мина прекрасно. Никога не съм очаквала. Само нашите частушки бяха малко бледи навярно. От себе си съм много недоволна, но от общата програма съм повече от доволна. Ицко беше много добър. Той ще стане голям актьор, ако не се увлече по външното. Днес ще ходим на бригади при войниците. Вчера пратих на кака Веска една картичка от Ботевград. С Ицко или много се разбираме, или се караме, дано не се скараме сериозно. Аз го чувствам като по-малък брат . А вчера, когато се прибрахме, хазяинът ни вика  : Охо-хо! Може и да е искал да каже да не би да сме майка и син! В една „щура“ жена са събрани великолепието на ерудита, веселието на панаира и свободата на гамена от софийските улици. Лудото дете, сексапилната жена. Вярната жрица на Талия иска да ù повярваме, че ще има юбилей. Нека да ни впечатлява със стъпките на чарлстона или с книгите си да ни кара да помним, че  . От нея всичко може да се очаква. Стояно, разсмивай ни, за да не се разплачем. Стоянка Константинова Мутафова е родена в изискано софийско семейство. От малка е щура, буйна, непредсказуема, изобретателна, жестока и великодушна едновременно. Сама е разказвала с какво нетърпение е чакала прочутите писатели, театрали, художници, приятелите на родителите ù да им гостуват, защото тогава настъпвал звездният ù час. \n\tОтваряла с гръм вратата на гостната, озвучавала с лъвски рев присъствието си, разтърсвала, треперейки, детското си телце, подскачала към тавана с лекота на пух от лебед и се приземявала като финала на вулканично изригване. Превъртявала неколкократно очите си, затваряла ги и разлята на пода, спирала дъха си в предсмъртен гърч. Преди ужасените гости да се втурнат към нея, тя рипвала с див кикот от пода, изплезвала им се за десерт и победоносно излиза от стаята, тръшвайки вратата пред невярващите им физиономии. Умна, паметлива, приспособима, красива, с кръшна талия и тънък глезен, рафаеловски бюст, плътни коси на морска сирена, смела плувкиня. Можеща, но вечно съмняваща се в дарбата и успеха си след завършване на класическото си студентско образование, тя успява да стане жрица на Мелпомена, а после на Талия. Познавам я от 60 години. Играла съм с нея много. Тя е част от мен и аз съм част от нея, но тя е чешит, уникална, яка, буйна, съмняваща се, нежна, всеотдайна, подозираща, очарователна, смела… Тя е Стояна. Стои. Солидно. Многозначително. Убедително. Бъркат ни. Бъркат имената ни. Знаят, че сме две различни персони, но сме смешни артистки. Няма значение кой как се казва. Стояно, омръзна ми да ме бъркат с теб. Наблизо ни слуша Константин Коцев. Малкият Пацо – голям артист. Той пък беше завършил право преди ВИТИЗ. Тихо промърморва: Помня дългото начало. Излезе пред публиката. Обере овациите и забравя заканите си. До следващия път. Баба Гицка от „Големанов“ на Ст. Л. Костов. Постановка на Нейчо Попов. Отиде си на 50. Методи след него, на 42… Някъде, на някоя сцена, не е изключено да чуете: Или: Стояна ругае ролите си, но всичките ги обича. В „Смъртта на Тарелкин“   обаче беше… ГОЛЯМА! Поканиха ме преди 2-3 години в Америка и Канада. Много е далече… И всеки ден представления от град на град, от щат на щат. Ооо, не! Стоянка пропътува и проигра тежкото приключение след моето „Не!“. Чух тя как е приела поканата за интервю. Интервюиращата – хиперинтелигентна, елегантна съседка, познава и двете ни отпреди да се роди  . \n\tИ може би последният въпрос, зададен много сдържано, нежно, деликатно: Не мога да опиша, мога само да имитирам хилядите нюанси на изразителното ù лице: Стопира внезапно. Поема голяма глътка въздух и процежда едно дълго: Е, сега… Аз какво да кажа? Бог и разпределенията, закачвани на таблото в театъра, са ми свидетели. Никога в театъра със Стоянка не сме играли една и съща роля. Стояна остави в ефира: Винаги! Аз оставям на хартия: Никога! Това е положението. P. S. Можеше ли двата противоположни полюса – Северният и Южният, да се съберат на екватора, обгръщащ малката ни крехка земя? Не знам. Едва ли. Май не! Стоянооо! Предстои ми поредното интервю. Не обичам интервютата. С малки изключения, но толкова малки, че са абсолютни изключения. Как да реагирам, за да не обидя журналиста? Най-лесно е да ми изпрати въпросите. Знам, че съм отговаряла хиляди пъти на тях, зададени от други журналисти. Но ще трябва да се повторя, потретя… – Раждането на сина ми. – Че не се радвах на хубостта си. – Да летя. – Киноактриса. – Нормалният странен човек. – Да ми кажат, че повдигат стандарта ми, когато увеличават цените. – Да  – Агресиращите ме. – Ще взема една бяла салфетка, за да я размахвам на минаващите самотни мореплаватели. – Във вила с басейн и с вътрешна стълба. – Розов божур. – Ягодово. – Обичам яденето  . – Иван Кулеков. – Димитър Вълчев. – Българските. – Искам да бъда на 18. – Много естествено! – Надявам се да не е точно живот… – … – Знам, че можеше и по-добре! П.С. Не помня кога и на кого съм дала това интервю. Отговорите в частта, която съм запазила, обаче са валидни и до днес. С едно-две изключения. В живота ми се случиха събития, които преобърнаха представата ми за живота и смъртта. Но това е друга тема.", "date": "2019.10.05", "title": "Старите тетрадки на Татяна Лолова - колко надежда за утре... (ОТКЪС)"}
{"url": "https://clubz.bg/88686-ruskoto_vliqnie_prechi_za_sblijavane_na_bylgariq_i_makedoniq", "text": "Заради руското влияние, но и заради конюнктурната политическа ситуация, в Северна Македония и България отново се събудиха сили, които пречат на сближаването на двата братски народа, заяви в интервю пред БНР бившият македонски премиер Владо Бучковски. Според Бучковски, който в момента е преподавател в правния факултет на Скопския университет, основният фактор за пробуждане на тези сили са  В същото време Бучковски смята, че този въпрос е благодатна почва и за всекидневната вътрешна политика. Бучковски, който поне веднъж месечно идва в София заради професионалната си обвързаност като университетски преподавател, каза, че в България   след подписването да договора за приятелство между двете страни. По думите на Бучковски македонското общество е възприело „негативно“ посланието от консултативния съвет при президента Румен Радев, че България подкрепя пътя на Северна Македония към ЕС и НАТО, но трябва да се очертаят „червени линии“, че евроинтеграцията ѝ няма да бъде за сметка на употребата на българската история, език и идентичност. С оглед на това, че на 11 октомври в Северна Македония се чества Денят на народното въстание - на тази дата през 1941 г. партизанския отряд „Гоце Делчев“ атакува български полицейски участък в Прилеп, а на 14 октомври е следващото заседание на смесената комисия, Бучковски каза: Според него положително решение за дата за начало на преговори на Македония за присъединяване към ЕС на срещата на върха на ЕС по-късно този месец ще бъде ", "date": "2019.10.05", "title": "Руското влияние пречи за сближаване на България и Македония"}
{"url": "https://clubz.bg/88620-uspeliq_chovek_mnogo_ne_go_obichame", "text": "Тя е Медея. Изоставена от своя мъж, Медея търси и намира възмездие, като посяга на една универсална ценност – своите деца. А трагичният й избор вълнува човечеството от Античността до днес. В нейната роля днес е актрисата Снежина Петрова, а изреченото по-горе са нейни думи. Повод за нашата среща е предстоящото представление на древногръцката трагедия в театър „Азарян“ в НДК. Снежина Петрова разказва, че днешният театър все по-рядко се обръща към подобни текстове, в чийто център е гръцката митология. Преводът на оригиналната драматургия на Еврипид е на Георги Гочев. И той го направи много близък до днешния език, уточнява актрисата и добавя:  Спектакълът е поставен първо в Античния театър Пловдив. Там участват деца от четири етнически общности, които са били обучавани повече от година. В София пък ще бъдат включени деца от Филиповци и Факултета, с които също се работи от няколко месеца. В рамките на подготовката на спектакъла децата са научили имената на 18 богове, техните отговорности и роли в митологичния свят на древните гърци. И този проект показва до колко театърът може да се използва като инструмент за интеграция. Снежина Петрова отчита, че има риск публиката да не оцени посланията на постановката, когато се говори за малцинствени групи. Защо обаче различието винаги генерира толкова много омраза? Снежина Петрова бъзо намира отговор, че това е още от древните времена. И дава, разбира се, пример с Медея, която като една чужденка и майка на две деца е отхвърлена страшно бързо от общността. И никой не се смилява над нея. Тя самата признава, че също трудно се опазва от подобен тип манипулации: Според нея не е достатъчно инициативата да дойде само от родителите. И продължава: едва ли има смелост едно дете в училище да каже, че ромите не са зле и иска да си играе с тях. Защото няма среда, която чуе едно такова дете, то ще бъде подигравано. Снежина Петрова отбелязва, че спазването на правилата са „страшно важни за нашето оцеляване“. И споделя как наскоро са питали защо хората да гледат трагедията „Медея“, когато по телевизията всеки ден показват трагедии – баща убил децата си, майка майка си, а сега и в театъра да гледат същото. Това означава, ли че ако политиците и публичните личности започнат да спазват законите на мерената реч, ще бъдат повече отговорни пред хората, питам актрисата. Но и добавя, че за възпитанието има роля и средата, архитектурата, парковото пространство. Според нея една градина може да те научи на много неща, как е организиран този свят, на какъв закон е подчинен, как се чувстваш вътре. И избухва тихо:", "date": "2019.10.05", "title": "\"Успелия човек много не го обичаме\""}
{"url": "https://clubz.bg/88674-rumyniq_kupuva_4_frenski_korveti_sys_stelt_tehnologiq_za_14_mlrd", "text": "Правителството на Румъния е поръчало във Франция четири бойни кораба със стелт технология за общо 1,4 милиарда долара, което е само част от цялостната модернизация на въоръжените сили, стартирана от Букурещ, пише белградският ежедневник „Политика“, цитиран от агенция \"Фокус\". \n\tСпоред портала на Balkan Security Network френската компания Naval Group ще достави четири корвета Govind 2500 в Румъния, а част от парите ще отидат за румънски корабостроители, тъй като само първият кораб до 2022 г. ще бъде произведен във Франция, а останалите три - в румънското пристанище в Констанца. Румъния гради крепост на НАТО за €2,5 млрд. Новите френски кораби ще бъдат гръбнакът на румънските военноморски сили за контрол и наблюдение на водите, които сега имат четири корвета, построени през 80-те години със съветски оръжейни системи. Придобиването на тези кораби е продължение на модернизацията на румънската армия, която започна с закупуването на самолети F-16 от Португалия и поръчката на американската система за ПВО Patriot за 4 милиарда долара. За армията Румъния закупи нови ракетни установки HIMARS и GMLRS от американския производител Lockheed Martin за 1,2 милиарда долара, а сега е в ход модернизацията сухопътните сили с бронирана бойна машина Piranha V. Порталът добавя, че програмата за модернизация е възможна заради подобряващата се икономическа ситуация в Румъния, стратегическите партньорства със САЩ, но и заради факта, че кризата в Украйна и анексирането на Крим от Русия са увеличили значението на сигурността на страната в Черно море и югоизточното крило на НАТО.", "date": "2019.10.05", "title": "Румъния купува 4 френски корвети със стелт технология за $1,4 млрд."}
{"url": "https://clubz.bg/88682-ukrainec_ubi_v_nasreshtnoto_baba_dqdo_i_dvete_im_vnucheta", "text": "Автомобил с украинска регистрация е предизвикал пътния инцидент от снощи, при който загинаха четирима души в Прохода на Републиката – Хаинбоаз, съобщава бТВ, цитирайки МВР. След извършен оглед на местопроизшествието става ясно, че чуждият гражданин е навлязъл в насрещното движение. Последвал е челен удар с идващия автомобил, в който пътуват баба, дядо и двете им внучета. И четиримата загубиха живота си, а колата им се е запалила. Те са от град Шивачево. Украинският гражданин е задържан за срок от 24 часа. Пробите му за алкохол и наркотици са отрицателни. Иначе той има само натъртвания в гърдите и в крака и е освободен от болнично заведение. Очаква се от прокуратурата да му повдигне обвинение. Заради катастрофата между град Гурково и село Пчелиново проходът беше затворен. В района често се случват пътнотранспортни произшествия. Освен това при снощния инцидент пътят е бил мокър заради проливни дъждове. Текущата статистика за 2019 г. е лоша: само до 24 септември има 418 жертви на пътя у нас. От тази дата до днес обаче само в рамките на няколко дни се случиха нови тежки ПТП с жертви и ранени.", "date": "2019.10.05", "title": "Украинец уби в насрещното баба, дядо и двете им внучета"}
{"url": "https://clubz.bg/88671-sasht_s_nov_rekord_po_niska_bezrabotica_35", "text": "Безработицата в САЩ неочаквано се е понижила през септември до нов 50-годишен минимум от 3,5 на сто, като работодателите са създали скромните 136 000 работни места, информира Асошиейтед прес, цитирана от БТА. Министерството на труда посочи, че въпреки хиперниската безработица, която е намаляла спрямо нивото от 3,7 на сто през август, средното почасово възнаграждение леко се е понижило. Спрямо септември миналата година средното почасово възнаграждение е нараснало с 2,9 на сто спрямо темпа на растеж от 3,4 на сто, отчетен в началото на годината. Наемането на служители тази година е по-бавно, тъй като на фона на засилването на търговската война между САЩ и Китай световният растеж се забави, а компаниите намалиха инвестиционните си разходи. През последните три месеца наемането все пак е било на ниво средно 157 000 души, което е достатъчно за постепенно понижаване на безработицата. Безработицата сред хората с латиноамерикански произход е намаляла до 3,9 на сто - най-ниското равнище в историята на статистиката, която се води от 1973 година. Търговският дефицит на САЩ е нараснал през август за първи път от три месеца, след като вносът отчете по-силен растеж от износа. \n\tДефицитът по търговията с Китай, който е политически чувствителен въпрос, е намалял. Министерството на търговията съобщи днес, че разликата между стойността на стоките, които САЩ купуват и продават в чужбина, е нараснала с 1,6 на сто до 54,9 млрд. долара спрямо 54 млрд. д. през юли. Дефицитът намаля през юни и юли, но на годишна основа все още отбелязва повишение въпреки опитите на президента Доналд Тръмп да го намали чрез налагане на мита върху вноса и търговската война с Китай. Износът е нараснал с 0,2 на сто през август до 207,9 млрд. долара, а вносът - с 0,5 на сто до 262,8 млрд. д. на фона на силното увеличение на доставките на мобилни телефони. Очаква се вносът на устройствата да бъде засегнат от нови мита през декември като част от спора между Вашингтон и Пекин. От януари до август дефицитът се е повишил със 7 на сто до 428,7 млрд. д. спрямо 400,4 млрд. д. година по-рано. Дефицитът по търговията със стоки с Китай е намалял с 3,1 на сто през август до 31,8 млрд. долара и се е свил с 11,4 на сто от началото на годината. \n\tСпоред Тръмп постоянният търговски дефицит на САЩ е икономическа слабост и резултат от несправедливи търговски практики. Традиционните икономисти обаче твърдят, че дефицитът е продукт на икономически сили, които слабо се влияят от промени в политиката. Американците потребяват повече отколкото произвеждат и вносът покрива недостига, обясняват експертите. Устойчиво силният долар, който е поскъпнал с 1,7 на сто тази година спрямо валутите на американските търговски партньори, също поставя американските износители в по-неблагоприятна позиция на чуждестранните пазари.", "date": "2019.10.05", "title": "САЩ с нов рекорд по ниска безработица: 3,5%"}
{"url": "https://clubz.bg/88657-slavi_trifonov_lichno_dojde_da_uchredi_partiqta_si", "text": "Слави Трифонов се появи в столичен хотел днес, където се учредява неговата партия \"Няма такава държава\". Шоуменът дойде при засилени мерки за сигурност, недопускане на медиите вътре и с луксозен джип. Както Клуб Z писа, буквално в информационна мъгла се основава новата партия. За събитието нямаше почти никаква предварителна информация, с изключение на датата, часа и мястото на случващото се. Пред Клуб Z един от сценаристите на \"Шоуто на Слави\" Тошко Йорданов обясни, че  на контролните органи на партията. Почти няма съмнение, че председател ще е самият Трифонов. Новата роля на Слави Няколко дни преди последното предаване на шоуто, задържало се 19 години в национален ефир - 31 август, бе приета учредителната декларация. Това по закон се прави до три месеца преди учредителното събрание, което ще е днес от 14 ч. След това новата формация трябва да подаде документи за вписване в Софийски градски съд. В декларацията се казва, че България е свободна страна, но българските граждани не са свободни, защото партийната аристокрация се е отделила от народа и пренебрегва желанията на хората. От \"Няма такава държава\" се обявяват за  и др. \"Алфа рисърч\": Партия на Слави Трифонов с проценти като на ДПС, ако изборите бяха днес Самият Трифонов отсъства от публичното пространство през тези месеци, като изявите му се свеждат до няколко коментара по злободневни теми в профила му във фейсбук. Социологически агенции обаче отдавна мерят рейтинги както на самия Трифонов, така и на неродената му още партия. След слизането от ефир екипът на шоуто бе дал заявка, че с това няма да се изчерпат екранните изяви. Говореше се, че след 15 септември то ще се появи в нова телевизия (след закупуване на ефирно време), че ще е онлайн и др. Слави Трифонов - \"патерица\" на Борисов или \"обръщане на палачинката\" Иначе принципите, за чието спазване и утвърждаване \"Няма такава държава\" посочва, че ще работи, са следните: Шоуто свърши, да живее шоуто: ето какво ще прави Слави А поставените цели са: \"Алфа рисърч\": Партия на Слави Трифонов с проценти като на ДПС, ако изборите бяха днес Слави Трифонов - \"патерица\" на Борисов или \"обръщане на палачинката\" Шоуто свърши, да живее шоуто: ето какво ще прави Слави", "date": "2019.10.05", "title": "Слави Трифонов лично дойде да учреди партията си"}
