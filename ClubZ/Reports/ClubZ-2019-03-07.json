{"url": "http://clubz.bg/80334-po_kakyv_pyt_trygva_levski", "text": "\"Левски\" има нови собственици - вече е официално. Както се очакваше Васил Божков не влезе в клуба в лично качество, а чрез вицепрезидента си в \"Нове холдинг\" Георги Попов, който получи 86,6 процента от акциите. Предишните босове, начело със Спас Русев, не са освободени от отговорност, докато не приключи официалният одит. Това, а не смяната на собствеността беше новината от общото събрание. Божков реално беше влязъл в клуба още миналия месец и вече погаси дълговете за лиценза в Европа, плати и заплати. \"Левски\" има нов собственик, не освободи от отговорност Спас Русев (СНИМКИ) Има обаче още един акцент от пресконференцията. Без да изпада в детайли, назначеният от Васил Божков изпълнителен директор Павел Колев \"нахвърля\" част от стратегията си за развитие на \"Левски\", която вече е представил в клуба и на видни запалянковци. Ето и някои от най-интересните точки, върху които можем да поразсъждаваме, за да погледнем в близкото бъдеще на \"сините\". Появи се по медиите вече, а Колев го потвърди. Бюджетът за тази година ще бъде намален. Няма да се правят гръмки трансфери за много пари, няма да се плащат високи заплати, няма да се дават щедри комисиони на агенти. Няма да се изсипе златен дъжд, както в подобни случаи сме свикнали при нови собственици.  Нещо любопитно (и красноречиво) от думите на Колев: приходите на \"Левски\" за 2018-а са 14 милиона лева. В тях влизат едни 5 милиона, които са дългове, отпаднали по давност. Значи реалните постъпления са много по-малко. А разходите са двойно повече. Директорът иска да сложи край на това. Възможен е, стига запалянковците на клуба да преглътнат, че през лятото няма да дойдат звезди тип \"Габриел Обертан\", а ще се разчита предимно на български футболисти. Чужденците пък няма да са много качествени. То не че досега повечето бяха със страхотни качества, като изключим неколцина. Колев гледа на феновете като на \"най-големия капитал на клуба\". Ето нещо интересно и колкото и странно да звучи, ново за България. Бившият втори човек в БФС заяви, че ще бъде направено нещо като преоброяване и изследване на левскарите в България и извън пределите й. Колко са, кои и какви са, къде живеят, какъв е социалният им статус, интереси и т.н. \"Левски\" ще опита да направи така, че запалянковците да идват на стадиона, да си купуват билети и фенски артикули, да бъдат активни за инициативи... Предишното ръководство на клуба, колкото и нелепо да стоеше, бе изчислило, че при по-малко от 3000 души на \"Герена\" клубът е на загуба във всеки домакински мач. Всичко нагоре е на печалба. А някъде търговията с билети, абонаменти карти и мърчендайзингът са сред топ перата в бюджетите на клубовете. Нека си го кажем - труден е. Българският фен не е като едно време. Той става все по-капризен, освен това гледа голям футбол на кабелната, че и ходи вече на \"Бернабеу\", \"Камп Ноу\", \"Олд Трафорд\", \"Анфийлд\", \"Уембли\", \"Алианц Арена\", \"Сан Сиро\"... Ако любимият му български отбор бие наред (особено преки конкуренти), отива на стадиона. Спре ли да бие: \"Нема да им стъпим повече на тия!\" Но просто нямаш друг избор, ако се казваш \"Левски\" и зад теб стоят наистина много българи. Колев иска клубът да скъса с така типичния за тези географски ширини модел \"Бащица\" (той е не само в спорта), а да е на своите фенове, които да допринасят много повече за постъпленията му. Звучи доста амбициозно, че дори малко в сферата на фантазиите, но си струва да се опита. В България сме свикнали да казваме, че нещо няма да стане, преди въобще да сме направили и една крачка. Колев, който покрай работата си в БФС и придобитото образование в УЕФА и Швейцария, има доста добър поглед върху детско-юношеския футбол в Европа, специално изтъкна този пункт от своята програма. Някога от \"Герена\" излизаха едни от най-големите в българския футбол. Ясно е, че никога няма да се върне времето с \"11 наши момчета\" - това е утопия, играта и обществото са различни. Но половината от 11-те спокойно могат да бъдат собствени кадри. Клубът ще ги продава в чужбина и това може да формира най-голямото перо в приходите. Заедно с парите от евентуално участие в евротурнирите. Правят го в Сърбия и Хърватия, примерно. Най-евтините им футболисти, изтъргувани в тийнейджърска възраст, струват по 5-6 милиона евро. Най-малко.  Българските клубове в момента са много далеч от това ниво, но все отнякъде трябва да се започне. Павел Колев разкри, че първо иска да разбере какви са причините деца масово да напускат школата на \"Герена\" и да бягат другаде или да спират да тренират. След това иска нова организация и структура, нова методика и начин на работа... Нещо много важно, което директорът спомена - \"Левски\" ще опита да инициира промени в детско-юношеския футбол. Защото колкото и добре да си подредиш къщичката, това трябва да е налице и при другите. Един-два клуба с добри школи не стигат, трябва да се много повече. Добри футболисти се раждат в конкурентна среда. Сега това го няма. Проблемите са много повече, но това е тема за друг текст. Не е невъзможен. Отново - защо в Сърбия да могат, а ние - не? А и няма друг избор. България е бедна страна и трябва да произвежда футболисти, а не да купува застарели звезди и ниско качество гастрольори. От собствени кадри се изкарват наистина добри пари, печели се престиж и накрая тези играчи правят силен национален отбор. Обикновено се казва, че в школи като тази на \"Левски\" са необходими около 5 години, за да настъпи положителна промяна. Сега ще се въоръжим с търпение и ще видим докъде ще стигне \"Левски\" с новата концепция за бъдещето. Ще има ли \"синята\" публика търпение, тъй като този план изисква време и жертви? Общо-взето всички погледи са отправени към Колев, защото той е човекът с идеите, а както личи, \"Нове холдинг\" няма намерение да запушва големите дупки по стария начин с изливане на пари. Софиянски: Имам чувството, че Бойко Борисов се бърка в \"Левски\" Снощи всички разбрахме още нещо - по данни на комисията по досиетата новият собственик Георги Попов е бил агент на Първо главно управление на ДС с псевдоним Китин. Справката с името на Попов обиколи медии и социални мрежи. Ето това вече се оказва невъзможно в България. Сянката на ДС е дълга и не пуска територии. А възможно ли е да имаш светло бъдеще със сенки и демони от миналото? Софиянски: Имам чувството, че Бойко Борисов се бърка в \"Левски\"", "date": "2019.03.07", "title": "По какъв път тръгва \"Левски\""}
{"url": "http://clubz.bg/80335-zakonyt_peevski_veche_zaplashva_medii_ot_izchezvane", "text": "Още преди да е заработил, т. нар. медиен закон \"Пеевски\" вече заплашва медии от изчезване. Става въпрос за малките независими медии, които се финансират основно от микродарения. Според новите изисквания всички телевизии, радиа, вестници и сайтове трябва да декларират финансирането си - не само размера на средствата, но и информация за лицата, които ги дават. Проблемът е, че не е ясно каква информация трябва да опишат медиите за спонсорите и дарителите си, а в същото време за подаване на декларация с невярно съдържание ги заплашват солени глоби - от 10 000 лева до 15 000 лева, а при повторно нарушение - от 20 000 лева до 30 000 лева. Такава санкция може да доведе до фалит една малка медия. Проблемът обаче засяга всички дотолкова става дума за общото изискване за попълването на декларацията. Питат Банов: докъде е регистърът по \"медийния закон на Пеевски\" Това е и причината седем независими медийни платформи да изпратят писмо до министъра на културата Боил Банов. Точно Министерството на културата трябва да съблюдава за спазването на Закона за задължителното депозиране на печатни и други произведения и за обявяване на разпространителите и доставчиците на медийни услуги  ) и да издаде към него съответните наредби и образци на декларации. Писмото е подписано от  . В него се посочва, че даренията се правят чрез различни платформи: PayPal, Patreon, ePay/EasyPay, банки, като всяка една от платформите предоставя различни данни за лицата, превеждащи суми. Така например PayPal най-често изисква две имена и имейл адрес, понякога и пощенски адрес; Patreon -имейл адрес и име, като последното може да бъде само псевдоним, тъй като платформата позволява потребителите да заменят истинските си имена с псевдоними; EasyPay - клиентски идентификационен номер и евентуално имена на клиента, но не е задължително – системата позволява анонимни плащания; банките - имена на клиента, както е попълнено в банковото платежно нареждане, и iban, освен ако плащането не е извършено на гише. Оттам посочват, че не са против декларирането, но подчертават, че \"всяко утвърждаване на образци, което би довело до допълнителни и непредвидени в закона задължения за нас като издатели, би било в разрез с изтъкнатите от закона цели\". \"Ако законът за медиите със съвносител Пеевски не беше забавен, нямаше да има критики от ЕК\" . Друг е въпросът, че и с лупа трудно биха били открити. Там в графата \"Информация за полученото финансиране през предходната календарна година – размер, основание и данни за лицето, извършило финансирането\" е записано: без да е ясно какво се разбира под \"индивидуализиращи данни\". Иначе медиите трябва да подадат декларациите си до 30 юни, а информацията - да бъде публикувана на сайта на МК. Те трябва да впишат информация не само за собственика си \"на хартия\", но и за \"лицето, което фактически контролира съдържанието на медийната услуга/и или редакционната политика, ако е различно от действителния собственик\" - тоест за собственика в сянка. Вносителите на закона - депутатите от ДПС Делян Пеевски, Велислава Кръстева, Хамид Хамид и Йордан Цонев така и не можаха да обяснят как ще се установява кой е този скрит собственик - и как ще се санкционира, ако не бъде деклариран. Пеевски се оттегля от \"активната издателска дейност\", прехвърля медиите си на фондация А относно публикуването на лична информация за спонсорите и дарителите от Комисията за защита на личните данни (КЗЛД) коментираха пред Клуб Z, че GDPR не е ограничение. Причината е, че медийният закон е специален закон, а в случая става въпрос за информация от обществен интерес. Дарителите, спонсорите и рекламодателите дават средствата си доброволно, като задължение на медиите е да ги уведомят за това, че данните ще станат публично известни.  \"Ако законът за медиите със съвносител Пеевски не беше забавен, нямаше да има критики от ЕК\" Пеевски се оттегля от \"активната издателска дейност\", прехвърля медиите си на фондация", "date": "2019.03.07", "title": "Законът \"Пеевски\" вече заплашва медии от изчезване"}
{"url": "http://clubz.bg/80331-dejli_telegraf_zovyt_na_makron_e_po_opasen_za_es_ot_brekzit", "text": "Призивът на френския президент Еманюел Макрон за по-силен Европейски съюз е широко коментиран в британския и френския печат. В.   посочва, че инициативата на Макрон му е спечелила неочакван съюзник в лицето на унгарския премиер Виктор Орбан. Унгарският лидер приветства предложението на Макрон за по-силни европейски граници и каза, че е крайно време да говорим сериозно за бъдещето на Европа, пише \"Таймс\". Това може да сложи началото на сериозен европейски дебат, смята Орбан. Според лондонския в.  Макрон сега представлява по-голям риск за ЕС, отколкото \"Брекзит\". Изданието посочва, че вижданията на Макрон ще ожесточат дълбоките разделения между западните и източните държави в блока. Както и преди, пише вестникът, Макрон се прицелва в \"Брекзит\" и в \"лъжите\" на привържениците на напускането на Великобритания, но истинската му цел са източноевропейските държави. Макрон зове за европейски ренесанс (ПЪЛЕН ТЕКСТ НА МАНИФЕСТА) \"Претенциозната визия на Макрон за Европа показва колко много тя се нуждае от Великобритания\", извежда в заглавие в.  . Отвореното писмо на Макрон до европейските граждани, публикувано във всичките 28 държави членки на ЕС, е амбициозен опит да се спре загниването вътре в общността и да се създаде рамка за прогресивно, демократично обновление. Но произвеждайки най-добрия си изстрел за спасяване на Европа, президентът Макрон направи засечка. Макрон е прав, че разпространилата се на целия континент, разяждаща яростна атака на десните популистки, националистически и ксенофобски сили, е реална. Тя намери поредното си изражение в Естония този уикенд, където бе отчетена засилена електорална подкрепа за крайнодесните. Но от дебатите, които са по инициатива на Макрон, ще бъдат изключени англичаните, шотландците, уелсците и северноирландците. Това е трагедия за Великобритания, но и за Европа, смята  Идеалистичният, разхвърлян подход е най-видим в предложението на Макрон за Европейска агенция за защита на демокрациите, чиято задача, според него, ще е да осигурява на страните членки експертни съвети как да защитават изборите от външна манипулация. Този вид инвазивен опит за налагане на наднационален контрол, осъществяван от Брюксел, върху нещо толкова основополагащо демократично като националните избори, е причината толкова много хора, не само във Великобритания, да негодуват и да престанат да имат доверие и на ЕС. Като пуска в обращение такава идея, Макрон издава, че му липсва усет за народната воля и за духа на времето. Британците, които са за оставане в ЕС и които подкрепят идеята за втори референдум, трябва да се замислят над изводите от този и други аспекти на \"възраждането на ЕС\", така както го възприема Макрон, подчертава \"Гардиън\". Макрон не навлиза в предизвикващия най-голямо разделение вътрешен проблем на ЕС - миграцията, и не е напълно искрен по отношение на нея. Той признава, че този проблем, повече от всеки друг, разпалва антиевропейските чувства в Италия, Унгария и другаде. И всичко това ще се наблюдава от друга общоевропейска агенция със страховитото име Европейски съюз за вътрешна сигурност. Меркел и Макрон подписват нов договор за приятелство Въпросите за надеждността и доверието хвърлят сянка върху друго ключово предложение на Макрон: за взаимен договор за защита, повишаване на разходите за отбрана в целия ЕС и Европейски съвет за сигурност. Макар да се говори за продължаващо сътрудничество с НАТО, този план изглежда като превъплъщение на отдавна тлеещите, основно антиамерикански и подобни на идеите на Дьо Гол, предложения за независима Европа, свободна от \"хегемонията\" на САЩ.  \n\tЗа Макрон напускаща Великобритания е най-полезна като страховито предупреждение какво се случва, ако отхвърлиш помпозната му идея за Европа. Демоните са отвързани и нещата се разпадат. Макрон донякъде е прав, но идеята му за по-обединена, интегрирана, регулирана и колективна Европа, противопоставяща се на американския, китайския и руския геополитичеки блок, е странно остаряла. Непрактичната, претенциозна визия на Макрон за Европа не дава отговор на заплахата от националистически упадък и популистки хищници. Той говори снизходително с европейските граждани, а визията му за ЕС не е нещо, от което британците биха искали да бъдат част. Ето защо, дори в този късен час, е наложително Великобритания да се откаже от Брекзит и да още веднъж да помогне за повеждането и спечелването на битката за Европа,  . Като се обърна пряко към \"гражданите на Европа\", през главите на техните лидери и представители, френският президент Еманюел Макрон поиска с този необичаен ход да се представи като радетел за проевропейския лагер, подчертават анализатори и политически лидери,  . Статията на ръководителя на френската държава, озаглавена   и публикувана едновременно в 28-те страни от ЕС, започва с тези думи: \"Не виждам такъв прецедент в историята на Европейския съюз\", уверява пред АФП Кристиан Льокен, преподавател в парижкия университет \"Сианс По\", специалист по европейските въпроси. \"Има една много класическа линия, това е френският универсализъм: Франция говори на света\", добавя той. В изказване вчера в Националното събрание, министърът по европейските въпроси Натали Лоазо потвърди, че ходът на Макрон да се обърне към всички европейски граждани от 28-те страни от ЕС, е  Той направи това, , добави тя. Вчера в Европа първите положителни реакции от проевропейския лагер не закъсняха. За германския вицеканцлер и министър на финансите Олаф Шолц,  . Председателят на Европейската комисия Жан-Клод Юнкер очаквано приветства, чрез своя говорител,  \n\tЗа Мартин Шулц, бивш председател на Германската социалдемократическа партия, и бивш кандидат за германски канцлер през 2017 г., \"Европа е на кръстопът в съществуването си и всеки, който иска Европа да оцелее и да остане силна в дългосрочен план, трябва да действа сега\". Но веднага се надигнаха гласове, особено от другата страна на Ламанша, за да критикуват статията на френския държавен глава, според когото \"Брекзит\" е \" \". За подкрепящото \"Брекзит\" движение LeaveEU статията на френския президент е  А според всекидневника \"Сън\" Еманюел Макрон се е  . /БТА/ Меркел и Макрон подписват нов договор за приятелство", "date": "2019.03.07", "title": "\"Дейли Телеграф\": Зовът на Макрон е по-опасен за ЕС от \"Брекзит\" "}
{"url": "http://clubz.bg/80339-syvetyt_na_evropa_bylgariq_ne_razbira_kakvo_e_djendyr", "text": "България не разбира какво е джендър и затова не ратифицира Истанбулската конвенция против домашното насилие. Това заявява генералният секретар на Съвета на Европа Турнбьорн Ягланд (Норвегия) в   по случай международния ден на жената 8 март в обръщение, публикувано на   на организацията. Той посочва, че такъв е бил случаят с Хърватия, която е ратифицирала конвенцията миналия юни. България блокира ЕС да приеме Истанбулската конвенция Правителството изтегли законопроекта за ратифициране на Истанбулската конвенция в началото на 2018 г., след като стана ясно, че няма да има нужното мнозинство в парламента. Срещу документа се обявиха БСП и и младшият коалиционен партньор на ГЕРБ, \"Обединените патриоти\". Недоволни бяха и от СДС. Извън законодателния орган на конвенцията остро се противопостави Българската православна църква.  БСП смекчи текстове от \"визията\" си за Истанбулската конвенция За Станишев Истанбулската конвенция била решен въпрос Официално: Истанбулската конвенция е противоконституционна ГЕРБ и БСП в замяна предложиха законодателство за по-строги мерки срещу домашното насилие, някои от промените бяха приети на 7 февруари т. г. Убийство при домашно насилие - затвор от 15 г. до доживот БСП смекчи текстове от \"визията\" си за Истанбулската конвенция За Станишев Истанбулската конвенция била решен въпрос Официално: Истанбулската конвенция е противоконституционна Убийство при домашно насилие - затвор от 15 г. до доживот", "date": "2019.03.07", "title": "Съветът на Европа: България не разбира какво е джендър"}
{"url": "http://clubz.bg/80328-boil_banov_ne_moje_da_slojim_na_vseki_pametnik_milicioner", "text": "„Не може да се върнем в действителността на филма „Опасен чар“ и да сложим на всеки паметник милиционер. Стратегията е в дигитализацията, в адекватното отношение, в по-високото заплащане на служителите и в използването на съвременни методи за опазване, както е по цял свят“, каза министърът на културата Боил Банов след оповестения от Сметната палата одит, който констатира, че културното наследство на България е в опасност. Министърът благодари на колегите си от Сметната палата за експертизата и сериозността при изготвянето на доклада, но все пак изтъкна, че не е напълно съгласен с него – от изводите на одитното ведомство ставало ясно, че проверки на сградите със статут на културно наследство се извършва рядко, заради липса на човешки ресурси в Националния институт за недвижимо културно наследство – на един експерт годишно се падали 3 хил. културни обекта. Сметната палата: Архитектурното културно наследство е в опасност Според Боил Банов някои къщи са проверявани в рамките на две години поне 7-8 пъти. Като основен проблем за опазването на културното ни наследство той посочи частната собственост и по-точно наличието на много собственици. При такива случаи делата много често падат в съда, тъй като не могат да се издирят всичките собственици и издействането на статут за културен паметник са проточва с години. На въпрос какво ще се случи със съборената Двойна къща, рушащата се Къща на Иван Гешов и Къщата-музей на Пейо Яворов, Банов отвърна, че собственикът на превърнатата в чакълен паркинг Двойна къща е обещал да възстанови и двете фасади, които ще бъдат имплементирани, така както са съгласувани в проекта преди години. Боил Банов заяви, че и от Министерство на културата, и от Столична община има готовност да се купи Къщата на Яворов, но там проблемът е, че сградата е многократно ипотекирана и препродавана. В момента текат дела за изясняване на дълговете на тази къща, за да не се окаже, че държавата ще плати сумата от милион и половина лева, за да я откупи, но ще се появи нов съдебен изпълнител с нови задължения по имота и тогава данъкоплатеца трябва да бъде утежнен отново, обясни министърът. А по къщата на Гешов в момента се разглежда проект за надстрояване с „имплементиране“, съобщи Банов и уточни, че сега Министерството на културата изготвя анализ по темата: За да се подобри комуникацията между арт ведомството и Националния институт за недвижимо културно наследство (НИНКН), предстои скоро целият институт и архивът му да бъдат преместени на първия етаж в сградата на министерството – това щяло да съкрати срока за изпълнение на задачите. Заедно с преместването, започва и дигитализацията на данните за културното наследство – първа стъпка към решаването на проблемите, според Банов. Бюджетът на Института за опазване на културните паметници за година и половина се е увеличил от 3,6 млн. на 7 млн. лв., съобщи още той. По думите му увеличението на средствата, които се инвестират за опазване на културното наследство е устойчив път, по който е тръгнало министерството. Целта на целия екип е да се създава възможност за развитие на новата стратегия за култура, която вече е публикувана на сайта на Министерството. Той допълни, че е направена огромна инвестиция за покачване на заплатите на служителите, които вече са с 40 на сто по-високи.", "date": "2019.03.07", "title": "Боил Банов: Не може да сложим на всеки паметник милиционер"}
{"url": "http://clubz.bg/80338-ks_otmeni_ogranicheniqta_za_pensioneri_na_dyrjavna_slujba", "text": "Bъвeдeнaтa зaбpaнa пeнcиoнepи дa ca на дъpжaвнa cлyжбa e пpoтивoĸoнcтитyциoннa, eдинoдyшнo peши Koнcтитyциoнният cъд (КС) пo дoĸлaд нa Kpacимиp Bлaxoв. B paзpeз c ocнoвния зaĸoн ca и нopмитe, пpeдвиждaщи пpeĸpaтявaнe нa cлyжeбнитe пpaвooтнoшeния c тeзи xopa,  .  Peшeниeтo e пo ĸoнcтитyциoннo дeлo 16 oт 2018 г.,  oбpaзyвaнo пo иcĸaнe нa пpeзидeнтa Pyмeн Paдeв, ĸъм ĸoeтo e пpиcъeдинeнo и тoвa нa oмбyдcмaнa Maя Maнoлoвa (aтaĸyвaлa caмo вeтoтo зa пeнcиoнepи нa дъpжaвнa cлyжбa). Πpeдмeт нa ocпopвaнeтo ca нopми в тaзгoдишния Зaĸoн зa бюджeтa. Hямa нapyшeния нa Конституцията в нopмaтa, пpeдвиждaщa, чe пpeз 2019 г. пpиxoдитe oт ĸoнцecия нa \"Лeтищe Coфия“ нямa дa влизaт в Дъpжaвния фoнд зa гapaнтиpaнe ycтoйчивocт нa пeнcиoннaтa cиcтeмa, cмятaт ĸoнcтитyциoннитe cъдии. Зaщoтo тoвa e caмo eдин oт cпocoбитe зa peaлизиpaнe нa ĸoнcтитyциoнния aнгaжимeнт нa дъpжaвaтa дa гapaнтиpa изплaщaнeтo нa cpeдcтвa нa xopaтa, излeзли в зacлyжeн oтдиx cлeднaвъpшeни възpacт и тpyдoв cтaж.  От решението на Конституционния съд става известно, че в paзpeз c пpинципитe нa пpaвoвaтa дъpжaвa e пpeypeждaнeтo aд xoĸ нa въвeдeн тpaeн пpинцип нa изиcĸвaниятa зa дъpжaвния cлyжитeл и нaй-вeчe нa фaĸтa, чe нaзнaчeниeтo нa пeнcиoнepи тaм cтaвa пo изpичнa пpeцeнĸa нa paбoтoдaтeля. Πpи тoвa пoлoжeниe cъc зaднa дaтa дa ce oтнeмaт възниĸнaли пpaвa и дa ce нaлaгa oбщa зaбpaнa въpxy тяx погазва текстове на Конституцията. Taĸa чe пoлoжeниeтo cи ocтaвa cтapoтo – opгaнът пo нaзнaчaвaнeтo пpeцeнявa ĸoгo дa нaeмe (вĸлючитeлнo пeнcиoнepи), a възниĸнaлитe cлyжeбни пpaвooтнoшeния нe мoгaт дa ce пpeĸpaтявaт eдинcтвeнo нa ocнoвaниe yпpaжнeнo пpaвo нa пeнcиoниpaнe. А зa пpиxoдитe oт ĸoнцecиятa нa \"Лeтищe Coфия“, oт KC пoдчepтaвaт, чe ĸoнcтитyциoнeн aнгaжимeнт нa дъpжaвaтa e дa ocигypявa пeнcиитe в нeя, нo нe и oтдeлнитe cпocoби зa тoвa. A, бeз дa гo имa в peшeниeтo, cъдии са cпoдeлили пpeд Дe фaĸтo: тoвa e eнтoтo пopeд oтлaгaнe нa пpиxoди oт ĸoнцecиятa нa cтoличнoтo лeтищe, ĸoятo нe ce e cлyчилa.", "date": "2019.03.07", "title": "КС отмени ограниченията за пенсионери на държавна служба"}
{"url": "http://clubz.bg/80340-momicheto_ot_nadejda_tyrseshto_nadejda", "text": "\"Сигурно се чудите кое е това момиче. Това е нашата Марчи/Чели/Марси/ Марчела Колева. Вече две години тя сама се бори с една от най-коварните болести на нашето време и най-често срещаният рак при жените - рак на гърдата. Всеки, който я познава, знае колко ведър, усмихнат и позитивен човек е тя - човек, който не те занимава с проблемите си, а те вдъхновява да живееш с пълна сила и с цялото си сърце.\" Така приятелите на Марчи започват своето  , с което молят всеки, който може да помогне, да дари средства за лечението й. Ето какво разказват още те за борбата й с коварната болест: \"Сега дойде времето, когато всички ние трябва да ѝ помогнем и да ѝ покажем, че не е сама в тази жестока битка. Търсенето на най-подходящата терапия я отведе в далечно Мексико. Благодарение на близки и приятели Марчи успя да замине (16.12.2018) и операцията вече е факт (19.12.2018). Въпреки това сумата от 50 000 $ за пълния курс на лечение остава огромно предизвикателство за нея и цялото ѝ семейство. В дадената цена не се включва престоят в болничното заведение (600 $/ден). Затова Марчи е принудена да се възстановява извън него и ежедневно да пътува за прегледи и процедури. Това, както и всички допълнителни и непредвидени разходи за нея и придружаващия я човек, трябва да се покрият в близките дни, след което се надяваме тя да се завърне здрава при нас в България. Искрено се надяваме, че призивът ни ще достигне до широк кръг нейни приятели, близки, познати, колеги, а също и до голям брой добри хора с големи сърца – хора като Марчела, с неспирна страст за живот!\"", "date": "2019.03.07", "title": "Момичето от Надежда, търсещо надежда"}
{"url": "http://clubz.bg/80337-resheno_v_komisiq_oprostqvame_8_mln_lv_na_glavnoto_myuftijstvo", "text": "Съвместното предложение на ГЕРБ и ДПС - да се освободят вероизповеданията от всякакви публични вземания досега - бе одобрено в четвъртък от ресорната комисия в парламента.  Десет депутати гласуваха предложението след изказвания на представителите на няколко вероизповедания, като осем бяха \"за\" - депутатите на ГЕРБ и ДПС, представителката на \"Воля\" се въздържа, а Павел Шопов от \"Атака\" единствен гласува \"против\". Така ГЕРБ се обедини с опозицията срещу партньорите си в управлението. Данъчната амнистия на вероизповеданията струва 8,4 млн. лв. на бюджета Опрощаването на публичните вземания ще струва на държавния бюджет поне съобщиха от НАП пред Клуб Z преди седмица, и потвърдиха днес след заседанието. Шест регистрирани вероизповедания имат дългове, които ще бъдат заличени с тази амнистия, но не е ясно кои са те и колко дължи всяко. Днес пред \"Дарик\"  И представителите на други вероизповедания изтъкнаха, че не дължат пари на държавата. Дали твърденията им са верни не може да се провери, тъй като според НАП е защитена информация. Тези с най-много дългове - Главното мюфтийство - не бяха изпратили свой човек на комисията. От Обединените евангелски църкви отбелязаха, че ги притеснява как финансирането ще повлияе на най-голямата християнска църква в страната - БПЦ, тъй като според тях фактът, че Синодът се е наложил да моли за обещаните пари за заплати, плюс казуса за субсидията, говори за възможност за зависимост на църквата от държавата. Борисов даде 5 млн. лв. на Светия синод - за заплати Това възмути председателят на комисията от ГЕРБ Красимир Вълчев, който изтъкна, че неговата партия никога не се е месила в работата на Синода или на Мюфтийството. Данъчната амнистия бе атакувана и от представителите на \"Мюсюлманско сунитско ханефитско изповедание в Република България\", представени от Николай Панков, бивш говорител и главен секретар на Главното мюфтийство. Той също отбеляза, че нито едно вероизповедание не е декларирало, че иска да му се опрощават задължения. Панков подчерта и че за да се опростят публичните вземания на Мюфтийството, трябва да се отменят решения на Върховния административен съд по редица дела, което е прецедент. ГЕРБ и ДПС с консенсус за вероизповеданията: държавно финансиране за всички В защита на законопроекта излезе Йордан Цонев от ДПС, един от основните вносители, който закъсня за заседанието. И обясни, че проблемът на Мюфтийството е, че те не могат да се възползват от субсидията им, въведена с предишните промени в закона от декември 2018 г, тъй като ако бъдат преведени на сметките им, тези пари ще бъдат взети за погасяване на публичните вземания. Борисов: Спокоен съм, когато мюфтията и дядо владика са заедно (ВИДЕО) Павел Шопов от \"Атака\" единствен се изказа критично към законопроекта, като призова колегите си той да бъде отложен и да не влиза като първа точка в дневния ред утре. Председателят Велчев изтъкна, че това е невъзможно и че самият Волен Сидеров се е съгласил да е в дневния ред тази седмица на председателски съвет. И макар че подкрепи тезата на БСП - че дълговете на Мюфтийството са по-големи и че подобно предложение е било предлагано \"тихомълком\" през декември - той разкритикува левицата за отсъствието ѝ и я призова да дойде в парламента да защити своята позиция, а не да прави популистки коментари отвън. ГЕРБ опрощава 8 млн. лв. дългове на Главното мюфтийство Освен данъчната амнистия законът прецизира кой ще получава допълнителна държавна субсидия извън тази за финансиране на ремонти на храмовете - БПЦ и Мюфтийството. И слага заплатите на свещенослужителите в лимит до тези на работещите в сектор \"Образование\", изпълнявайки тезата на Бойко Борисов, че трябва да плащаме на поповете толкова, колкото и на учителите. Изрично се казва и че субсидиите се ползват едва след като са платени всички заплати и осигуровки на свещенослужителите и служителите на вероизповеданията. По информация на НАП над 80% от дълговете на вероизповеданията са именно от неплатени осигуровки на служители. Борисов даде 5 млн. лв. на Светия синод - за заплати ГЕРБ и ДПС с консенсус за вероизповеданията: държавно финансиране за всички Борисов: Спокоен съм, когато мюфтията и дядо владика са заедно (ВИДЕО) ГЕРБ опрощава 8 млн. лв. дългове на Главното мюфтийство", "date": "2019.03.07", "title": "Решено в комисия: опростяваме 8 млн. лв. на Главното мюфтийство"}
{"url": "http://clubz.bg/80341-francuzite_sa_naj_gnevni_i_naj_syrditi_na_elita", "text": "Доверието в Макрон надви \"жълтите жилетки\" Доверието в Макрон надви \"жълтите жилетки\" Доверието в Макрон надви \"жълтите жилетки\"", "date": "2019.03.07", "title": "Французите са най-гневни и най-сърдити на елита"}
{"url": "http://clubz.bg/80332-evroparlamentyt_tvyrdo_zad_laura_koveshi_za_glaven_prokuror", "text": "Ръководството на Европейския парламент (ЕП) е решило днес да потвърди предпочитанието си Лаура Кьовеши (Румъния) да бъде назначена за главен прокурор на ЕС. Това съобщи БТА, като се позова на източници от ЕП. На основата на това решение въпросът няма да бъде подлаган на гласуване в пленарната зала на ЕП следващата седмица в Страсбург, а направо ще се пристъпи към преговори със Съвета на ЕС.  В края на февруари две комисии на ЕП изслушаха тримата основни кандидати за поста - Кьовеши, Жан-Франсоа Бонер (Франция) и Андрес Ритер (Германия). При последвалото гласуване Кьовеши получи 26 гласа, Бонер - 22 гласа, а Ритер - един глас. Днес ръководството на ЕП трябваше да прецени следващите стъпки, след като по-рано Съветът на ЕС даде най-много гласове за Бонер, а професионалната комисия по подбора предпочете също Кьовеши. Корнелия Нинова подкрепя Лаура Кьовеши Ако Съветът и ЕП бяха стигнали до единодушие, избраният от тях кандидат можеше направо да бъде назначен. След като мненията се разминават, започват преговори. Очаква се те да завършат навреме, за да бъде постът зает от следващата година. Втора комисия в ЕП подкрепи Кьовеши за главен европрокурор Главният прокурор на ЕС ще разполага само с един мандат от седем години. Първоначално Европейската прокуратура ще разследва престъпления с бюджета на ЕС. Втора комисия в ЕП подкрепи Кьовеши за главен европрокурор", "date": "2019.03.07", "title": "Европарламентът твърдо зад Лаура Кьовеши за главен прокурор"}
{"url": "http://clubz.bg/80330-trima_kandidati_za_turski_potok_i_ruskata_vryzka", "text": "Три консорциума - с участието на компании от Италия, Унгария и Саудитска Арабия, но без големите български играчи в строителния бранш - искат да строят участъка от \"Турски поток\" на територията на България. Това стана ясно в четвъртък при отварянето на офертите, подадени за търга за проектиране, строителство и доставка на материали, обявен в края на 2018 г. от \"Булгартрансгаз\". Стойността на проекта е 2,8 млрд. лв., а целта - градеж на над 400 км тръбопровод за пренос на газ.  Участниците в търга са:  В първия консорциум се появяват италианските компании  които световно известни в строителството на газопроводи. \"Бонатти\" - фирма от Парма, строи не само н Европа, но и в Канада, САЩ, Мексико, Южна Африка. Фирмата участва в консорциум с българските \"Главболгарстрой\" и \"Джи Пи Груп\"в търга за строеж за газовата връзка с Гърция. \"Макс Щрайхер С.П.А\" също е регистрирана в Парма, Италия, но е дъщерна компания на германската група \"Щрайхер Груп\". В България италианското подразделение участва също в консорциум за интерконектора н Гърция, но в съдружие с гръцката \"Терна\".   Третата фирма в обединението с италианските гиганти обаче е интересна - става дума за  Според информацията в Търговския регистър българският клон е основан в началото на януари 2019 г. и е с предмет на дейност  Неин представител е руският гражданин Aндрей Владимирович Пархомчук. Компанията майка е регистрирана в Люксембург. Българският клон обаче изглежда специално създаден за търга на \"Булгартрансгаз\" - с оглед на регистрацията, направена след обявяването на поръчката и предмета на дейност. Според информация в различни регистри, към 2013 г. лице със същото име - Андрей Владимирович Пархомчук - е било на ръководна позиция в търговския отдел на руската компания  Преди това Пархомчук е бил и в ОАО \"Мечел\" - голямо руско металургично предприятие. Въпросното предприятие е имало и собственост в България преди години - \"Топлофикация Русе\" - преди да я продаде през 2012 г., както става ясно от публикация в самия сайт на  . Още докато течеше срока за подаване на оферти в търга, руското издание РБК обяви, че вече се знае кой ще доставя тръбите за \"Турски поток\" в България. Според изданието това ще е руската компания   От самата корпорация са казали пред РБК, че обмислят да кандидатстват на търга на \"Булгартрансгаз\".  В публикацията на РБК се споменаваше и за вариант, при който ТМК се свързва с австрийската \"Щрабаг\" и двете участват по този начин в процедурата. Пред РБК от \"Щрабаг\" отрекоха да се водят разговори с руснаците. Очевидно и \"Щрабаг\" не участва в търга на \"Булгартрансгаз\". Но участват двете италиански фирми в консорциум и е въпрос на време да се разбере дали връзките, които се откриват на първо четене, между третата фирма в консорциума и руската компания за тръби, са факт. Второто обединение, участващо в търга на \"Булгартрансгаз\", е унгарско - двете компании в него са част от   и според корпоративната информация в интернет страницата са строили газопроводи в Централна и източна Европа - в Унгария, между Унгария и Словакия, в Полша и т.н.  Третото обединение, които иска да строи трасето от \"Турски поток\" през България е от Саудитска Арабия. За интереса на компании от държавата се разбра при посещението на Бойко Борисов в Египет, докато още течеше срока за подаване на оферти към \"Булгартрансгаз\". Групата  строи газова инфраструкрура на територията на страната, в Персийсия залив и целия богат на петрол и природен газ регион на Близкия Изток, става ясно от сайта й. Тепърва предстои отваряне на ценовите оферти на кандидатите, но това ще се случи след като комисията на \"Булгартрансгаз\" по обществената поръчка разгледа и оцени подадените до вчера и отворени днес документи.  Не се оправдаха очакванията, появили се в медийни публикации, че в поръчката ще участват големи български компании като \"Главболгарстрой\" заради опита им в строителството на газопроводи у нас. РБК: Известен бил руският доставчик на тръбите за \"Турски поток\" в България  ", "date": "2019.03.07", "title": "Трима кандидати за \"Турски поток\". И руската връзка"}
{"url": "http://clubz.bg/80315-novata_cik_konstitucionni_sydii_partijci_i_edin_otcepnik", "text": "Конституционни съдии, специалисти в борба с корупцията, изборни експерти, партийци и един отцепник. Такива са част от номинациите за членове на новата Централна избирателна комисия (ЦИК), които партиите предложиха днес. Със сигурност нов мандат няма да получи сегашната председателка , която иначе бе предложена преди пет години от гражданската квота. Нито една формация в Народното събрание не я припозна, в това число БСП, която в миналото я подкрепи за поста. Алексиева се счита за лична номинация на Мая Манолова. Тя дойде като предложение от Института за модерна политика, създаден от Борислав Цеков, като бе негов изпълнителен директор. Случайно или не именно Цеков и свързаните с него лица, в т. ч. Петър Кичашки, усвоиха стотици хиляди левове от медийните пакети покрай кампанията за референдума, организиран от Слави Трифонов. Случаят страна известен като \"Ужилването\". Средствата се раздаваха с решения на ЦИК. Управляващите на път да си осигурят контрол над ЦИК Въпреки че първоначално от ГЕРБ не искаха да отварят процедурата за избор на нов състав на ЦИК с мотива, че до изборите за Европейски парламент остават само два месеца и назначаването на хора без опит в провеждането на вота може да затрудни работата, днес представиха три нови имена - което е почти половината от тяхната квота от седем души. Това направи лично председателят на парламентарната група и зам.-председател на партията Цветан Цветанов. За председател най-голямата партия в парламента предлага дългогодишната съдийка от Върховния административен съд, член на Конституционния съд, избран през 2009-а -  . Стефка Стоева има опит в решаването на дела по изборния процес като бивш шеф на Четвърто отделение във ВАС, в което отиват жалбите по вота, представи я Цветанов. Стоева е и една от съдийките от КС, отхвърлили Истанбулската конвенция като противоконституционна. Управляващите на път да си осигурят контрол над ЦИК От ГЕРБ поднесоха две изненади с номинациите си. Едната е \"откраднат\" от БСП сегашен член на Комисията - един от говорителите ѝ -  , а другата - подкрепата за политолога  , известен като един от най-добрите \"изборджии\" у нас, издигнат като гражданска номинация. Андреев и сега е член на ЦИК, но бе предложен през 2014 година от квотата на коалиционния партньор на БСП тогава - БЗНС \"Александър Стамболийски\" на Спас Панчев. Панчев днес е отцепен от левицата и е независим депутат, крепящ управлението, а понякога дори спасяващ кворума. На въпрос как се е стигнало до номинацията на Андреев от страна на най-големия противник на левицата, Цветанов отвърна, че при предварителните разговори с него той не е посочил да е имало интерес от БСП да го предложи за втори мандат. От ЦИК изпада обаче социологът Цветозар Томов, който преди пет години бе издигнат от гражданския сектор и подкрепен от ГЕРБ. Томов бе и член на гражданския съвет на Реформаторския блок. Той е считан за един от опозиционерите в Комисията, като още с отварянето на процедурата за подмяна на състава ѝ неофициално се знаеше, че от партията на Бойко Борисов няма да го номинират отново. Цветанов представи това решение днес като замяна на един представител на гражданския сектор с друг. Т. е. Томов ще бъде заменен с Димитър Димитров. Изборният експерт е бил предложен от Асоциацията на политолозите в България - лично от Румяна Коларова (която бе и шеф на кабинета на президента (2012-2017) Росен Плевнелиев). ЦИК с изтичащ мандат \"оцеля\" след полунощ  Нов за ЦИК ще е и адвокатът по гражданско право  , като Цветанов изтъкна, че е син на известният български юрист и десен политик Александър Джеров. Останалите номинации на ГЕРБ са на досегашните членове от квотата на партията -  ,   и  Както се и очакваше, БСП направи \"чистка\" в своята квота от сегашни представители. Само един от кандидатите й е член на сегашната ЦИК -  . Тя щяла да осигури приемствеността, с която \"някои плашели\", представи номинациите в партийната централа, а не в парламента депутатът и член на правната комисия Крум Зарков.  - когото от левицата номинираха за кандидат за председател на новата КПКОНПИ, но бе предизвестено, че антикорупционната комисия ще бъде оглавена от Пламен Георгиев, също е сред номинираните от левицата. Останалите имена са , специалист по комуникационни и информационни технологии и трите \"партийки\"  ,   и  . от 16 години работи в отдел \"Избори\" на \"Позитано\" 20, втората вече е била в ЦИК от квотата на БСП, а третата - председател на общинския съвет в Самоков. Кой от шестимата номинирани ще бъде предложен за зам.-председател или секретар на ЦИК, тепърва щяло да се уточнява. Още с откриването на процедурата по подмяна депутатът от ДПС Хамид Хамид даде заявка, че в Движението са доволни от своите представители и промени са малко вероятни. От квотата на ДПС в момента са секретарят  , Метин Сюлейман и  . Един обаче все пак трябваше да отпадне и това е Сюлейман. Коалицията от ВМРО, НФСБ и \"Атака\" - \"Обединени патриоти\" предлага сегашния член на ЦИК  , както и новото лице - адвокатката Любопитното тук е, че нито един от двамата не е номинация на \"Атака\". Арнаудов е от \"квотата\" на хората на Красимир Каракачанов, а Йосифова - на тези на Валери Симеонов. Сега \"Атака\" има двама членове в Комисията, единият от които (Мария Мусурлиева) дори е заместник-председател. Другият е Владимир Пенев.  Без изненада, \"Воля\" номинира сегашния си представител в ЦИК, който вероятно по случайност е и сестра на депутатка от партията Полина Цанкова-Христова. Става дума за  Първият ясен кандидат бе този на несъществуващия вече Реформаторски блок Ивайло Ивков. Ивков и сега е член на ЦИК. Макар обединението да не съществува вече като такова, Ивков е събрал необходимите подписи в подкрепа от всичките му представители. ВМРО с БСП: иска нова ЦИК Първоначално бе съобщено, че коалицията между ВМРО, \"България без цензура\" на Николай Бареков, Земеделски народен съюз и \"Гергьовден\" няма да попълни квотата си в ЦИК. Според зам.-председателя на ВМРО Искрен Веселинов разговори дори не били водени. В хода на деня обаче се появи информация, че договорка все пак има - и тя е за сегашния член на ЦИК от ББЦ   В последствие се оказа, че тя ще е номинацията на бившата коалиция, изпратила Ангел Джамбазки и Бареков в Европарламента. Иначе самият Бареков имаше амбиция да стане член на Комисията, но \"воеводите\" категорично отказаха да подкрепят една такава кандидатура. Според правилата членовете на ЦИК отразяват разпределението на партиите в парламента според големината им без никоя от тях да има превес. Изчислението на председателя на правната комисия Данаил Кирилов сочи следото - ГЕРБ има 7 членове, БСП - 6, ДПС - двама, ВМРО също двама, \"Воля\" - един. Всяка партия или коалиция, която не е представена в Народното събрание, но има евродепутат, има право също на един член. Ръководството на комисията (председателят, заместниците и секретарят) се избират от Народното събрание, а останалите членове се назначават с президентски указ, в т.ч. предложените от извънпарламентарните партии, които имат евродепутати. БСП за ЦИК: А ако депутатите решат, че са несменяеми Равносметката показва, че от общо 20 души в новата ЦИК (засега), 10 са от ГЕРБ, \"Обединени патриоти\" и подкрепящата ги в парламента \"Воля\". С последните изменения в Изборния кодекс бе решено, че когато ВАС върне решение на комисията, защото не е успяла да се произнесе по даден казус с квалифицирано мнозинство от 2/3, то пак ще трябва да гласува, но вече с мнозинство от 50 плюс един. Или с други думи - сега на практика управляващите, заедно с \"Воля\" почти са си осигурили въпросното мнозинство. При представянето на номинациите на ГЕРБ Цветан Цветанов не пропусна коментарите по адрес на социалистите, които все така отказват да участват в парламентарния живот.  И призова депутатите на БСП \"да влязат в парламента като посетителска група\", без да натискат копчетата на пулта за гласуване.  ГЕРБ щяла да подкрепи дори Юрий Асланов - въпреки че бил \"един идеолог много добър в стъкмистиката\". Или поне такава информация е имал Цветанов - че Асланов ще бъде номиниран за член на ЦИК. Цветанов намекна и че с искането си за смяна на състава на Комисията от левицата целели разчистване на неудобните членове. Задочно отговори на зам.-председателя на ГЕРБ даде Зарков. Той посочи, че БСП все така няма да влезе в зала - дори, за да гласува собствените си номинации, но лично той щял да отиде, за да ги представи. Управляващите на път да си осигурят контрол над ЦИК ЦИК с изтичащ мандат \"оцеля\" след полунощ  ВМРО с БСП: иска нова ЦИК БСП за ЦИК: А ако депутатите решат, че са несменяеми", "date": "2019.03.07", "title": "Новата ЦИК: конституционни съдии, партийци и един отцепник"}
{"url": "http://clubz.bg/80314-deloto_chenalova_vodqt_v_syda_prinuditelno_edin_ot_naj_bogatite_bylgari", "text": "Един от най-богатите българи - енергийният бизнесмен и собственик на \"Обединени енергийни търговци-ОЕТ\" Ангел Божилов, ще трябва да бъде доведен принудително в Специализирания съд на 17 април. Това разпореди днес - общо за втори път - съставът на Спесъда, който гледа делото срещу бившата съдийка от СГС Румяна Ченалова. Обявиха за издирване основен свидетел на прокуратурата срещу Ченалова Делото срещу съдийката, изведнъж станала враг на \"здравите сили\" в системата, върви мъчително - за длъжностно престъпление и документно престъпление. От четвъртия опит тръгна делото \"Ченалова\" - обвинението покрило \"минималните стандарти\" След като френският посланик Дьо Кабан заговори за \"гнили ябълки\" в съда, работата срещу Ченалова, чиито дисциплинарки дотогава се радваха на затъмнение в предишния Висш съдебен съвет, буквално избухна.  После изтекоха и записите от \"Двете каки\", за които само тя твърди, че са автентични. В течение на \"сапунката\" прокуратурата я обяви за издирване и я обвини, че като длъжностно лице - съдия в СГС, е допуснала нередовна искова молба - защото не проверила платена ли е държавната такса от 4 %, и подправила протокол от съдебно заседание.  Делото, което е гледала, е именно на фирмата на Божилов - \"Обединени енергийни търговци - ОЕТ\", срещу НЕК. Частниците го печелят, но според обвинението са получили облага, след като съдийката нарушила закона с 14 отделни деяния Съдът прекрати делото срещу Румяна Ченалова Няколко съдебни състава ту връщаха делото, защото няма престъпление, ту защото прокуратурата няма факти в обвинителния акт. Накрая то се премести в Спецсъда по силата на поправките в НПК, приети от сегашното управляващо парламентарно мнозинство. И той обаче го върна. Един свидетел по сагата вече бе обявяван за издирване. Явяваха се \"атрактивни\" за медиите свидетели като Петко Сертов и Маргарита Михнева, но Божилов така и го няма. Съдът оТпраска Румяна Ченалова И за днес съдия Николай Димитров бе обявил енергийния бизнесмен за принудително довеждане. В съда обаче се появи дама, обявила се за негов представител, която помоли за отсрочка, защото бил командировка в чужбина. Така мярката остава в сила за 17 април. Иначе в съда днес единствена показания даде Данка Дамянова - старши юрисконсулт на НЕК. Въпросите към нея бяха основно - защо държавният гигант си е наемал и външни адвокати от частна кантора, след като има 10 юрисконсулта на щат   Тя каза, че е само  служител и не може да отговори на това. Както и на другия въпрос: кой е платил разноските по неуспешното за НЕК дело, възлезли в крайна сметка на 2 млн. лв. Затова пък стана ясно, че заради делото от 2013 г. сметките на държавния енергиен гигант са били блокирани до миналата година и след като окончателно е осъдена и на втора инстанция, НЕК се е разплатила. От четвъртия опит тръгна делото \"Ченалова\" - обвинението покрило \"минималните стандарти\" Съдът прекрати делото срещу Румяна Ченалова Съдът оТпраска Румяна Ченалова", "date": "2019.03.07", "title": "Делото \"Ченалова\": водят в съда принудително  един от най-богатите българи"}
{"url": "http://clubz.bg/80336-milcho_leviev_se_otkazva_da_byde_pocheten_grajdanin_na_plovdiv", "text": "Известният джазмен Милчо Левиев се отказа публично от званието си „Почетен гражданин на Пловдив“. В писмо до кмета Иван Тотев и \"всички, до които това писмо се отнася\", световноизвестният музикант изразява обидата си от общинската администрация, съобщи БНР.   Милчо Левиев - 60 години в джаза Джазменът е бил обиден и за това, че не е бил поканен на церемонията по откриването на домакинството на Пловдив за Европейска столица на културата. А в същото време се е борил да защити града пред кандидатурата на София. Ето и пълния текст на писмото на джазмена:", "date": "2019.03.07", "title": "Милчо Левиев се отказва да бъде почетен гражданин на Пловдив"}
{"url": "http://clubz.bg/80323-lebron_djejms_izprevari_majkyl_djordan_video", "text": "Леброн Джеймс вече е реализатор №4 във вечната ранглиста на Националната баскетболна асоциация (НБА) на САЩ и Канада. При това Краля изпревари не кой да е, а Майкъл Джордан.  Джеймс реализира 31 точки при загубата на \"Лос Анджелис Лейкърс\" от \"Денвър Нъгетс\" с 99:115. И вече има 32 311 т. срещу 32 292 на MJ - човекът, с когото постоянно е сравняван. \"Аз съм най-великият на света\". А дали светът е съгласен? Леброн стига до това постижение за 1190 мача, докато Джордан за 1072. Джеймс е пред един от идолите на своето детство по най-важните индивидуални показатели. \"Борбите\" са 8820:6672, асистенциите - 8584:5633, а процентът на стрелбата 50,4 срещу 49,7. Той е единственият баскетболист, който фигурира в десетките по точки и завършващи подавания. Все пак Джордан води убедително по спечелени титли - шест с \"Чикаго Булс\" срещу \"само\" три на Краля, постигнати с \"Маями Хийт\" и \"Кливланд Кавалиърс\". А на своите 34 години Леброн Джеймс може да се придвижи още напред в реализаторската листа. Пред него са Карим Абдул-Джабар (38 387 т. за 20 сезона), Карл Малоун-Пощальона (36 928 т. за 19 сезона) и Кобе Брайънт (33 643 т. за 20 сезона). В настоящия топ 10 действащ играч е само още 40-годишният Дирк Новицки (31 362 т. от 1994 г. насам).  А Леброн все пак има голяма грижа този сезон - най-вероятно той и тимът му \"Лос Анджелис Лейкърс\" ще останат извън плейофите. В момента \"езерняците\" са 11-и и под чертата в Западната конференция.", "date": "2019.03.07", "title": "Леброн Джеймс изпревари Майкъл Джордан (ВИДЕО)"}
{"url": "http://clubz.bg/80319-i_dbg_iska_otstranqvaneto_na_viktor_orban_ot_enp", "text": "Изпълнителният съвет на Движение България на гражданите (ДБГ) реши да предложи  на ЕНП да отстрани популисткия премиер на Унгария Виктор Орбан и неговата партия \"Фидес\". Това съобщиха от партията. Решението бе взето заради противопоставянето на крайно националистическото правителство на Орбан на общата европейска политика спрямо мигрантите. В края на февруари \"Фидес\" започна и безпрецедентна  кампания срещу председателя на Еврокомисията Жан-Клод Юнкер, който е от ЕНП. ДБГ, като член на Европейската народна партия, счита за недопустима водената от Орбан външна и вътрешна политика, която е напълно несъвместима с дясноцентристките ценности на ЕНП. ДБГ призовава и останалите български партии, членове на ЕНП, да гласуват за отстраняването на Виктор Орбан от най-голямата и влиятелна партия в Европейския парламент. Преди дни за отстраняването на Орбан се обявиха и от ДСБ.", "date": "2019.03.07", "title": "И ДБГ иска отстраняването на Виктор Орбан от ЕНП"}
{"url": "http://clubz.bg/80326-zadyrjaha_semejstvo_arabadjievi_v_ispaniq", "text": "Обявените за международно издирване Ветко и Маринела Арабаджиеви са били арестувани близо до испанския град Барселона, съобщи сайтът breaking.bg. По-късно бе получено и официално потвърждение от говорителя на главния прокурор Румяна Арнаудова. Двамата са задържани в жилище, собственост на Георги Семерджиев – Жоро Шопа, който също е арестуван. Той пък е издирван от швейцарската прокуратура. Срещу фамилия Арабаджиеви са повдигнати задочни обвинения  Семейство Арабаджиеви вече са организирана банда. Синът им остана в ареста Част от близките им сътрудници и синът им Вълчо са още в ареста в София. Според Арнаудова испанската полиция е получила сигнал за местонахождението на семейството, което близо половин година успяваше да се укрива в Европа. То е било в курорта   край Барселона. Шестима с обвинения от групата на Арабаджиеви. И 10 милиона кеш Затова в изъпленине на издадената от България европейска заповед за разследване (която включва и претърсване) и на швейцарската - за Жоро Шопа, днес два испански екипа са влезли в жилището. Те са установили търсените 3 лица, като не стана ясно дали с тях е имало други хора. Първоначално семейството - еталон за лукс и разкошен живот, бе обявено за издирване, докато бе на почивка в чужбина - точно по почина по-късно и на семейство Николай и Евгения Баневи. С шумна пресконференция на 1 септември 2018 г. бе обявена операцията срещу фамилията от зам. главния прокурор Иван Гешев, който акцентира върху това, че \"пари излизали отвсякъде\" и че взели от БНБ банкнотоброячни машини. При Ветко и Маринела обаче само след няколко дни Гешев обяви, че вече не говорим за курортисти, а за бегълци от правосъдието. Адвокатите им - напротив, даваха обещания, че до няколко дни се връщали от почивка. Съдът за запечатания \"Маринела\": Немотивирано, бланкетно, несъразмерно Сблъсъците им със закона пък дойдоха само месеци след приключилото Европредседателство, при което някои от най-високите гости и форуми бяха в техния хотел \"Маринела\". После той бе временно запечатан от данъчните. Днес Румяна Арнаудова не можа да отговори на журналистическите въпроси колко време би отнела процедурата по екстрадиция. Тя посочи съвсем условно срок - около месец, но само ако двамата дадат съгасие и не се върти продължителната съдебна процедура. Шестима с обвинения от групата на Арабаджиеви. И 10 милиона кеш Съдът за запечатания \"Маринела\": Немотивирано, бланкетно, несъразмерно", "date": "2019.03.07", "title": "Задържаха семейство Арабаджиеви в Испания"}
{"url": "http://clubz.bg/80320-grigor_dimitrov_nqma_da_igrae_i_v_indiyn_uels", "text": "Григор Димитров няма да играе и на турнира от \"Мастърс 1000\" в Индиън Уелс, съобщава сайтът  позовавайки се на мениджъра на първата ни ракета Георги Стоименов. Най-добрият ни тенисист тренираше в Калифорния в очакване на завръщането си на корта, но възпалението на сухожилие на рамото явно още не е отшумяло.  Григор Димитров няма да играе тенис до края на февруари В Индиън Уелс Димитров направи тренировки с Доминик Тийм и Томи Хаас, а към екипа му се присъедини и Андре Агаси. Той трябваше да срещне във втория кръг победителя от срещата между Ян-Ленард Щруф и Джон Милман, а след това можеше да срещне Александър Зверев. Труден жребий за Григор Димитров в Индиън Уелс Григор не е излизал на корта за двубой от януари насам - от \"Аустрелиън оупън\". Заради травмата той отказа турнирите в Ротердам и Акапулко. Не е ясно дали ще бъде на линия за втория \"Мастърс\" - в Маями, който също е този месец.   Труден жребий за Григор Димитров в Индиън Уелс", "date": "2019.03.07", "title": "Григор Димитров няма да играе и в Индиън Уелс"}
{"url": "http://clubz.bg/80325-uchenicheskata_anketa_selfie_s_drugiq_pol_zasega_e_sprqna", "text": "Анкетата SELFIE, в която за \"пол\" съществуваше и графа \"друго\", в момента е спряна. Това съобщи днес министърът на образованието и науката Красимир Вълчев, който беше на открит урок в софийско училище. Вълчев е получил писмо от еврокомисаря по образованието Тибор Наврачич, който го уверява, че ще бъде намерено техническо решение на проблема с анкетата   \"Но все още нямаме предложение за конкретно решение\", каза министърът . Официално от ЕК: Не проповядваме \"трети пол\" сред българските ученици Той добави, че може да бъде поискана информация от еврокомисията и да се разбере как досега са отговаряли учениците на анкетата. През февруари Министерството на образованието поиска от Европейската комисия да премахне въпроса в анкетата, в който български ученици над 9 години трябва да отбележат пола си. От Еврокомисията тогава опровергаха твърденията на медии в България, че се опитват да наложат понятието „трети пол“ в училищата у нас.   Половете при преброяването в България ще бъдат два От ЕК разпространиха специално изявление. Публикуваме пълния му текст.   Преди това Красимир Вълчев коментира анкетата или по-точно вариантите за отговор на въпроса за пола в нея, които са 4: . Над 900 български училища и ученици над 9 г. до момента са попълнили анкетата, каза тогава министърът. Той съобщи и че Министерството на образованието е готово да поиска от Европейската комисия премахването на този въпрос. \n\tВъпреки че според Вълчев нямало обществено напрежение по въпроса и никое от 900-те училища, в които е влязла платформата, не било подало сигнал, че някой е възмутен, министърът каза, че ще се обърнат към Брюксел за промяна на анкетата в този въпрос. От СДС тогава даже огласиха специална декларация по темата. \"Защо е нужно да се събира информация за сексуалната ориентация на подрастващите и за какво може да бъде използвана тя?\" \"Ако спазвате основния закон, защо прилагате папагалски европейски директиви, без да се съобразявате с него? Ако не го спазвате, как изпълнявате функциите си в една от най-важните институции на държавата - образователното министерство?\", питаше СДС в позицията си и настояваше \"ресорният заместник-министър, допуснал да се стигне до това безобразие, да понесе своята отговорност\". Половете при преброяването в България ще бъдат два", "date": "2019.03.07", "title": "Ученическата анкета SELFIE с \"другия пол\" засега е спряна"}
{"url": "http://clubz.bg/80318-guajdo_zove_evropa_da_zasili_sankciite_sreshtu_maduro", "text": "Опозиционерът Хуан Гуайдо, провъзгласил се за временен президент на Венецуела, призова днес Европа да засили финансовите си санкции срещу режима на Николас Мадуро, експулсирал вчера посланика на Германия в страната за \"намеса във вътрешните й работи\", предаде Франс прес, цитираната от БТА. Той остро осъди решението на Мадуро да експулсира германския посланик в Каракас и призова дипломата да остане във Венецуела.    Обвинен в намеса във вътрешните работи, германският посланик Даниел Кринер бе обявен за персона нон грата от правителството на Николас Мадуро, което му даде 48 часа, за да напусне Венецуела. Берлин незабавно осъди експулсирането, което нарече \"неразбираемо\", и заяви, че този акт \"ескалира напрежението, вместо да го намали\".", "date": "2019.03.07", "title": "Гуайдо зове Европа  да засили санкциите  срещу Мадуро"}
{"url": "http://clubz.bg/80321-prokurorskata_proverka_na_alo_banov_sym_e_udyljena_zaradi_tomislav_donchev", "text": "Проверката на прокуратурата в Министерството на културата и в частност за действия на министър Боил Банов е удължена, съобщи говорителят на главния прокурор Румяна Арнаудова. Причината - вицепремиерът Томислав Дончев е предоставил на държавното обвинение допълнителни документи, които трябва да бъдат разгледани. По думите на Арнаудова, цитирани от \"Фокус\", Дончев е направил собствена проверка по историята с проекта за ремонт и реставрация на \"Антична Сердика\".  Историята започна с изнесени от БСП и депутатката Елена Йончева аудиозаписи, за които се твърди, че са направени в кабинета на министър Банов във времето, в което бе заместник на Вежди Рашидов. В записите се чува как Банов говори за изготвяне на документи, с които да се оправдае забавяне на изпълнението на проекта \"Антична Сердика\". Дончев още тогава сезира прокуратурата, а и самото държавно обвинение реагира и веднага започна проверка. Ремонтът и реставрацията на Ларгото в центъра на София е по европроект към оперативна програма към МРРБ. Дълго време, включително и в периода, за който става дума, вицепремиерът Дончев отговаря за усвояването на парите от ЕС.  \"Ало, Банов\": разклоненията на скандала Според опозицията става дума за ощетяване на министерството със 700 хил. лв., защото не са поискани неустойки от фирмата изпълнител на проекта за забавяне на дейностите.  Банов на свой ред отрече да са вършени нередни неща и разкри, че от години е бил изнудван от бивш вече служител на културното ведомство, който след това е отишъл на работа в облазователното министерство  - Ангел Ангелов. И от просветното ведомство се оплакаха от опити за рекет от същия човек, за когото се твърди, че е и източникът на записите, разпространени от БСП. Освен това Министерството на културата постфактум е завело дело за неустойки - след като от Агенция \"Държавна финансова инспекция\" излизат с доклад по конкретния строеж и изпълнението му. На първа и на втора съдебна инстанция министерството загуби делото, като сред основните мотиви на магистратите е обстоятелството, че самото министерство и строителният надзор по проекта са приели обекта като завършен без забележки със съответните документи, които се изискват за целта. И това е станало в упоменатия по договора за строителство срок.   Сагата \"Ало, Банов съм\": Втори съд отхвърли жалбата за неустойки за \"Ларгото\" Развитието от днес - според Румяна Арнаудова в края на миналата седмица са приключили всички действия по проверката на изнесените от Елена Йончева записи, уличаващи културния министър Боил Банов. Документите вече са изпратени до наблюдаващия прокурор в Специализираната прокуратура. Боил Банов: Ще подам оставка, премиерът ще прецени. Но ще водя дела Сагата \"Ало, Банов съм\": Втори съд отхвърли жалбата за неустойки за \"Ларгото\" Боил Банов: Ще подам оставка, премиерът ще прецени. Но ще водя дела", "date": "2019.03.07", "title": "Прокурорската проверка на \"Ало, Банов съм\" е удължена - заради Томислав Дончев"}
{"url": "http://clubz.bg/80322-deputati_rabotqt_mnogo_ne_moje_da_se_misli_za_zaplata_0_lv", "text": "Работата в парламента по други въпроси е твърде интензивна,    Това заяви лидерът на ПГ на ГЕРБ Цветан Цветанов в четвъртък на въпрос - какво става с промените в Правилника на Народното събрание.  Твърдението на Цветанов е на фона на заседания, които през ден свършват час или два по-рано от определеното, и значително по-кратък дневен ред.  И допълни, че в \"немалко от случаите\" депутатите с неизвинени отсъствия се задължавали да възстановят суми, за да си плащат осигуровките. Не стана ясно колко са случаите, защо не са всички и какво значение има това за казуса. В момента народен представител, дори да не е стъпил на заседание в месеца, получава 1/3 от заплатата си и парите за допълнителни разходи - над 1000 лв.  С цел да накажат БСП, които напуснаха парламента, управляващите от ГЕРБ и Обединените патриоти се обявиха за промени в правилника, които да направят санкциите абсолютни - депутат,  Решено: \"бойкотиращи\" депутати остават без заплати ДПС обяви, че идеята е против парламентаризма. Известен техен отсъстващ е Делян Пеевски, който е присъствал на едно заседание на парламента - първото. Неговите отсъствия обаче се извиняват до едно.  Симеонов за депутатските заплати: Отложиха промените заради Пеевски ГЕРБ подкрепи предложението на своите партньори от НФСБ, но след заплахи на ДПС в правна комисия го отложиха преди окончателното му гласуване в зала. Според лидера на НФСБ Валери Симеонов причината е Пеевски и \"някой отгоре\" е спуснал нареждане. Той каза пред Клуб Z, че планирал да промени и правилата: как се дават извинения за отсъствия, което щяло да засегне и депутата от ДПС.  Симеонов за депутатските заплати: Отложиха промените заради Пеевски", "date": "2019.03.07", "title": "Депутати работят много, не може да се мисли за заплата 0 лв."}
{"url": "http://clubz.bg/80327-pobeda_na_gerena_moje_da_vnese_naprejenie_pri_protivnika", "text": "Стойчо Стоев беше представен като старши треньор на \"Лудогорец\" при завръщането си в родния Разград. Клубът даде брифинг, на който изпълнителният директор Ангел Петричев поднесе фланелка с името на специалиста. Стоев водеше \"орлите\" за една година - 2013-2014-а и достигна с тима до осминафиналите в Лига Европа, но беше уволнен в квалификациите за групите на Шампионската лига месеци по-късно, а наследникът Георги Дерменджиев вкара отбора в комерсиалната надпревара. В неделя двамата ще са съперници, а любопитно е, че бяха на обратните позиции, тъй като Стойчо Стоев водеше и \"Левски\". Официално: Стойчо Стоев се завърна в \"Лудогорец\" Досегашният наставник Антони Здравков остава в щаба на бившето крило на \"Локомотив\" (София). Той коментира и неделния сблъсък с \"Левски\" на \"Герена\": По обед Стойчо Стоев се срещна с футболистите, а по-късно е насрочена тренировка на клубната база.", "date": "2019.03.07", "title": "\"Победа на \"Герена\" може да внесе напрежение при противника\""}
{"url": "http://clubz.bg/80324-tri_nakazatelni_proceduri_na_ek_sreshtu_bylgariq", "text": "Три наказателни процедури срещу България откри днес Европейската комисия. И трите са за неспазване на разпоредби в областта на околната среда. Освен това Еврокомисията призова София да въведе правилно в националното си законодателство правилата на ЕС за управлението на отпадъците от миннодобивните индустрии. Също днес Комисията изпрати писма, с които приканва настоятелно България да въведат изцяло правилата на ЕС за правата, подкрепата и защитата на жертвите на престъпления. Европейската комисия настоятелно призова днес България, Хърватия, Кипър, Дания, Литва, Малта, Словения, Испания и Великобритания да  . Правилата на ЕС предвиждат цялостна рамка за защита на моретата и океаните на ЕС. През юни 2008 г. държавите от ЕС постигнаха съгласие да преразгледат до 15 октомври 2018 г. своята оценка на състоянието на съответните води, въздействието на човешката дейност върху околната среда и своите екологични цели. Засегнатите държави не представиха доклади на ЕК в определения срок, се посочва в съобщението.  Комисията днес е решила да започне производство за установяване на нарушение като изпрати на тези държави официално уведомително писмо. Държавите разполагат с два месеца, за да отговорят, а в противен случай ЕК може да реши да изпрати мотивирано становище. Eврокомисията започна наказателна процедура срещу България заради промени в Закона за ДДС приканва България, Хърватия, Франция, Холандия и Полша да приведат законодателството си за оценката на въздействието върху околната среда в съответствие с новите европейски изисквания. Според правилата, преди да получат разрешение, обществените и частните проекти подлежат на оценка за въздействието им върху околната среда.  През 2014 г. държавите в ЕС промениха законодателството, като намалиха административната тежест и повишиха степента на защита на околната среда, а същевременно направиха бизнес решенията за обществени и частни инвестиции по-добре обосновани, по-предсказуеми и по-устойчиви, се посочва в съобщението.  Комисията е открила недостатъци в промените, представени от засегнатите пет държави. В България някои текстове, отнасящи се до решенията за проверка, докладите за оценка на въздействието върху околната среда и информацията за обществеността, не отразяват достатъчно изискванията на ЕС, а наблюдението на проектите, които имат значителни неблагоприятни последици, не отговаря на изискванията. Комисията изпраща официални уведомителни писма до всички тези държави, като им дава два месеца за отговор. След това комисията може да реши да изпрати мотивирано становище. Властта към Еврокомисията: Благодарим за положителния доклад!  отправя искане към България, Латвия, Литва и Полша да обменят информация за околната среда съгласно европейските изисквания. Правилата обхващат 34 теми за пространствените данни - от географски характеристики и мрежи за превоз, до уязвими природни зони и географското разпространение на различни болести. Тези правила влязоха в сила през 2007 г. и пълното им прилагане трябва да завърши до 2021 година. Посочените четири държави не са предоставили никакви масиви от пространствени данни и не са изпълнили задълженията си. Комисията изпраща официални уведомителни писма, като дава на държавите два месеца за отговор. След това ЕК може да реши да изпрати мотивирано становище, се посочва в съобщението. Европейската комисия съобщи, че настоятелно призовава България да въведе правилно в националното си законодателство правилата на ЕС за управлението на отпадъците от миннодобивните индустрии.  \n\tПравилата целят да се предотвратят или намалят неблагоприятните последици от отпадъците от миннодобивните индустрии върху околната среда и особено върху водата, въздуха, почвата, животните и растенията, както и да се намалят заплахите за здравето на хората, произтичащи от управлението на тези отпадъци. През март 2006 г. държавите в ЕС се споразумяха да осигурят преразглеждане и промяна на всеки три години на данните за мерките за безопасност и на действията, необходими при инцидент, свързан с отпадъците от миннодобивните индустрии, се отбелязва в съобщението.  \n\tБългарското законодателство засега не отговаря на тези разпоредби. Тъй като от април 2017 г. насам не е постигнат достатъчен напредък, днес ЕК е решила да изпрати допълнително мотивирано становище. Ако България не предприеме действия в срок от два месеца, ЕК може да се обърне към Съда на ЕС, се посочва в съобщението. ЕК започна процедура срещу България заради нарушения по \"Натура 2000\" Европейската комисия съобщи, че днес е решила да изпрати мотивирани становища на Австрия, Белгия, България, Хърватия, Кипър, Финландия, Франция, Гърция, Латвия, Литва, Люксембург, Холандия и Словакия, за да ги призове настоятелно да въведат изцяло правилата на ЕС за правата, подкрепата и защитата на жертвите на престъпления.  \n\tПравилата засягат жертвите на всички престъпления, независимо от тяхното гражданство и от това къде в ЕС е извършено престъплението. Правилата дават на жертвите ясни права на достъп до информация, на участие в наказателното производство и на подкрепа и защита според техните нужди. По силата на правилата уязвимите жертви могат да получат допълнителна защита при наказателното производство.  \n\tПрез октомври 2012 г. държавите в ЕС се споразумяха да въведат тези правила в националното си законодателство до 16 ноември 2015 година. Оценката на ЕК показва, че 13 държави не са въвели изцяло правилата на ЕС. Засегнатите държави разполагат с два месеца, за да предприемат необходимите действия. Ако не го направят, ЕК може да отнесе въпроса до Съда на ЕС, се посочва в съобщението. Европейската комисия поиска днес от България и Кипър да въведат изцяло правилата на ЕС за  През 2014 г. държавите в ЕС се споразумяха да въведат тези правила в националното си законодателство до 20 май 2017 година. До днес България и Кипър са въвели правилата частично. Според ЕК и двете държави не са съобщили какви мерки предприемат за цялостното приложение на европейските правила за крайпътни проверки на камиони, автобуси, тежкотоварни ремаркета и трактори.  \n\tДвете държави разполагат с два месеца, за да отговорят. Ако не направят това, ЕК може да реши да предяви иск пред Съда на ЕС, се посочва в съобщението. БТА. Властта към Еврокомисията: Благодарим за положителния доклад! ЕК започна процедура срещу България заради нарушения по \"Натура 2000\"", "date": "2019.03.07", "title": "Три наказателни процедури на ЕК срещу България"}
{"url": "http://clubz.bg/80316-velikobritaniq_s_doktrina_sreshtu_kiberataki", "text": "Британският външен министър Джереми Хънт ще обяви днес възприемането на \"доктрина за възпиране\", включително икономически и дипломатически контрамерки, за предотвратяване на кибератаки, които могат да опорочат изборите, предаде Ройтерс. Великобритания ще се стреми да изправя пред правосъдието отговорните за киберпрестъпления като част от засилващите се ответни действия на Запада срещу страни, които се надяват да повлияят на изборите чрез дезинформация и манипулиране на избирателите, се очаква да заяви Хънт в реч в Глазгоу. Няколко западни страни отправиха през октомври миналата година съгласувани обвинения към Русия, че води, както те твърдят, глобална хакерска кампания. Русия отхвърли обвиненията. В САЩ специален прокурор разследва намеса на Русия в президентските избори през 2016 г. и възможен сговор с кампанията на Доналд Тръмп. Москва отрича да се е намесвала, а президентът Тръмп заяви, че сговор не е имало. В речта на Хънт се казва, че няма доказателства чужди държави да са се месили в британски избори, но че неназовани вражески държави възнамеряват да използват киберпространството, за да подкопаят западните демокрации. Той заявява, че има авторитарни режими, които разполагат с такива начини за дестабилизиране на свободните общества, на които диктатори от миналото биха завидели. Британските мерки може да включват публично назоваване на извършителя и неговите съюзници, разкриване как е била осъществена акцията и изправяне на съд на отговорните, за да се покаже, че те не стоят над закона, отбелязва Ройтерс. Хънт ще заяви също, че Великобритания, като част от Европейския съюз, се е съгласила миналата година да налага санкции, за да засили отпора на кибератаките и да прокара нови ограничения върху предизборните кампаниите в интернет на политическите партии.", "date": "2019.03.07", "title": "Великобритания с доктрина срещу кибератаки"}
{"url": "http://clubz.bg/80310-sydijka_kym_qvor_baharov_ako_se_vidim_pak_shte_vlezete_v_zatvora", "text": "Късмет за актьора Явор Бахаров е, че няма да влезе в затвора ефективно след поредната си шумна проява - счепкване с бившата си приятелка , настоящото ѝ гадже-германец и случаен свидетел, който опитал да ги разтърве. Това го е предупредила и председателката на състава на СРС, която вчера му даде 9 месеца пробация. Това става след поразумение между актьора и прокуратурата. Бахаров вече има   и е в изпитателния ѝ срок - че скачал върху колата на гражданин. Тя е произнесена през 2016 г. и е с изпитателен срок 3 години, т.е. - към датата на новото деяние не е изтекла. Новото наказание е по чл. 325 -  Както медии вече съобщиха, в нощта на 3 срещу 4 март в района на бул. \"Фритьоф Нансен\" в посока към ул. \"Любен Каравелов\" актьорът срещнал бившата си приятелка и сегашното ѝ гадже. Бахаров се заяждал, псувал, а по свидетелски показания - опитал да се сбие освен с германеца и със случаен минувач, който опитал да ги разтърве.  Пристигналият патрул от I РПУ не му е направил тестове за употребени алкохол или наркотици, въпреки свидетелски показания в тази насока. Затова и постановявайки наказанието, съдия Мила Лазарова от СРС го е предупредила в прав текст какво го очаква, ако пак се видят  В сряда следобeд Софийският районен съд е гледал делото по бързата процедура. Съгласно постигнатото споразумение и съответно - присъда по чл. 325 Бахаров ще трябва 9 месеца да се разписва и да се среща с пробационен служител. Но няма да влезе в затвора.", "date": "2019.03.07", "title": "Съдийка към Явор Бахаров: Ако се видим пак, ще влезете в затвора"}
{"url": "http://clubz.bg/80317-sasht_izrael_kipyr_i_gyrciq_zamislqt_iztochnosredizemnomorski_gazoprovod", "text": "Държавният секретар на САЩ Майк Помпео, премиерът на Гърция Алексис Ципрас и президентът на Кипър Никос Анастасиадис ще посетят в скоро време Израел, където ще обсъдят изграждането на най-дългия в света подводен газопровод от Източното Средиземноморие до Европа, съобщи министър-председателят на Израел Бенямин Нетаняху, предаде ТАСС, цитирана от БТА. \n\t  Заместник-началникът на пресслужбата на Държавния департамент Робърт Паладино каза във вторник, че Помпео ще посети през следващата седмица Израел, Кувейт и Ливан. \n\tНа 20 декември Нетаняху обяви след среща с Ципрас и Анастасиадис в израелския град Беер Шева, че споразумението за строителството на Източносредиземноморския газопровод (EastMed) може да бъде подписано до няколко месеца. Дължината на газопровода, който ще свърже Кипър, Гърция и Израел с Италия и останалата част на Европа, ще бъде около 2 хиляди километра, а инвестициите в строителството му се оценяват на 6 млрд. евро. Значително находище на природен газ край Кипър Маршрутът на газопровода трябва да премине през израелското подводно газово находище \"Левиатан\" и кипърското \"Афродита\" и да достигне до Гърция и Италия. Проектният му капацитет е 12 - 16 млрд. куб. м природен газ годишно. Интересът към проекта се засили след обявеното през последните дни откритие на ново голямо находище край Кипър - \"Глафкос\". ", "date": "2019.03.07", "title": "САЩ, Израел, Кипър и Гърция замислят  Източносредиземноморски газопровод"}
{"url": "http://clubz.bg/80311-tri_chetvyrti_lyubov_edna_chetvyrt_unijenie_i_bolka", "text": "Стиховете на Димана Йорданова, Димитър Кенаров, Иван Ланджев, Лили Йовнова, Петър Чухов, Надежда Радулова, Рене Карабаш и Георги Господинов са събрани в книгата „¾ любов“, част от едноименната кампания на издателство „Жанет 45“. Така, както една на всяка четири български жени е подложена на насилие, така и всяко четвърто стихотворение в стихосбирката не е посветено на любовта, а на унижението и болката, причинени от най-близките. Именно тези 25% от стихосбирката изобразяват как не трябва да изглежда любовта. Кампанията „¾ любов“ ще започне на 8 март, Световния ден на жената. Целта на издателството е да даде гласност на ужасяващата статистика и да повдигне темата за насилието. Стихосбирката „¾ любов“ ще бъде представена на 6 март от 19 ч. в „Гьоте институт“ от издателя Манол Пейков и авторите Димана Йорданова, Димитър Кенаров, Иван Ланджев, Лили Йовнова, Петър Чухов, Надежда Радулова.", "date": "2019.03.07", "title": "Три четвърти любов, една четвърт унижение и болка"}
{"url": "http://clubz.bg/80312-ecb_ponijava_prognozata_za_rasteja_planira_podkrepa_za_ikonomikata", "text": "Европейската централна банка (ЕЦБ) ще преразгледа към голямо понижение икономически прогнози за еврозоната на днешното си заседание по паричната политика. Очаква се институцията да даде силен сигнал за намеренията си да приеме мерки в подкрепа на икономиката под формата на нови нисколихвени заеми, за да избегне превръщането на сегашното забавяне на растежа в рецесия, предаде Ройтерс, цитирана от БТА. Търговските напрежения и неяснотата около Брекзит се отразиха на икономиката на еврозоната и влошиха бизнес климата. Това поражда опасност от реализиране на опасенията от рецесия, както и от разпространение на затрудненията на Германия и Италия към останалата част от блока. Така ЕЦБ се оказва принудена да даде повод за оптимизъм, въпреки че се очаква нейният президент Марио Драги да обяви само скромни мерки на първо време. Такова решение със сигурност ще се възприеме като обратен завой, след като през декември ЕЦБ обяви край на политиката си на количествено облекчение чрез мащабно изкупуване на активи, както и увеличение на лихвите през годината. ЕЦБ спря историческата си  програма да изкупува нетни активи Централните банки по света обаче дават заден ход, начело с Управлението за федерален резерв (УФР) на САЩ, което съобщи, че ще забави темпа на увеличение на лихвите. \n\tПървата стъпка на ЕЦБ се очаква да бъде предоставяне на нови ликвидности на банките от еврозоната, за да се подкрепи кредитирането на компаниите. След това най-вероятно тя ще обяви официално отлагане на покачването на лихвите, което пазарите вече не очакват да стане по-рано от 2020 година. Днес ЕЦБ се очаква да публикува тримесечните си икономически прогнози, в които растежът най-вероятно ще бъде сведен до 1,3 на сто за тази година вместо обявените преди година 1,8 на сто, според икономисти, анкетирани от Ройтерс. За догодина те очакват само съвсем слабо ускоряване. По-обезпокоителното е, че се очаква инфлацията да продължи да отстъпва спрямо целта на ЕЦБ за малко под 2 процента. ", "date": "2019.03.07", "title": "ЕЦБ понижава прогнозата за растежа, планира подкрепа за икономиката"}
{"url": "http://clubz.bg/80309-korbin_pregovarq_s_konservatori_da_dyrjat_london_prikovan_kym_es", "text": "Джереми Корбин провел разговори с проевропейски консерватори, замисляйки да държат Великобритания прикована към Европейския съюз, пише в. \"Дейли Експрес\". Лидерът на лейбъристите и ключови анти-Брекзит депутати от партията обсъдиха предложения, които ще запазят свободата на движение и ще накарат Великобритания да следва правилата на единния пазар по време на срещата с бившите консервативни министри сър Оливър Летуин и Ник Боулс. Планът ще остави страната да бъде обвързана с бъдещи решения, взети от Брюксел, без никакви правомощия в процеса. Говорителят на Корбин заяви, че е присъствал на преговорите, на които се е обсъждало как да се постигне споразумение, което би било добре за работните места и би могло да обедини избирателите, които са за и против \"Брекзит\". Мей с последен опит да убеди Брюксел за промяна на сделката за \"Брекзит\" Премиерът Тереза Мей винаги е изключвала подобен ход, защото това би означавало ангажиране с продължаване на свободното движение. Лейбъристкият депутат Стивън Кинок, един от най-яростните противници на \"Брекзит\", заяви, че срещата е била „много конструктивна“. Той добави: Депутатката Луси Пауъл заяви, че преговорите са били „много положителни и конструктивни“. Тя добави:", "date": "2019.03.07", "title": "Корбин преговаря с консерватори да държат Лондон прикован към ЕС"}
{"url": "http://clubz.bg/80306-variantite_na_viktor_orban", "text": "Унгарският премиер Виктор Орбан е на кръстопът, . На 20 март Европейската народна партия (ЕНП) ще решава дали управляващата партия в Унгария „Фидес“ трябва да остане членка на дясноцентристката организация – и дали да се гласува по въпроса. Дебатът идва в момент на интензифициране на кампанията за европейските избори през май, като политическите групи в целия спектър се борят за  влияние, пише европейската редакция на Politico в материал, представен без редакторска намеса.  Десетки партии от ЕНП писаха до председателя Джозеф Дол с искане „Фидес“ да бъде изхвърлена, разярени най-вече от финансираната от унгарското правителство антимиграционна кампания срещу председателя на Европейската комисия Жан-Клод Юнкер. Официално, „Фидес“ твърди, че иска да остане в ЕНП. Но в лицето на увеличаващите се искания за изхвърляне, реториката на Орбан за ЕНП също се промени, като той нарече критиците си в организацията „полезни идиоти“. Сега премиерът е изправен пред потенциално решение за бъдещата политическа посока на неговата партия. Ето пет възможни варианта: За да остане в ЕНП, на Орбан най-вероятно ще му се наложи да се извини публично за действията си, осъществявайки опасен завой на 180 градуса за пред избирателите си. Шпитценкандидатът на ЕНП за европейските избори Манфред Вебер заяви пред Der Spiegel миналата седмица, че унгарският премиер „сериозно навреди на ЕНП с коментарите си и кампанията срещу Юнкер“. В писмо на последни до Дол, Вебер настоява Орбан да изостави кампанията и да признае вредите, които е нанесъл, а освен това да остави Централноевропейския университет на архи-врага си Джордж Сорос да функционира в \n\tБудапеща. Това обаче ще е много трудно да се каже на обикновените унгарци, тъй като Орбан от доста време работи усилено, за да убеди домашната публика, че Юнкер заплашва сигурността на Унгария. А и по никакъв начин не е сигурно, че извинението ще бъде прието вътре в ЕНП. Потенциално, сигнализирайки бъдещо отделяне от ЕНП, бившият унгарски евродепутат Ласло Сърджан заяви във вторник, че „моят тип стар христистяиндемократ днес не се чувства добре в ЕНП“. В материал за проправителственото издание Magyar Nemzet във вторник, той също посочи, че не е вярно, че „без подкрепата на ЕНП, ние ще бъдем изолирани в ЕС“, като отбеляза, че „управляващата партия в Полша не е в ЕНП, но продължава да е интегрален член“ на Съюза. Макар Фидес да казва, че не е в преговори с други политически блокове, член на ЕНС заяви, че групата „води разговори“ с партията на Орбан. Присъединявайки своята партия към ЕНС, Орбан ще се обедини с крайно дясната партия на Италия, водена от Матео Салвини, „Националният фронт“ на Марин Льо Пен във Франция, и крайнодясната Партия на свободата на Австрия на Хайнц-Кристиан Щрахе. \n\tИдеологически, Орбан, Салвини и Льо Пен имат мека линия към Русия и споделят евроскептично отношение към вземането на решения в Брюксел. Но по много въпроси на политиката те се различават. По отношение на миграцията, твърдият отказ на Орбан да приема бежанцжи не се подкрепя от „Лигата“ на Салвини, която иска други държави от ЕС да направят повече, за да помогнат на Италия, като вземат мигранти, които пристигат по бреговете на Италия. И като политици от страни, които плащат повече е европейския бюджет, отколкото вземат обратно от фондовете, френските и италианските политици обикновено не са ентусиазирани, когато става въпрос за по-големи разходи на ЕС в по-слабо развитите Източноевропейски страничленки. Според прогнозите на POLITICO, ЕНС ще спечели 60 места на изборите за Европейски парламент през май, в сравнение с сегашните си 37 места. „Фидес“ ще бъде третата най-голяма партия в ЕНС, с прогнозни 13 места, което ще я остави зад „Лигата“ и „Националния фронт“. В много отношения съюзът „Фидес“ и полската партия „Право и справедливост“ (ПиС) - доминиращата сила в групата ЕКР, която ще бъде отслабена от загубата на британските евродепутати Консерватори след Брекзит- изглежда естествено подходяща. Двете правителства вече работят тясно и имат неформален пакт за взаимна отбрана, като се ангажират да наложат вето на всякакви потенциални санкции на ЕС по отношение на върховенството на закона. Идеологически те са близки по големите въпроси като миграцията, а на местно ниво играят историческите връзки между двете страни. Но Варшава и Будапеща са далеч един от друг по въпросите на сигурността и възприятията за Русия. Да имат „Фидес“ като кандидат за присъединяване към ЕКР „ще бъде страхотна новина за полското правителство“, каза той. Легутко предположи, че в ход може да е по-генерално пренареждане в дясното. Той посочи, че „разговорите между ПиС и италианската „Лига“ продължават“ и че „лично аз сериозно бих приветствал приемането на Австрийската партия на свободата в ЕКР“.  Но той отбеляза, че ЕКР е формирала нов алианс с Debout la France и „говори“ с испанската дясна партия „Вокс“, „но все още нищо не е официално“. Прогнозите на POLITICO показват, че ЕКР ще спечели 57 места през май, в сравнение със сегашните си 75. Някои наблюдатели смятат, че Орбан има аспирации да стане лидер на европейската сцена и не изключват унгарска инициатива за нова европейска група - такава, която може да достигне до широка комбинация от консервативни поляци, германци, италианци и скандинавски евроскептици. Но майските избори вероятно са прекалено рано, за да се организира нещо стабилно, а други партии вече провеждат кампании с настоящите си съюзи, така че това остава малко вероятен сценарий. Орбан обаче може просто да седи настрана – ако приемем, че „Фидес“ не бъде изключена от ЕНП – и да види как ще завършат европейските избори през май и дали има промяна в политическата динамика, конкретно в ЕНП и сред евроскептичните групи. Прекратяването на членството или изхвърлянето от ЕНП преди изборите ще остави членовете на „Фидес“ независими депутати, намалявайки тяхното финансиране и влияние в законодателната власт. Това означава, че фракцията има сериозен интерес да бъде част от група в дългосрочен план.", "date": "2019.03.07", "title": "Вариантите на Виктор Орбан"}
{"url": "http://clubz.bg/80304-nasheto_pero_veselina_sedlarska_jena_na_desetiletieto", "text": "Журналистката и писателката Веселина Седларска, автор и на Клуб Z, е първият носител на наградата \"Жена на десетилетието\" в раздел \"Перо\". В сряда вечерта на стилна церемония електронното списание , част от медийната група \"Спортал\", раздаде приза в десет категории. Наградите са за жените, които се превърнаха във вдъхновение и пример, и които са оставили ярка следа в обществото.  Победителите бяха излъчени след гласуване в интернет. Седларска бе отличена сред силни конкурентки като Мария Кисимова Моасе, Гери Турийска и Ваня Щерева. \"Перото ѝ боде, но може и да гали. Знаят го читателите на стотици нейни публикации в българския печат. Същата сила постига и „Кладенецът“ – роман за разместените пластове на психиката, за скритите в човешката душа ангели и демони, за търсенето, неутолимата жажда, страданието и щастието. Тя е непокорната и безукорна Веселина Седларска\", така беше представена победителката при номинациите за гласуването в категорията. В група \"Малък екран\" победителка е Радина Червенова, в \"Спорт\" - Илияна Раева, в \"Музика\" - Мария Илиева, в \"Театър\" - Койна Русева. ", "date": "2019.03.07", "title": "Нашето перо Веселина Седларска - \"Жена на десетилетието\""}
{"url": "http://clubz.bg/80297-strashniqt_fenomen_na_kolektivnata_zabrava", "text": "Има нещо страшно в това, че започнахме колективно да забравяме. Дали като защитен рефлекс и омерзение да отказваме да приемаме всички щуротии, които стават около нас. Или просто съзаклятнически решихме да се оставим на едно инертно и масово оглупяване. Паметта ни като общество до толкова е закъсала, че реагираме единствено на крушетата на злободневието, без да се опитваме да осмислим защо едно или друго събитие се случва, защо грешките се повтарят, потретват. Продължаваме да поглъщаме още от същото и едновременно се гневим неудържимо.  Какво се случи децата вече да не знаят кои са били техните прадядовци и прабаби. Кои са, откъде са дошли? Колко от тях могат да ги назоват по име? Какво направи така, че в епохата на модерния патриотизъм и желанието да се хванем за хорото, родовата ни памет да изчезва като изгърмял харддиск? Вълнуваме се, когато се пренаписват учебниците по история, а сме безхаберни и безизразни, когато пред очите ни се саморазрушава миналото около нас.  Затова са и толкова тъжни изводите в доклада на Сметната палата, в които се казва: „Архитектурното културно наследство е в опасност“. Одиторите пишат за пълен хаос, липса на актуални данни, няма национална стратегия за развитието на културата, липсват ресурси, координация между институциите (Министерство на културата, Националния институт за опазване на недвижимото културно наследство, общините).   За последните години се нагледахме на многобройни примери и без да ги четем в поредния доклад. Но по-скоро реагираме стихийно, като \"да отбием номера\". Регистрирахме опожаряването на Тютюневите складове в европейската столица на културата – Пловдив, Киро Японеца събори „Двойната къща“, за да се опита да разгърне \"кокетен\" столичен паркинг. В София къщите на Гешов, на Фингов, на Момчилови (бившият Нотариат), къщата с венците изгниват бавно. Повечето се саморазрушават от стихиите, загърнати в мръсни мрежи, стоят и чакат своя край като забрадени старици. Потресаващ беше опитът на общинарите в Копривщица да извадят града от списъка на защитените архитектурни и исторически резервати, за да могат да се строят хотели. Или на онези местните \"предприемачи\" в Несебър, които искаха морското градче да бъде извадено от закрилата на световното културно наследство на ЮНЕСКО, за да могат също да вдигнат многоетажни хотели.   И дори вече приемаме с насмешка несъстоятелните закани на министъра на културата Боил Банов. Той все се опитва да принуди тези, които са разрушили сграда паметник на културата, да я възстановят в оригинал. Все едно да искаш да възстановиш изпепелените съкровища на опожарената Александрийска библиотека. Интересно е и докъде стигна намерението на главния архитект на София Здравко Здравков, зам.-кмета Тодор Чобанов и министър Банов да направят национален регистър на всички паметници сгради на културата? Но и това е разбираемо. Както е написал през 40-те години Владимир Свинтила: още от царско време „бюрокрацията обезпечава винаги себе си“, а „дори и в клуба „Пикуик“ няма описани такива престъпни чиновнически типове“ („Многоликият столичанин“). От години живеем в пространство, в което сгради с висока обществена значимост се саморазрушават пред пасивните ни погледи. Вижте обаче Виена, Загреб, Барселона, малката италианска Матера, която дели с Пловдив домакинството на Европейска столица на културата за 2019 г. Едва ли са за пример, само защото са по-богати. Направихме така, че емблематични за новата българска история сгради да се превърнат в паметници на разрушената ни мечта за демокрация и просперираща държава. За последните години пред погледите ни бяха разрушени здания, които са събирали история, живот, подемна сила от началото на XX в. И то през бурните балкански, междусъюзнически и световни стълкновения, граждански войни, еднолични и тоталитарни режими. Някои още живеят със спомена за фашизма, националсоциализма и комунистическия терор. А днес дори живеем по-добре от тези времена, но омразата отново се събужда. И е учудващо, че през 21-ви век желанието ни към безпаметство е толкова агресивно и алчно. Така забравата неусетно ни превръща в изчезващ вид. ", "date": "2019.03.07", "title": "Страшният феномен на колективната забрава"}
{"url": "http://clubz.bg/80313-avstraliq_schupi_nad_200_klimatichni_rekorda_s_naj_goreshtoto_si_lqto", "text": "В най-горещото австралийско лято, откакто се води статистика, са отчетени над 200 климатични рекорда, предаде ДПА, позовавайки се на доклад на базираната в Сидни организация \"Клаймит каунсъл\".  \n\tЛетният сезон в Австралия между декември и февруари беше белязан от рекордни горещини и други екстремни климатични проявления.  \n\tОт организацията отбелязват, че само за 90 дни в страната са отчетени 206 климатични рекорда.  Горските пожари в Австралия започнаха по-рано, бяха по-продължителни и засегнаха райони, които обикновено не застрашават - дъждовните гори в Тасмания и Куинсланд.  \n\tСилните валежи и наводненията в края на януари и началото на февруари нанесоха непоправими щети в северната част на Куинсланд.  \n\tЖегата в рекордно горещото лято беше толкова голяма, че на места плодовете се сготвяха, докато още висят по дърветата. ", "date": "2019.03.07", "title": "Австралия счупи над 200  климатични рекорда с най-горещото си лято"}
{"url": "http://clubz.bg/80292-10_neosporimi_fakta_za_majkyl_djeksyn_i_decata_v_jivota_mu", "text": "В разгара на подновения покрай премиерата на документалния филм „Напускайки Невърленд“ спор за Майкъл Джексън и децата в живота му, списание „Ванити Феър“ публикува текст от репортерката, отговаряла за темата повече от 10 години. Заглавието е „10 неоспорими факта относно обвиненията в сексуален тормоз срещу Майкъл Джексън“. Препоръката на списанието е текстът да се прочете, преди да гледаме филма със свидетелствата на Уейд Робсън и Джеймс Сейфчък. Журналистката следи скандала от 1993 г., когато едно 13-годишно момче на име Джордан Чандлър отправя първите обвинения в сексуално насилие срещу Майкъл Джексън. Тогава „Венити Феър“ ѝ възлагат да пише за случая – и тя, естествено, се опитва да научи дали Джексън се е сприятелил с други момчета. Не след дълго чува имената на Уейд Робсън и Джеймс Сейфчък. Майката на Уейд – Джой, отказва да говори пред журналистката, но баща му Денис изненадващо ѝ връща обаждане от дома си в Австралия. Денис обяснил, че Джой е завела Уейд и сестра му в Лос Анджелис, така че Уейд може да е с Джексън, добавяйки, че се страхува, че може да изгуби сина си, ако каже нещо против суперзвездата. Скръбта на Денис била допълнена от собствената му тъмна тайна: самият той е бил насилван като дете, и го признава пред Морийн Орт, след като 30 години не е бил в състояние да говори за това. Седмица по-късно Денис Робсън се обажда повторно на Орт. Току-що бил разговарял със съпругата си и искал да промени историята си, както и да я допълни с цитат, с който да похвали Джексън. През 2002 г. Денис Робсън слага край на живота си. В новия документален филм на HBO „Напускайки Невърленд“ Уейд Робсън казва, че никога не е разбрал напълно какво е причинило болката на баща му; той починал, без да бъде отново близо до сина си. Документалният филм от две части, който в края на тази седмица ще бъде качен в HBO GO, дава възможност на Робсън и Сейфчък, заедно с оцелелите членове на семействата си, да разкажат своите истории – как отначало са били първи приятели с Майкъл Джексън, след това съблазнени, емоционално и – както твърдят – сексуално. \"Когато станете жертва на такова извращение, част от вас умира\" Това, което поразило най-силно репортерката като човек, прекарал повече от десетилетие в изучаване на обвиненията срещу Майкъл Джексън, било колко много си приличат историите на Робсън и Сейфчък с тези на Джорди Чандлър и Гевин Арвизо – 13-годишното момче, чийто твърдения предизвикаха съдебния процес от 2005 г., в който Джексън бе оправдан по 10 престъпления, между тях и 4 обвинения в тормоз на деца и един опит за насилие над деца. Друго момче, Джейсън Франсиа, чиято майка е работила като икономка за Джексън, свидетелства под клетва, че е било насилвано от Джексън, с което децата, заклели се, че Джексън им е показвал порнография, блудствал е с тях и ги е запознал със секса, когато са били на възраст между 7 и 12 години, стават пет. Във всеки от случаите има страшно много подробности, които са едни и същи: насочването към момчета от проблемни семейства, умелото ухажване, подаръците, съблазняването, джакузитата, начина на секса, страха и заплахите от това, което ще им се случи, ако някога споделят с някого какво са правили с Джексън. Скъсването със звездата също следва един и същ модел: когато приближава пубертетът, разказват Робсън и Сейфчък в документалния филм, те внезапно са изхвърлени и заменени с ново, по-малко дете. Техните семейства също са имали сходни преживявания с Майкъл: сестрите били измествани встрани от него; родителите получавали шанс да ползват луксозни лимузини и частни самолети за шопинг и да пият скъпи вина от избата на Невърленд. Майката на Джорди Чандлър е пътувала до Монако и Лас Вегас и получила златна гривна с диаманти. Родителите на Джими Сейфчък се сдобили с цяла къща; документалният филм дори не споменава подарените автомобили, големи суми и други облаги, за които майката на Уейд Робсън свидетелства през 2005 г. Наследниците на Майкъл Джексън съдят HBO Както Робсън, така и Сейфчък по-рано свидетелстваха под клетва, че Джексън никога не ги е докосвал, но има основателна причина да вярваме, че сега казват истината, отбелязва Орт. Рон Зонън, прокурор, участвал в съдебния процес през 2005 г., който има опит от много дела за сексуална злоупотреба, твърди, че разбира защо Уейд Робсън и Джеймс Сейфчък правят разкритията си сега, вместо  . Твърдите поддръжници на Джексън смятат, че Робсън и Сейфчък са запомнили подробности от разказите на другите момчета, за да си отмъстят, след като техните предишни опити да заведат иск за щети, причинени им от Джексън, са били отхвърлени от съда  . За Орт това изглежда пресилено. Робсън и Сейфчък не са получили пари от HBO. Те трябвло да се справят не само с това, което им се е случило, но и със съучастието на най-близките си. Този вид стрес може и наистина да унищожава семействата. Всеки, който е прекарал време в изслушване на жертви, разказващи историите си за сексуално насилие, знае, че е изключително болезнено да се припомнят подробности и детайли. Никога не знаете какво ще ви заседне в паметта, причинявайки депресия, кошмари и посттравматичен синдром. Това може да бъде нещо толкова просто, като например песен. Семейството на Джексън, от своя страна, е завело дело срещу HBO за 100 милиона долара, опитвайки се предотврати излъчването на документалния филм. Като се имат предвид всички пари и заложената репутация, това може да е най-добрият им ход, за да избегнат възможността зрителите да видят и да преценят сами защо двама мъже са се решили да приказват и да поемат омразата, с която ще бъдат засипани. Робсън и Сейфчък казват, че са го направили, защото сега те самите са бащи. Това ги кара да извадят тези заплетени и ужасни спомени от дълбините на своята психика и да сверят моралните си компаси. Сега е ред на обществеността. За да помогне на зрителите да влязат в контекста на филма, който представя само един тънък резен от действителността, „Венити Феър“ предлага 10 неоспорими факта, свързани с обвиненията срещу Майкъл Джексън в сексуални злоупотреби. Наследниците на Майкъл Джексън съдят HBO", "date": "2019.03.07", "title": "10 неоспорими факта за Майкъл Джексън и децата в живота му"}
{"url": "http://clubz.bg/80303-15_zadyrjani_sled_specakciq_v_orlandovci_sreshtu_klana_na_golovcite", "text": "Спецакция беше извършена в четвъртък сутрин в 6 часа в квартал „Орландовци”. При нея са ибил задържани 15 души. Тя се проведе под надзора на Специализирана прокуратура, съобщиха оттам. Целта е била неутрализиране на организирана престъпна група за разпространение на наркотици, грабежи, кражби. В операцията участваха и служители на дирекция „Вътрешна сигурност“ на МВР. Разследва се и евентуалното участие в престъпната група на двама служители на Второ РПУ в София. Двамата са взводни командири. Те са от охранителна полиция. \"Да няма полицейски сили наоколо, докато се извършва престъпленията\", уточни главният секретар на МВР Ивайло Иванов. Задържаните са свързани с клана на Гольовците, каза още Гешев и уточни, че това е \"журналистически термин, с който онагледявам ситуацията\". \"90 на сто от задържаните тази сутрин са свързани с този известен български род\", каза още зам. главният прокурор. Той уточни, че към момента все още няма привлечени към наказателна отговорност лица. Това реално щяло стане ясно утре сутринта. Групата е имала разностранни интереси, мултиспектърни. Занимавала се е - \"от кражби на релси и чупене на паметници в гробищния парк с цел изнудване и хората да си платят до сериозни грабежи, наркотици, с всичко, което може да се изкара пари\", както обясни Гешев. Намерено е и голямо количество оръжия, тепърва предстоят експертизи дали е газово или бойно. Групата действа от много време, работата по разследването ѝ е започнала миналото лято, стана ясно още на брифинга.", "date": "2019.03.07", "title": "15 задържани след спецакция в \"Орландовци\" срещу клана на Гольовците "}
{"url": "http://clubz.bg/80307-anglijski_sydiq_nqma_duzpa_za_yunajted_no_referyt_beshe_prav", "text": "Английският съдия Марк Клатенбърг направи интересно тълкуване на решението на колегата си Дамир Скомина в снощния драматичен осминафинален реванш от Шампионската лига между \"Пари Сен Жермен\" и \"Манчестър Юнайтед\" (1:3). В 90-ата минута Скомина прибегна до видеоасистента (ВАР) и отсъди дузпа за гостите, благодарение на която те елиминираха парижани по сензационен начин след 0:2 в първата среща. До отсъждането се стигна заради това, че топката срещна ръката на Преснел Кимпембе при удар на Диого Дало. Чудото се случи: \"Манчестър Юнайтед\" изхвърли ПСЖ (СНИМКИ) Марк Клатенбърг е сред най-успешните британски съдии. До 2017 г. той беше международен рефер на ФИФА. Ръководи финалите на Шампионската лига и Европейското през 2016 г. Вече не свири на мачове във Висшата лига, но наскоро подписа договор с Китайската футболна федерация, често има ангажименти и в други азиатски страни, като например Саудитска Арабия, ОАЕ и т.н. В ПСЖ наистина беснеят срещу решението на Скомина. Треньорът Томас Тухел и звездата Неймар, който не игра, тъй като още се възстановява от операция, нарекоха решението \"срам за футбола\". Бразилецът дори си позволи остри думи и обидни квалификации в туитър. Малко по-късно Тухел се поуспокои и все пак допусна, че ситуацията е \"50 на 50\", но въпреки това не трябвало да се отсъжда 11-метров удар, тъй като от неговата гледна точка личало как топката отива над напречната греда при шута на Дало.", "date": "2019.03.07", "title": "Английски съдия: Няма дузпа за \"Юнайтед\". Но реферът беше прав"}
{"url": "http://clubz.bg/80305-sofiqnski_imam_chuvstvoto_che_bojko_borisov_se_byrka_v_levski", "text": "Бившият столичен кмет, служебен премиер и прочут левскар Стефан Софиянски изрази опасенията си, че министър-председателят Бойко Борисов \"се бърка“ в любимия му тим. Софиянски бе гост в предаването \"Домът на футбола“ по \"Диема Спорт\", където говори по всички актуални теми около \"сините\" и българския футбол. \"Левски\" има нов собственик, не освободи от отговорност Спас Русев (СНИМКИ) Той коментира и смяната на собствеността в любимия му клуб. На общо събрание вчера Георги Попов, приближен на Васил Божков и вицепрезидент на \"Нова холдинг\", придоби 86,6 процента от акциите на \"Левски\". Софиянски и Божков са сватове - Ива Софиянска е омъжена за Антон Божков, сина на бизнесмена. А фактът, че преди години Васил Божков беше собственик на ЦСКА? \"Левски\" плати задълженията си по лиценза към УЕФА \"Левски\" плати задълженията си по лиценза към УЕФА", "date": "2019.03.07", "title": "Софиянски: Имам чувството, че Бойко Борисов се бърка в \"Левски\""}
{"url": "http://clubz.bg/80300-rusiq_plashta_na_salvini", "text": "Лидерът на италианската консервативна партия „Северна лига” е в центъра на вниманието, след като двама журналисти от в.  ” започнаха да нищят странните му източници на финансиране. Те току-що публикуваха книгата си “Il libro nero dela Lega” (“Черната книга за Лигата”), пише френският всекидневник  . Според авторите на книгата   партията на Салвини получава пари от Русия под прикритието на класическа търговска сделка за покупка и продажба на дизелово гориво. Подобна сделка между Рим, Милано и Москва е била осъществена с една единствена цел – финансиране на предизборната кампания на “Северна лига” по време на изборите за Европарламент. Салвини готов да води ЕС и за вето над санкциите срещу Русия Авторът на публикацията във “Фигаро”   посочва и конкретна личност – Джанлука Савойни. От 1991 г. той е член на “Северна лига”, основател и председател на културната асоциация “Ломбардия Русия”, чиято основна цел е развитие на сътрудничеството межу “Северна лига” и партията на Путин “Единна Русия”. Веднага след това Джанлука Савойни, който официално не се занимава с нефтен бизнес, провежда преговори в ресторант “Метропол” в Москва във връзка с уточняването на последните детайли по договора между “Роснефт” и италианската енергийна компания ENI за доставка на 250 000 тона дизелово гориво всеки месец в продължение на една година, което прави общо три милиона тона, се посочва в публикацията във в. “Фигаро” Посочва се също, че преди година двамата разследващи журналисти са съобщили, че в разгара на предизборната кампания по повод парламентарните избори Матео Салвини спешно се е нуждаел от пари и естествено се е обърнал към представителството в Рим на руската организация “Россотрудничество”. Официално това е руски център за наука и хуманитарно сътрудничество, който организира културни мероприятия. Салвини иска коалиция като българската за следващата Еврокомисия “Обаче - по думите на политолога и експерт по връзките на Москва с европейски политически движения Антон Шеховцов, на когото се позовава в. “Еспресо”, “Россотрудничество” с представителства в 25 държави, понастоящем се смята за най-мощния инструмент, който Русия използва за осъществяване на виляние зад граница. Бюджетът на “Россотрудничество” главоломно се увеличава – от 48 милиона евро през 2013 г. до 228 милиона евро, заложени до 2020 година. Това свидетелства за нарастваща руска намеса в избори, провеждани на континента”, отбелязва авторът на публикацията. Салвини иска коалиция като българската за следващата Еврокомисия", "date": "2019.03.07", "title": "Русия плаща на Салвини"}
{"url": "http://clubz.bg/80298-koj_shte_stroi_turski_potok_v_bylgariq", "text": "Кои са кандидатите да строят газопровода, който би бил част от \"Турски поток\" - това ще стане ясно днес, когато държавната \"Булгартрансгаз\" отвори офертите за обществената поръчка. Срокът за подаване на документи за проектиране, строеж и доставка на материали за трасето изтече в сряда. Днес трябва да стане ясно колко и кои компании са проявили интерес за участие в търга на стойност близо 2,8 млрд. лв., обявен в края на миналата година.  България се е поучила как да не сгреши за \"Турски поток\" \"Булгартрансгаз\" обяви поръчката преди коледните празници, след като Народното събрание, по искане на изпълнителната власт, промени енергийната стратегия на страната. Търгът за газопровода бе временно спрян заради жалба пред Комисията за защита на конкуренцията от свързаната с Христо Ковачки компания \"Атоменергоремонт\". Тя обаче изненадващо оттегли претенциите си и така срокът за получаване на оферти бе удължен до 6 март. Възобновяването на търга се случи дни преди посещението на премиера на Руската федерация Дмитрий Медведев в София. Именно \"Турски поток\" и енергийните проекти бяха основната част от разговорите с премиера Бойко Борисов в България.  \"Демократична България\": \"Турски поток\" обслужва Русия и носи загуби за страната ни И Борисов, и руските медии след визитата на Медведев говорят за плана на Русия да заобиколи Украйна при транзита на газ към Европа - това е и част от идеята за изграждане на \"Турски поток\". Българският премиер дори обясни, че тръбата би гарантирала на България количествата газ за вътрешна консумация и транзит \"когато тръбите от Украйна останат празни\". Според Борисов газопроводът е част и от идеята за балканския хъб за пренос на синьо гориво. РБК: Известен бил руският доставчик на тръбите за \"Турски поток\" в България Много преди да изтече срокът за подаване на оферти обаче руският специализиран сайт РБК съобщи, позовавайки се на свои източници, че вече е ясно кой ще е доставчикът на тръбите. Според изданието това ще е руската компания   От самата корпорация са казали пред РБК, че обмислят да кандидатстват на търга на \"Булгартрансгаз\". Дали това е факт се очаква да се разбере днес. В публикацията на РБК се споменава и за вариант, в който фирмата на Пумпянски се свързва с австрийската \"Щрабаг\" и участват по този начин в процедурата. Пред РБК от \"Щрабаг\" са отрекли да се водят разговори с руснаците. Дали австрийците са сред кандидатите също ще стане ясно с отваряне на офертите.  След Медведев и Путин може да посети София \"Демократична България\": \"Турски поток\" обслужва Русия и носи загуби за страната ни РБК: Известен бил руският доставчик на тръбите за \"Турски поток\" в България След Медведев и Путин може да посети София", "date": "2019.03.07", "title": "Кой ще строи \"Турски поток\" в България?"}
{"url": "http://clubz.bg/80308-danychni_proveli_operaciq_horo_v_rodopskoto_selo_markovo", "text": "Служители на Националната агенция по приходите (НАП) са провели   операция на територията на село Марково. Целта на секретното мероприятие е била да се заловят „нарушители“, които ощетяват фиска и нанасят щети на държавния бюджет. За целта двама служители на държавната агенция се появяват в читалището на селото, в деня, в който танцовият състав има сбирка. Заявили на членовете на танцовата група, че са нови жители на селото и искат да се запишат за членове на състава им. Никой не се усъмнил в истинността на думите им и били приети да участват в тренировката на състава.  Това разказва в своя  . П   Накрая членовете на състава започнали да събират помежду си по 1,50 лв. за да покрият част от разходите по наемането на хореограф и други дребни харчове. В този момент двамата данъчни се изпънали и извадили служебните си карти. Поискали от служителите на читалището в Марково обяснения защо не им се издава касов бон за 1,50 лв. „Да се смееш ли, да плачеш ли?“, питали се марковци. От Родопи-инфо припомнят, че администрацията на „най-успешния кмет“ Пламен Спасов от ГЕРБ, както се самоназовава той, не е отделила и лев от години за подпомагане дейността на танцовия състав в селото.", "date": "2019.03.07", "title": "Данъчни провели операция \"Хоро\" в родопското село Марково"}
{"url": "http://clubz.bg/80301-trymp_shte_e_razocharovan_ot_kim_ako_phenqn_vyzstanovqva_raketen_poligon", "text": "Президентът на САЩ Доналд Тръмп заяви пред репортери, че ще бъде  , ако се окажат верни съобщенията, че Северна Корея е започнала да възстановява ракетния си полигон Сохе, предаде ДПА. Пхенян възстановява ракетна площадка след провала на срещата с Тръмп Според съобщения от последните дни Северна Корея е започнала възстановителни работи по ракетния полигон Сохе, който е с двойна употреба - за изпитания на ракети, способни да носят ядрени бойни глави, и за космически изстрелвания. \n\tАмериканската телевизия \"Ен Би Си нюз\" съобщи, че тези строителни работи са започнали някъде около срещата на Тръмп със севернокорейския лидер Ким Чен Ун в Ханой, която в крайна сметка не реши нито един въпрос. \n\tНа нея Тръмп напусна разговорите преждевременно с мотива, че представителите на КНДР са настояли за по-голямо облекчаване на санкционния режим, отколкото той е бил готов да предложи в замяна на ограниченията върху ядрената й програма, които не са покрили изискванията на Вашингтон. Тръмп към Ким: Вие сте фантастичен лидер (СНИМКИ, ВИДЕО) Севернокорейците заявиха, че са поискали само санкциите да бъдат отменени частично, и дадоха да се разбере, че не биха преговаряли за по-лоши условия от тези, които са предложили. \n\tСАЩ официално все още искат Северна Корея да премахне напълно и по доказуем начин ядрените си оръжия, докато в същото време става все по-ясно, че Пхенян е малко вероятно да се откаже от тези оръжия в замяна на икономически обещания, отбелязва ДПА. Тръмп към Ким: Вие сте фантастичен лидер (СНИМКИ, ВИДЕО)", "date": "2019.03.07", "title": "Тръмп ще е \"разочарован от Ким\", ако Пхенян възстановява ракетен полигон"}
