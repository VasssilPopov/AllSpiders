{"url": "https://clubz.bg/91512-8_deca_zaginaha_pri_porednite_vyzdushni_udari_nad_idlib", "text": " Най-малко 19 мирни граждани, включително 8 деца, загинаха в Сирия при въздушни удари срещу контролираната от противниците на режима на Башар Асад провинция Идлиб, предаде Франс прес, цитирайки Сирийския център за наблюдение на правата на човека (СЦНПЧ). Ударите са нанесени или от силите на Дамаск, или от техните съюзници от Русия, според неправителствената организация. В края на август Москва обяви примирие в провинция Идлиб, но СЦНПЧ продължава да съобщава за спорадични сблъсъци и нанесени удари, при които загинаха десетки. Центърът разполага с голяма мрежа от източници в Сирия и определя извършителите на ударите по вида на използваните самолети, мястото на удара, плановете на полета и използваните оръжия.  Турция: Русия обеща, че Сирия няма да атакува войските ни в Идлиб Белгия отказва да си вземе джихадистите от Сирия Част от провинция Идлиб е под контрола на джихадистите от групата Хаят Тахрир аш Шам, бивш сирийски клон на Ал Каида. Районът и съседните области от провинциите Халеб, Хама и Латакия все още успява да избегне контрола на Башар Асад. Там се укриват и други малки джихадистки групи, както и отслабени бунтовнически сили. От април до август районът беше подложен на непрестанни удари от сирийската армия, подкрепяна от руска авиация. По данни на ООН загинаха близо 1000 мирни граждани, а над 400 000 бяха принудени да напуснат домовете си. \n\tВъпреки обявеното през август примирие по данни на СЦНПЧ при спорадичните удари са загинали над 200 мирни граждани. Над 370 000 са загинали в конфликта в Сирия от 2011 г. насам, а милиони бяха принудени да напуснат домовете си. БТА. Белгия отказва да си вземе джихадистите от Сирия", "date": "2019.12.07", "title": "8 деца загинаха при поредните въздушни удари над Идлиб"}
{"url": "https://clubz.bg/91496-zashto_v_honkong_bojkotirat_mulan_video", "text": "На широко одобрение се радва новият пълен трейлър на игралния римейк на анимационната „Дисни“ класика „Мулан“ – изключение прави единствено Хонконг, където протестиращи настояват филмът на бъде бойкотиран, още преди да е тръгнал по кината. Проблем намират не в продукцията, а в личните виждания на актрисата в главна роля – Лиу Ифей, пише Си Ен Ен. По-рано през годината тя изрази подкрепата си за полицаите в Хонконг, които бяха обвинени от протестиращите срещу властта в ненужна агресия. Премиерата на „Мулан“ е насрочена за март 2020 г. Римейкът на анимационния филм от 1998 г. проследява приключенията на китайската девойка, която се представя за мъж, за да се включи в армията на мястото на стария си и болен баща. Персонажът на Мулан е базиран на една от най-разпознаваемите фигури в китайския фолклор. Преговорите между САЩ и Китай са спрени заради Хонконг? Видеото покрива основните сюжетни елементи от историята на Мулан: как тя се присъединява в армията, как се бори срещу нашествието на хуните. На екрана ще видим Скот Лий като злодея Бори Кан и обичаната китайска актриса Гун Ли в ролята на вещица, помагаща на хуните и с дарбата да се преобразява физически. И докато трейлърът предизвика носталгични реакции у мнозина зрители, протестиращите в Хонконг имаха остри реакции. , написа в социалните мрежи активистът Нейтън Лоу и даде началото на хаштага „BoycottMulan“. Още от август тази година насам демонстрантите настояват филмът да не бъде излъчван, когато в социална мрежа „Вейбо“ Луи написа, че подкрепя полицията.", "date": "2019.12.07", "title": "Защо в Хонконг бойкотират \"Мулан\" (ВИДЕО)"}
{"url": "https://clubz.bg/91505-nap_provejda_akciq_v_stolichni_zavedeniq_v_tyrsene_na_15_mln_lv_zadyljeniq", "text": "Националната агенция за приходите провежда акция в обекти в София заради задължения в размер на близо 15 милиона лева, предава БНР. Новината е потвърдена лично за националното радио от говорителя на НАП Росен Бъчваров. Бъчваров коментира, че за данъчни престъпления законът предвижда запечатване, което може да продължи до месец. Ако обаче става дума за компании, които дълго време и умишлено не плащат дължимото на държавата - \" Защо сега се покачват местните данъци Той изрази и задоволството си от промяната в Закона, която би трябвало да парира опитите на фирми, достигнали достатъчен лимит на оборотите, за да се регистрират по ДДС, да избегнат плащанията с проста схема.   ", "date": "2019.12.07", "title": "НАП провежда акция в столични заведения в търсене на 15 млн. лв. задължения"}
{"url": "https://clubz.bg/91498-chestit_rojden_den_na_sds_koeto_ne_moja_da_se_spravi_s_komunistite", "text": "Днес е рождения ден на СДС. Това СДС, което не успя да се справи с комунистите, не успя да лустрира обществото, не успя да се пребори с Държавна сигурност и което беше основано от няколко идеалисти и още повече ченгета от ДС. Най-устойчивото наследство, което това СДС даде на българската политика е Александър Йорданов-Шейха - посредствена плетка от некадърност, подмазвачество и слаб интелект. СДС призова \"Демократична България\" да подкрепи Фандъкова Но днес повече от всякога е важно да се напомня какво се случи. Защото все повече хора изпитват непонятна за мен носталгия по \"твърдата ръка\" и по илюзорната сигурност, дарена от ДЪРЖАВАТА. \n\tВсе повече хора, също така, изпитват сериозни затруднения да отсяват истината от лъжата в отровената медийна среда. \n\tЗатова споделям ясните, логически точни и напълно разбираеми разсъждения на талантлив български философ, когото умишлено оставям анонимен. СДС: Подкрепата ни за ГЕРБ бе решаваща \"Разочарованието от демокрацията се състои в това, че след 10-ти ноември 1989 г. СВЕТЪТ СЕ ОКАЗА ИЗПЪЛНЕН С ИСТИНА И ЛЪЖА, и хората трябваше сами да полагат големи усилия да разграничават едното от другото. Това се оказа нелесно по принцип и особено неимоверно за ленивия ум на постсоциалистическия човек, свикнал с комфорта на вселъжението. \n\tТой очакваше новият свят да е изпълнен САМО С ИСТИНА, точно така, както старият му свят бе изпълнен САМО С ЛЪЖА. Но между комфорта на общоотрицателния ад и общоутвърдителния рай зае мястото си отново все същият добър, стар, просто грехопаднал и частно-утвърдително-отрицателен свят, в който, по Аристотел, някои неща са истина, а други са неистина и е ежедневна задача на човека да съди между двете. Да, това е трудно и екзистенциално изнурително - така е. Но да бъдем реалисти: един свят, в който има и истини, и лъжи е за предпочитане пред свят, пълен само с лъжи. А при очевидната невъзможност на свят, пълен само с истини, става ясно и че това е всъщност единственият възможен свят. И не само е възможен, ами е и възможно най-добрият от всички възможни светове. Колкото и да не ви се вярва!\" СДС: Подкрепата ни за ГЕРБ бе решаваща", "date": "2019.12.07", "title": "Честит рожден ден на СДС, което не можа да се справи с комунистите"}
{"url": "https://clubz.bg/91504-dyrjavata_na_trojkadjiite", "text": "Чета тия дни, че след като Европа скръцна със зъби на реформите в българската прокуратура и поиска главният прокурор в страната да може да бъде контролиран от независим орган, блестящите юридически специалисти около Премиера ни измислили поредния трик. Да изберат независим прокурор, който да контролира и ако се наложи да разследва главния прокурор. Тоя независим прокурор обаче ще бъде избиран с гласовете на прокурорската колегия, която пък от своя страна е напълно зависима от главния прокурор. Ще ви дам две-три минути да прочетете това още няколко пъти и да го осмислите.... Осмислихте ли го? Да, точно така - зависими от главния прокурор ще посочват кой от тях да е „независим“, за да разследва боса им. Овцете ще си избират вълка. Затворниците ще назначават един от тях за директор на затвора. Банковите обирджии ще гласуват кой да е шеф на банката. Дали ще мине тоя трик пред Европата? Независим прокурор, избран от прокурорската колегия, ще разследва главния Чухте ли тия дни за банковата касиерка, дето пратила над един милион на любовник, с когото се познавала само онлайн? Е, тоя трик с прокуратурата ще е нещо такова. Принципно в банките няма как над един милион лева да бъдат извадени тайно от сметките от която и да е касиерка или банкерка и пратени на някого по нейно усмотрение, защото всяка банка спазва принципа на 6-те очи – всеки превод се извършва под контрола на минимум трима служители на банката. Та холивудският мотив в тая кражба е само за лапнишараните. Кражбата е извършена от повече хора от една влюбена уж касиерка, а когато става дума за такава голяма сума, другите „контролиращи“ едва ли са били чистачката и случаен клошар. Та същият евтин любовен трилър ни готвят и в прокуратурата – ще назначат някого от персонала за обикновена касиерка, пардон, за независим прокурор, па той нека рита срещу шефа. Училили ли сте някога за тройка? Тройката е най-артистичната оценка. Случи ми се веднъж, докато следвах, на един изпит да правя представления, достойни за Бродуей, само и само да се докопам до заветната тройка и да не ходя на поправка. То не бяха красиво подвързани разработки без никакво съдържание вътре, пробутвани с надеждата, че професорът ще се заслепи от старанието ми в опаковката и хич и няма да се вглежда какво има в нея, то не бяха дълбокомислени паузи и бавно изговаряни изречения, само и само да мине по-бързо тоя час, който трябва да запълня с общо десетте изречения по темата, за които се сещам... Правителството да зачисли към всяко семейство \"независим\" майстор на бебета Като гледам правителството и юристите около него, трябва да ви кажа, че ако полагах същите старания за тройки и на другите изпити, като нищо щях и аз да съм министърка. На квото дадат там. Ама аз не – пусто отличничка да съм. Е, пиши сега фейлетони и копай на журналистическата нива, като си имала излишен акъл. Имам една приятелка, учителка е по литература, даваше уроци на две боксьорчета. Учили, учили, па накрая погледнали истината в очите и за изпита си купили една обща тема за шестица, разделили си я и всеки преписал половината. Като за тройка, стигало им, обясниха й после. Понякога се вглеждам в правосъдния министър и се чудя – дали е бил боксьорче? Комисия към Съвета на Европа: Контрол над Гешев - да, над Панов - не А па една друга приятелка вика, аз тоя министър го познавам от студентските години. Тогава му се възхищавах, слушах го какви ги говори и си казвах: „Ех, как хубаво са го интегрирали... За всички с неговите възможности държавата трябва така да се погрижи.“ Еми погрижила се е, дума да няма. Тая държава от добре интегрирани и тройкаджии се управлява. Да не мислите, че им е лесно? То са сценки в Брюксел, то са красиво подвързани законопроекти с малоумно съдържание с надеждата никой да не ги прелиства много-много, то са напъни да вържеш поне 10 изречения с някакъв смисъл пред медиите... Данаил Кирилов се възприема като внимателен и чувствителен човек Ама и на медиите не ни е лесно, да ви призная. Вие знаете ли какъв зор е да разбереш какво точно ти е казал министърът, шефът на парламента, заместникът на премиера? Че и да го напишеш после в изречения с подлог, сказуемо, смисъл? Журналистическата работа се е превърнала в просветителска – като на приятелката ми, дето преподаваше на боксьорчетата. То ти говори, пише ти нещо, па иди го разбери какво иска да каже. Понякога си мисля дали на колегите, дето работят в парламента, не трябва да им се дават специални помощни средства. Например табличка с буквите и при разговори с депутатите те да им посочват буквите, онези само да кимат и така журналистите сами да си навръзват изреченията. А още по-лесно ще е да работят с готови шаблони. Предвид речниковия запас и навиците в комуникациите на сегашния парламент, на шаблоните трябва да има основно следните изречения: „Абе кой си ти брееее?“, „Гащичкити как са, как са гащичкити“, „Майка ти.......“, „И леля ти.....“, „Гусин примиерът какту кажи, така“, „Ох как ви опраскахме!“, „2000 евро“, „20000 евро“, „200000 евро“, „Продадено!“ Това стига. Така ще е, докато гусин премиерът не стане сам журналист, както обеща тая седмица в едно интервю. Като излезел от политиката, щял да си направи сайт, и да прави журналистически разследвания. Вярвам, че ще го направи. То същото като с независимия прокурор. Ще си се разследва сам, ще си пише, ще си се чете, че и рекламите ще си ги дава от себе си на себе си. Трик та дрънка! Правителството да зачисли към всяко семейство \"независим\" майстор на бебета Комисия към Съвета на Европа: Контрол над Гешев - да, над Панов - не Данаил Кирилов се възприема като внимателен и чувствителен човек", "date": "2019.12.07", "title": "Държавата на тройкаджиите"}
{"url": "https://clubz.bg/91500-greta_povede_protest_ot_polovin_milion_dushi_v_madrid", "text": "Хиляди хора излязоха в Мадрид на демонстрация с призив към участниците в климатичната конференция на ООН в испанската столица да вземат мерки срещу глобалното затопляне, съобщи Франс прес, цитирана от БТА. Шествието потегли от гара \"Аточа\". Демонстрантите издигнаха плакати с надписи: \"Без планета няма бъдеще\" и \"Политици, Земята умира\". В протестното шествие се включи и испанският актьор Хавиер Бардем, както и шведската екоактивистка Грета Тунберг. Закъснява, но иде. Ето къде се губи Грета И още от Грета Тунберг: Според организаторите на \"Похода за климата\" в Мадрид в него са се включили около 500 000 души, предадоха Асошиейтед прес и ТАСС. Според властите в похода са участвали само 15 000 души, допълва АП. Сред исканията на организаторите на шествието, отправени към лидерите по света, е и това за съкращаване на емисиите на парникови газове с 80 процента до 2030 г., посочва ТАСС. Грета Тунберг автор на годината във Великобритания Демонстрантите носеха и ковчег, с който илюстрираха погребението на околната среда, предаде Франс прес. Подкрепа за протестиращите в Мадрид изрази и Далай Лама в туит. Друг протест е планиран да се състои в чилийската столица Сантяго, където трябваше да се проведе 25-ата конференция на ООН за климата, но в последствие форумът бе преместен в Мадрид заради масовите протести в Чили. Грета Тунберг автор на годината във Великобритания", "date": "2019.12.07", "title": "Грета поведе протест от половин милион души в Мадрид"}
{"url": "https://clubz.bg/91508-koj_e_noviqt_sajt_za_ruska_propaganda", "text": "„One World Global Think Tank“ - това е новото попълнение в арсенала с медии с руска пропаганда, разкрива тази седмица европейската мрежа  . Така наречената медия е базирана в Москва и публикува на английски език.  Проверка в сайтовете за разкриване на собственост и регистрация на домейни показва, че сайтът е регистриран при регистратора на RU-CENTER. Съдържанието пък следва плътно линията на проруската дезинформация по теми като свалянето на малайзиския самолет MH17 над Украйна, по темата за Сирия или тийнейджърката, която се бори срещу климатичните промени Грета Тунберг. Така наречената медия има влияние и в Югоизточна Азия, показва проверката на европейската мрежа за разкриване на руска пропаганда. Сайтът е много малък: всъщност твърде малък, за да се направи пълен уеб анализ. Голяма част от съдържанието е подписано от лице на име Андрей Корибко. Той се представя като „базиран в Москва политически анализатор“ в профила си в Twitter. Корибко често се поява като автор и в други англоезични, базирани в Русия \"медии\": Katehon.com, Sputnik, Geopolitica.ru и Oriental Review. \"Билд\" разобличава руска пропаганда с дронове Той е свързан и с Института за стратегически изследвания и прогноза на Московския университет за приятелство на народа в Русия, разказва публикацията на  Еuvsdisinfo.eu. Това го свързва с руските държавни структури. Андрей Раевски, известен като The Saker, публикува интервю с г-н Корибко, където последният разказва, че е роден в САЩ в семейство със словенско-полски корени. След като учи първо в Полша, се записва в престижния Московски институт за международни отношения: Името му се появява в други англоезични издания, например: Command Eleven, Пакистан; Global Research, Канада; Нацията, Пакистан; Регионален рапорт, Пакистан; Reseau International, Съединени щати... САЩ дадоха $8 милиона срещу руската пропаганда в Македония Корибко описва събитията в Боливия като резултат от \"хибридна война\", водена от САЩ срещу държави от Латинска Америка, например. Статия от 12 ноемви 2019 г. за One World е била препечатана в Canadian Global Research същия ден, на френски език, показва още проверката. Постовете на Корибко в Боливия се разпространяват \"вирусно\" в социални мрежи...  Това е поредното разкритие на появяващи се сайтове за руска пропаганда на английски език. САЩ дадоха $8 милиона срещу руската пропаганда в Македония", "date": "2019.12.07", "title": "Кой е новият сайт за руска пропаганда?"}
{"url": "https://clubz.bg/91495-sled_pisa_nqma_tragediq_samo_stagnaciq", "text": "Публикуването на   от Програмата за международно оценяване на учениците (известна повече с английското си съкращение PISA) неизбежно възкресява дебата за качеството на българското училищно образование и постиженията на учениците. И този път обаче той се фокусира върху ролята на училището и образователните политики, докато много от ключовите фактори, които предопределят резултатите –  Без добри новини от PISA 2018. Какво показват резултатите Трябва да започнем с необходимото уточнение, че резултатите от последното издание на PISA по никакъв начин не могат да бъдат интерпретирани като трагедия – в нито едно от основните направления на изследването не се наблюдава значителен спад, но  . Най-голямо намаление в постиженията на българските ученици има в природните науки, което насочва към най-видимата нужда от реформа в учебните програми и префокусиране на съдържанието. Влиянието на неравенството върху резултатите на българските ученици се проявява поне на две равнища – от една страна, в различията между семейната среда на отделните ученици, а от друга, между различните училища. Що се отнася до условията в домакинството, изследването сравнява постиженията на учениците спрямо индекс на социално-икономическия им статус, и установява, че разликата в резултатите на тези с висок статус и тези с нисък е много широка – 106 точки по четене, на фона на средно 89, което е около 20% отклонение. Ниският социално-икономически статус има видимо отражение и върху дяла на учениците с високи постижения, като тези с висок статус представляват голям дял в групата на най-добре представилите се в изследването. Тъй като микроданните от последното издание на изследването са достъпни от едва няколко дни, рано е да преценим относителната тежест на различните фактори на семейната среда върху резултатите на различните групи. Предвид малките разлики с предишни издания в общите резултати обаче си струва да напомним най-важните от тях, изведени в предишни анализи въз основа на изследването (а на по-късен етап ще сравним и динамика на важността на отделните фактори).  (който в България е и индикатор за етническа принадлежност) в предишни изследвания имаше сходна тежест с индекса на социално-икономически статус. С други думи,  Същевременно,   – книги, помагала, компютри, широколентов интернет – също играят важна роля. Със сходна тежест сред ключовите фактори са както  Що се отнася до училищата,  . Предишни   сочат, че най-големите различия са между училищата в градовете и селата, както и между малките и големите училища. Интересно е и обстоятелството, че в рамките на самите училища резултатите са относително хомогенни -  с други думи,  (и съответно на ученици с коренно различни социално-икономически условия, етнос, родители и останалите изброени по-горе фактори). След PISA 2018: Естония е № 1 в образованието в Европа. Как го постига? В най-общ план, първият поглед към резултатите от новото издание на PISA подчертават старите изводи, че в България неравенството във възможностите влия на знанията и уменията на учениците поне толкова, колкото полаганите от тях усилия в училище. Преодоляването на този проблем обаче в никакъв случай не може да се случи за ден, и с помощта само на промяната на няколко политики. От една страна, е необходима промяна на фокуса на училищното образование към качеството и постиженията на учениците, вместо машиналното броене на ученици и паралелки. Интеграцията на бедните деца и децата от малцинствата също е задължително условие, тъй като именно те срещат най-големите трудности както при включването в училищния живот, така и в усвояването на търсените знания и умения. Подобряването на посещаването на училище и превенцията на отпадането са сред важните мерки, наред с поставянето на по-голям акцент върху първите степени на училищното образование, когато се формират фундаменталните умения. Учебните програми също следва да бъдат адаптирани към настоящите образователни потребности на учениците, но и да позволяват повече гъвкавост на учителите. Дори и да станем свидетели на всички тези промени, не можем да очакваме още в следващото издание на PISA резултатите на българските ученици да достигат тези на водещите държави. Ефектът на образователни реформи често е бавен и отложен, но въпреки това те са необходими, стига крайната цел да е държелив икономически възход. След PISA 2018: Естония е № 1 в образованието в Европа. Как го постига?", "date": "2019.12.07", "title": "След PISA: Няма трагедия, само стагнация"}
{"url": "https://clubz.bg/91461-dnevnikyt_na_yungata", "text": "Вече мислех, че през ръцете ми са минали всички ръкописи, писма, документи, разкази и спомени на Макрол Юнгата и че онези, които са наясно с интереса ми към житейските му истории, са претърсили всички писмени следи за окаяното му скиталчество. Но случайността все още пазеше за мен любопитна изненада в момента, в който най-малко я очаквах. Едно от тайните удоволствия по време на разходките ми из Готическия квартал на Барселона е да посещавам антикварните му книжарници. Според мен в тях има най-богат избор на книги, а собствениците им все още притежават изкусни умения, доставяща наслада интуиция и скрито познание, които са сред качествата на истинския книжар – вид, заплашен от неминуемо изчезване. Преди време свих по улица „Ботилерс“ и вниманието ми бе привлечено от витрината на стара книжарница, която през повечето време не работи, но предлага изключителни екземпляри на ненаситните колекционери. Онзи ден беше отворена. Прекрачих прага с благоговението, с което се влиза в храм на отдавна забравена религия. Млад мъж с гъста черна брада на ортодоксален евреин, с лице като от слонова кост и воднисти черни очи, застинали в едва доловимо изражение на учудване, очакваше клиентите си зад купчина разбъркани книги и карти, които вписваше в каталог със старателен старовремски почерк. Усмихна ми се леко и като добър книжар, спазващ традициите, ме остави да се ровя между рафтовете, опитвайки се да остане възможно най-незабележим. Докато отделях няколко книги, които възнамерявах да закупя, неочаквано се натъкнах на красиво издание, подвързано с пурпурна кожа. От години търсех тази книга на П. Реймон, публикувана в Bibliothèque de l’École de Chartes  през 1865 г., чието заглавие само по себе си е обещаващо: Enquête du Prévôt de Paris sur l’assassinat de Louis Duc D’Orléans . Скрити истини за Втората световна война Така дългогодишното ми чакане бе възнаградено от тази прищявка на случайността, на която отдавна не смеех да се надявам. Взех екземпляра, без да го отгръщам, и попитах брадатия младеж за цената. Той произнесе цифрата с онзи категоричен, решителен и безапелационен тон, присъщ на горделивото му братство. Платих томчето без колебание заедно с останалите вече избрани книги. Излязох и седнах на една от пейките на малкото площадче със статуята на барселонския граф Рамон Беренгер Велики. Исках да се порадвам на придобивката си насаме, бавно и сладостно. Докато разгръщах страниците, забелязах, че на задната корица има широк джоб, първоначално предназначен да съхранява карти и родословни дървета, които са допълвали увлекателния текст на професор Реймон. Вместо тях открих множество листове, повечето розови, жълти или небесносини, приличащи на фактури и счетоводни бланки. Когато ги разгледах по-внимателно, си дадох сметка, че са покрити със ситен почерк, бих казал треперещ, дори трескав; беше използван лилав молив, чийто цвят от време на време е бил подсилван със слюнка от автора на смачканите ръкописи. Бяха изписани от двете страни, а оригинално отпечатаните букви и цифри бяха старателно заобиколени. Скоро се убедих, че това наистина са различни търговски книжа. Изведнъж едно изречение изскочи пред очите ми и ме накара да забравя добросъвестното проучване на френския историк, отнасящо се до коварното убийство на брата на френския крал Шарл VI, поръчано от Жан Безстрашни – херцог на Бургундия . В края на последната страница можеше да се прочете надпис със зелено мастило и с малко по-уверен почерк: „Писано от Макрол Юнгата по време на пътуването му нагоре по река Ксурандò. Да бъде връчено на Флор Естевес, където и да е тя. Хотел „Фландрия“, Антверпен“. В книгата бяха направени множество подчертавания и бележки със същия молив. Беше лесно да заключа, че за да не изгуби тези страници, нашият герой е предпочел да ги пази в джоба, предназначен за малко по-значими и академични цели. Гълъбите не спираха да цапат благородната фигура на завоевателя на Майорка и зет на Сид, а аз зачетох шарените листове. Върху тях под формата на дневник Юнгата разказваше за несполуките, спомените, размишленията, мечтите и фантазиите си, докато се е изкачвал нагоре по реката – една от многото, които се спускат от планините, за да се изгубят в растителния полумрак на необятната джунгла. Доста откъси бяха изписани с по-стабилен почерк; очевидно вибрациите от мотора на плавателния съд, с който е пътувал Юнгата, са били причина за това треперене, което отначало отдадох на често срещаната в този климат треска, неподатлива на каквото и да е лекарство или лечение Дневникът на Юнгата, подобно на много негови писания, свидетелстващи за противоречивата му съдба, е неопределима смесица от различни жанрове: от тривиални разкази за ежедневни случки до изброяване на непроницаемите принципи на житейската му философия. Опитът да преработя тези страници би бил наивна глупост и би допринесъл твърде малко за изпълнението на първоначалната им цел – да пресъздадат ден по ден преживяванията му по време на това пътуване, от чиято монотонност и безполезност вероятно го е разсейвала работата му на летописец. Комунизмът пристига в Евксиноград. И си отива в Прага и Гданск От друга страна, ми се струва справедливо заглавието на този дневник да носи името на мястото, където Макрол най-дълго се е наслаждавал на относително спокойствие, както и на грижите на Флор Естевес – стопанката на въпросното място, жената, която най-добре го е разбирала, споделяла е невероятния размах на мечтите му и мъчителната бъркотия на живота му. Хрумва ми също, че за читателите може да е интересно да имат достъп и до други сведения за Макрол, свързани по един или друг начин с факти и лица, споменати в неговия Дневник. Затова събрах в края на книгата някои хроники, появили се в по-ранни издания и отнасящи се до нашия герой – струва ми се, че тук те заемат мястото, което действително им се полага. \n\t  Комунизмът пристига в Евксиноград. И си отива в Прага и Гданск", "date": "2019.12.07", "title": "Дневникът на Юнгата"}
{"url": "https://clubz.bg/91510-cherno_more_otkradna_tochka_na_ludogorec", "text": "\"Лудогорец\" и \"Черно море\" направиха 1:1 в мач от 19-ия кръг на efbet Лига. \"Орлите\" протестираха срещу решения на съдията Георги Кабаков.  Това е втори пореден равен мач на \"Лудогорец\" в шампионата след 0:0 срещу ЦСКА-София в предишния кръг. Фахд Актау откри за гостите от Варна в 43-тата минута, а Якуб Шверчок изравни в 85-ата. \"Лудогорец\" се представи слабо. Гостите започнаха по-добре мача, а домакините отвърнаха, но пропуски на Джоди Лукоки и Марселиньо ги лишиха от гол.  В края на полувремето \"Черно море\" дръпна в резултата след статично положение. След почивката тимът на треньора Станислав Генчев опита натиск, а \"моряците\" тормозеха шампионите с контри. Много битка и малко футбол на ЦСКА-София - \"Лудогорец\" В 73-тата топката срещна ръката на Андраде в наказателното поле, а Кабаков прецени, че това не е достатъчно за дузпа.  11 минути по-късно \"Лудогорец\" изравни чрез Шверчок. В 87-ата тимът от Разград стигна и до пълен обрат, но реферът не зачете попадението заради нарушение в атака на Клаудиу Кешеру. Тук Кабаков сбърка - видеоповторенията показаха, че такова няма. В добавеното време той изгони с директен червен картон Сисиньо от \"Лудогорец\", който посегна да изрита Исмаил Иса от \"Черно море\". По новите правила дори посягането се наказва най-строго. След две поражения \"Левски\" най-после надви \"Черно море\" за Купата В неделя и понеделник преследвачите на шампиона могат да намалат изоставането си. \"Левски\", който е на 8 т. от \"орлите\", приема \"Витоша\" (Бистрица). ЦСКА-София има тежко гостуване на \"Арда\" и е на 12 т. А в понеделник \"Локомотив\" (Пловдив) и \"Дунав\" затварят кръга в Русе. \"Черно-белите\" са на 10 т. По-рано днес \"Ботев\" (Пловдив) победи \"Берое\"  3:1 в мача, наричан Битката за Тракия.  Тодор Неделев откри в 10-ата мин. Александър Цветков изравни в 44-ата, но още в 54-ата Александър Тонев и в 62-ата Станислав Шопов удължиха победната серия на \"канарчетата\" след треньорската смяна. В 84-ата Педро Еуженио от \"Берое\" получи втори жълт и червен картон. След две поражения \"Левски\" най-после надви \"Черно море\" за Купата", "date": "2019.12.07", "title": "\"Черно море\" открадна точка на \"Лудогорец\""}
{"url": "https://clubz.bg/91488-djoshua_sreshtu_ruis_glava_vtora_nasred_pustinqta", "text": "Чакането е към своя край - Антъни Джошуа и Анди Руис излизат тази вечер в мач за три световни титли в тежка категория на професионалния бокс. Двубоят ще започне около 23 часа наше време и в България ще бъде предаван пряко по \"Диема Спорт 2\". Мястото на боксовата гала беше неочаквано за мнозина - Дирия, Саудитска Арабия. В спортове като този обаче парите са водещи, така няма нищо чак толкова чудно в това къде е реваншът между Руис-младши и Джошуа. На 1 юни мексиканецът с американски паспорт спечели с технически нокаут в седмия рунд срещу тогавашния безспорен шампион. А беше избран по заместване, след като Джарел Милър-Голямото бебе се провали на допинг тест. Други боксьори пък отказаха. Сблъсък в дюните - най-важното преди мача Руис - Джошуа Може ли Джошуа да си върне трона? Възстановил ли се е психически от провала? Ще се справи ли с Руис, който прилича повече на уличен боец? Способен ли е мексиканецът на нова изненада? Как ще му се отрази по-високото тегло в сравнение с първия сблъсък, когато светът го наричаше \"шишко\" и как ли още не? Последното е голямата тема след проведения вчера кантар. Оказа се, че Анди Руис тежи точно 128,6 кг с дрехи и сомбреро на главата срещу 112,4 кг на Джошуа.  Новият шампион е качил цели 7 кг повече, докато британецът е свалил близо 5 - най-ниското тегло в професионалната му кариера. Руис добави, че по време на лагера преди мача е бил по-лек, но след това преценил, че ниското тегло няма да му е от полза - напротив. Увери, че е изиграл много 12-рундови спаринги и се чувства подготвен физически. Няма да има проблем с това, че Джошуа може да опита повече да го разиграва по ринга, за да го измори. На кантара: Руис с 16 кг по-тежък от Джошуа (СНИМКИ) И отново ще чака своите моменти в близкия бой, където има предимство. Треньорът на Руис - Мани Роблес, даде друго обяснение за по-високото тегло пред ESPN. Според него медиите грешно обърнали мерките от паунди в килограми, така се стигнало до \"голямото тегло\" на мексиканеца.  Той също е на мнение, че боксьорът му е подготвен за 12 рунда - ако се стигне дотам. Джoшуа: Ще има трилогия между мен и Анди Руис Антъни Джошуа не даде изявления след кантара, изглежда доверил се на съвета на своя приятел Владимир Кличко да се изолира максимално преди Сблъсъка в дюните, както го определиха медиите. На кантара: Руис с 16 кг по-тежък от Джошуа (СНИМКИ) Джoшуа: Ще има трилогия между мен и Анди Руис", "date": "2019.12.07", "title": "Джошуа срещу Руис - глава втора насред пустинята"}
{"url": "https://clubz.bg/91484-ili_priemame_uvelichenie_na_subsidiite_ili_si_tyrsete_drugo_mnozinstvo", "text": "Така тази сутрин премиерът Бойко Борисов аргументира увеличението на субсидията до 8 лв. на действителен глас, което парламента гласува в четвъртът по време на обсъжданията по приемането на бюджета на републиката. Пред тази дилема е било изправено правителството от по-малкия си коалиционен партньор \"Обединени патриоти\". Борисов разказа, че е провел спешен телефонен разговор с лидера на НФСБ Валери Симеонов. В конферентното обаждане е участвал и министърът на финансите Владислав Горанов.  Премирът се обърна специално към Горанов и му заръча да направи проверка - откъде се дошла цифрата 8 лв. и как точно ще се харчат тези пари.  Два въпроса за 8-те лв. на глас партийна субсидия - законно ли е и откъде идват парите? В нарушение на закона: депутатите гласуваха 8 лв. партийна субсидия Припомняме, че в късния следобед в четвъртък депутатите гласува увеличение на партийните си субсидии до 8 лв. на получен глас. Предложението беше направено от БСП. Има сериозни съмнения обаче, че поправката е незаконна, защото беше нарушен правилникът за работа на Народното събрание. Мнозинството първо отхвърли идеята на БСП, но след това не прие и предложението на МС за 1 лв. на глас, заради ДПС, които гласуваха \"против\". Така се стигна до истинска парламентарна криза, която беше решена с трето прегласуване на точката. Това обаче е забранено от правилника. ДПС напуснаха залата в знак на протест, а всички други партии гласуваха единодушно за 8-те лв.  В момента се провежда извънредно заседание на Министерски съвет, в което трябва да бъдат одобрени промени в НПК, които да направят възможно разследването на главния прокурор от независим друг прокурор.  По време на заседанието премиерът направи и едно интересно предложение: Думите му идват само ден след като парламента възложи на Министерски съвет да състави план за развитието на медийната среда в България и да го представи пред депутатите до 31 март на другата година. Планът трябва да включва и именно нова визия управлението и финансирането на обществените медии, за да се гарантира тяхната финансова и редакционна независимост. Заседанието завърши отново Борисов, но без никаква логика с казано до момента и ни клин, ни в ръкав, премиерът оплака съдбата на рибите: В нарушение на закона: депутатите гласуваха 8 лв. партийна субсидия", "date": "2019.12.07", "title": "\"Или приемаме увеличение на субсидиите, или си търсете друго мнозинство\""}
{"url": "https://clubz.bg/91507-franciq_prodyljava_da_e_blokirana_ot_stachki_i_protesti", "text": "Стачки нарушиха пътуванията във Франция за уикенда. Шофьори на камиони блокираха магистрали, а повечето влакове останаха спрени заради недоволството на работниците от политиката на президента Еманюел Макрон, предаде Асошиейтед прес. Междувременно под полицейски надзор \"жълтите жилетки\" организираха в Париж и други градове седмичните си демонстрации срещу икономическата несправедливост. Участниците в шествието изглежда бяха насърчени от най-големите от години национални протести, които в четвъртък дадоха начало на масово движение срещу плановете за правителството за реформиране на пенсионната система. Днес, когато стачките навлязоха в третия си ден, туристи и парижани отново се сблъскаха със затворени линии на метрото във френската столица и почти празни жп гари. И други групи се включиха в протестните акции. 800 000 протестиращи парализираха Франция (ВИДЕО, СНИМКИ) Френските шофьори членове на Организацията на европейските превозвачи блокираха днес няколко големи пътни артерии от Прованс на югоизток към Нормандия на северозапад. Те са недоволни от предвиденото повишаване на данъка върху дизеловото гориво, което според тях ще влоши финансовото положение на малките транспортни компании. Ако това увеличение на данъка стане факт, ще бъде нанесен тежък удар на 40 000 компании за товарни превози, посочи браншовият синдикат, цитиран от ДПА. \n\tПреди година подобен налог върху горивото даде ход на движението на \"жълтите жилетки\", припомня АП. \n\tТранспортният хаос засега не разубеждава правителството. Вчера премиерът Едуар Филип заяви ясно в национално обръщение: \"Ще трябва да работите по-дълго\". Той ще представи подробности идната седмица. Правителството твърди, че няма да вдига официалната пенсионна възраст от 62 години, но се очаква планът да включва финансови условия за стимулиране на хората да работят по-дълго. Масова стачка блокира Франция За 10 декември са насрочени нови национални протести. Според руската агенция ТАСС пък полицията е използвала сълзотворен газ срещу протестиращи в Нант и Париж. Изданието се оповава на репортажи на телевизия \"Се Нюз\".  В Нант, както и при предишните демонстрации, най-радикалните групи от \"жълтите жилетки\" се опитаха да се отклонят от маршрута, одобрен от властите за движението на колоната, и да си проправят път към центъра на града, най-вече към местното кметство. Камъни и бутилки летяха към полицаите и жандармеристите, които блокираха пътя им. В отговор те използваха сълзотворен газ и арестуваха няколко хулигани. Някои от радикалите от \"Черния блок\" обаче успяха да пробият до сградата на префектурата, от която полицията се опита да ги изтласка. \"Жълтите жилетки\" пак са тук, макар и оредели В Париж \"жълтите жилетки\" тръгнаха от сградата на министерството на икономиката и финансите, разположена на брега на Сена, към Порт дьо Версай, на много километри разстояние в южната част на града. Колона от активисти на Общата конфедерация на труда (ОКТ), протестираща срещу реформата на пенсионната система, вървеше недалеч от тях през столицата от площад Монпарнас. Радикални участници в шествието на \"жълтите жилетки\" се опитаха да преминат в съседни улици и да се свържат с колоната на ОКТ. Полицията предотврати това със сълзотворен газ. Асошиейтед прес съобщи за няколко хиляди протестиращи \"жълти жилетки\", включили се в шествието от финансовото министерство към югоизточната част на Париж. Към едногодишните си искания за икономическа справедливост те прибавиха в списъка на недоволствата си и пенсионната реформа, посочва АП. Масова стачка блокира Франция \"Жълтите жилетки\" пак са тук, макар и оредели", "date": "2019.12.07", "title": "Франция продължава да е блокирана от стачки и протести"}
{"url": "https://clubz.bg/91485-nezavisim_prokuror_izbran_ot_prokurorskata_kolegiq_shte_razsledva_glavniq", "text": "Независим прокурор, избран от прокурорската колегия на ВСС, ще може да разследва главния прокурор. Такова предложение направи днес на извънредно заседание на Министерски съвет министърът на правосъдието Данаил Кирилов. Промяната се налага, за да се изпълнят препоръките на Венецианската комисия, която вчера поиска мерките от правителството в отговор на \"запитване\" именно на Кирилов. Въпросният независим прокурор ще се избира от прокурорската колегия на ВСС с мнозинствоот 2/3 и ще бъде с мандат от 7 години. Новото - той няма да може да обвинява ръководителите на Върховния касационен съд и на Върховния административен съд, каквито бяха първоначално лансираните идеи на правосъдния министър  Кирилов: Да отстраняват тримата големи по \"някакви данни, някаква фактология\" Промените предвиждат и изслушване на главния прокурор в парламента - освен годишните му отчети, той ще бъде разпитван от депутатите на всеки 3 месеца  Според Борисов предложенията   което не налага ремонт и на Основния закон  Комисия към Съвета на Европа: Контрол над Гешев - да, над Панов - не И още от Борисов: Той маркира вчерашния доклад на Комисията, който препоръчва на България да измисли механизъм за разследване на главния прокурор и потвърди: \"Ето, направихме го!\". Естествено ноторно известно е, че няма как с промени в НПК (или който и да е друг закон) да се ревизира Конституцията. Новините идва само ден след като Венецианската комисия към Съвета на Европа прие днес становището си по предложените промени в българското законодателство, свързани с възможността за разследване на главния прокурор. След срещата на жълтите павета: Данаил Кирилов прие Полфрийман в кабинета Според Венецианската комисия обсъжданите промени не следва да обхващат върховните съдии. Българските власти са призовани да се откажат от това намерение, защото то не е от полза за съдийската независимост и не съответства на европейските изисквания и на българската Конституция. \n\tДопълва се, че според законопроекта решението за започване на разследване срещу главния прокурор ще се основава на данни, събрани от негови подчинени. Венецианската комисия предлага няколко възможни изхода, сред които задължаване на главния прокурор да се въздържа от намеса в разследванията срещу него; предвиждане на възможност и съдийската колегия във ВСС да предложи отстраняването на главния прокурор; поверяване на разследването на \"някакъв вид независим прокурор\". Според Венецианската комисия въпросът с отчетността и отговорността на главния прокурор не може да намери решение само с едно изменение на закона. Комисията вижда нужда от институционални промени, нови процедурни правила, промени в професионалната етика и политическата култура. Пълното съдържание на становището се предвижда да бъде представено утре на 9 декември. Комисия към Съвета на Европа: Контрол над Гешев - да, над Панов - не След срещата на жълтите павета: Данаил Кирилов прие Полфрийман в кабинета", "date": "2019.12.07", "title": "Независим прокурор, избран от прокурорската колегия, ще разследва главния"}
{"url": "https://clubz.bg/91506-zaharieva_ne_e_tajna_che_rusiq_ima_geostrategicheski_interes_na_balkanite", "text": "Това заяви днес българският вънпен министър Екатерина Захариева по време на конференцията \"Западни Балкани\", която се проведе в НДК днес, предава \"Фокус\".  Според външния министър изказванията на президента Путин за \"Турски поток\" нямат нищо общо с изгонването на българския дипломат от посолството ни Москва. Вчера руското правителство обяви, че е решило да изгони българина като реципрочна мярка на действията на София, която също преди време експулсира човек от мисията на Москва.  Тя обясни, че кой да бъде изгонен от българската мисия в Москва, зависи само от руските власти. Захариева говори дълго и за ролята на България в опита на Северна Македония и Албания да започнат преговори за присъединяване към Европейския съюз.  Вината за така или иначе незапочналите преговори на двете държави обаче, не била само в Европейския съюз.", "date": "2019.12.07", "title": "Захариева: Не е тайна, че Русия има геостратегически интерес на Балканите"}
{"url": "https://clubz.bg/91486-pravitelstvoto_da_zachisli_kym_vsqko_semejstvo_nezavisim_majstor_na_bebeta", "text": "За да спаси най-важния мач - на фона на надигащите се в града на Пикаещото момченце все по-гръмки гласове за обвързване на кохезията с върховенството на закона, правителството почна да прави резки движения. Логиката на Запад е проста - защо да наливаме милиарди в хора, които очевидно ги крадат... Проста и доста закъсняла - по личното ми мнение, - но това е друга тема.   Кирилов убеждава британската посланичка в своята версия за \"тримата големи\" Та, след като клекна за разделянето на ВСС, за вдигането на парламентарното мнозинство за избор на членове на ВСС, за системата \"един магистрат - един глас\", за засилване на ролята на общите събрания (в интерес на истината - все при един и същи министър-председател), сега политическата класа ще въвежда някакъв митичен \"независим\" прокурор. И с извинение - Данаил Кирилов ще го въвежда, след като от Венецианската комисия му натриха - меко казано - носа: че на опашатата лакърдия, че \"тримата големи\" не подлежали на преследване, няма кой да му се върже. Само единият не подлежи...  Добре де, но в Конституцията - с или без правителствени заседания в събота - ясно е казано: Излиза, че: въпросният \"независим\" прокурор трябва да е подчинен на главния, защото така пише в Конституцията. Освен ако не я променят... А не я променят - или и да го правят, го правят много палиативно, защото по питане на легендата Никола Филчев има едно тълкувателно решение  отпреди има-няма 17 г., че  Второ - въпросният прокурор (ако така ще се казва, ще е подчинен на главния, заради когото е цялата уйдурма), ще е избиран от прокурорската колегия на ВСС. Която също се състои - познахте! - от прокурори. Има и един следовател. Е, сега се върнете и прочетете пак цитата по-горе...  Да не говорим за майтапа, че и Главният е член по право на колегията и ще трябва да гласува за своя \"душманин\". И така кучетата си лаят, а креванът... с евросубсидиите си върви. Ще си отминат още една-две години с вълнуващи речи на Лозан Панов и писане на гневни статуси от страна на Христо Иванов. Комисия към Съвета на Европа: Контрол над Гешев - да, над Панов - не Цялото упражнение се очертава толкова безплодно и безсмислено - все едно правителството заради демографската криза да зачисли до всяко семейство в репродуктивна възраст по един независим майстор на бебета. Имам и един въпрос:   И от всичките му бъдещи и сегашни аватари - независимо от името и прическата им. Някакви предположения? Комисия към Съвета на Европа: Контрол над Гешев - да, над Панов - не", "date": "2019.12.07", "title": "Правителството да зачисли към всяко семейство \"независим\" майстор на бебета"}
{"url": "https://clubz.bg/91493-na_gradina_nqmalo_dyuni_i_stroitelstvoto_na_bar_bistro_i_magazini_prodyljava", "text": "Строителството на бар, бистро и търговски обекти на метри от морето на къмпинг \"Градина\" ще продължи. Това става ясно от решение на бургаската екоинспекция от края на ноември, в което ясно се казва, че няма никакъв проблем с проекта.  Новите съоръжения с обслужващите им площи и трафопост ще се изградят на терен от 5 декара и на практика ще са на метри от мерето, предава БНР.  Работните дейности започнаха още през януари на тази година, но след активното противопоставяне на местните хора и природозащитници, плановете бяха замразени.  Сега местната Екоинспекция е издала положителна оценка за съвместимостта на строежа, въпреки че той попада в Защитената зона „Бакърлъка“ за опазване на дивите птици и граничи със Защитената зона „Плаж Градина – Златна рибка“ за опазване на природните местообитания.  Багер разкопа плаж в Созопол и изгради дига на морския бряг Как и колко харчи властта за дивите плажове. И харчи ли изобщо  Освен това - в конкрентия терен няма никакви дюни, убедени са от Екоинспекцията. Всъщност има - но те са в непросредствена близост до мястото на строителството, но не и в него. Територията пък е урбанизирана, за курортна дейност. Обектът попада в зона „А“ на крайбрежието, предвидено е 20% плътност на застрояването, седем метра максимална височина, 70% озеленяване, половината, от което, да са дървета.  От екоинспекцията посочват, че строежът ще засегне минимално защитената зона и няма да повлияе особено на птиците, въпреки че е намалена буферната зона, свободна от застрояване. Възложител е „Градина“ АД, зад което стои известният бизнесмен Людмил Стойков.  Как и колко харчи властта за дивите плажове. И харчи ли изобщо ", "date": "2019.12.07", "title": "На \"Градина\" нямало дюни и строителството на бар, бистро и магазини продължава"}
{"url": "https://clubz.bg/91502-trymp_ne_e_populistyt_kojto_mnozina_vijdat_v_nego", "text": "Президентските избори в САЩ са след година, но още отсега се обсъжда въпросът как ли би изглеждала страната, когато популистът Доналд Тръмп вече няма да е на власт. Това е основният проблем с популистите: понеже те по правило не оставят нищо съществено, разочарованието от политическата система и демокрацията след тях е нараснало.  С оглед на нещата в САЩ днес това не изглежда съвсем така. Доналд Тръмп не е популистът, когото мнозина виждат в него. Популист, който не остави нищо, е по-скоро Барак Обама. И Доналд Тръмп е реакция на неговото управление. Тази теза може да звучи шокиращо за мнозина, включително за автора на тези редове: все пак има и \"добри\" популисти. Такива, които залагат не на отграничаването, а се кълнат в общностния дух. Общото между тях и \"лошите\" популисти е това, че те опростяват реалността до степен, в която действителната политика вече не е възможна. Белият дом отказва да съдейства по разследването за импийчмънт на Тръмп \"Yes, we can\" бе възловата формула по време на предизборната кампания през 2008 година - скромното и добронамерено желание за положителна промяна на Америка след управлението на Джордж Буш, оставило дълбоки следи. Така и не стана ясно обаче какво конкретно е трябвало да може (да се направи). Да бъде обновена страната? Но как? След това настъпи финансовата криза и се очерта възможността за изграждане на нещо ново след фалита на \"Лемън Брадърс\". Но Барак Обама не направи нищо такова: той спаси банките, но не и стотиците хиляди собственици на жилища, останали впоследствие без покрив над главите си. И нито един от банкерите, предизвикали хаоса, не стигна до затвора. За много американци това беше голяма неправда. И ако на мнозина им се наложи да се подслонят при роднини, натикани в някоя приземна стаичка или направо в мазето, за да не се озоват на улицата, идеята за нацията като едно семейство, което се грижи за справедливостта, определено е много привлекателна. Това е посланието на Доналд Тръмп: \"America first\" означава на първо място \"Справедливост за нас, американците\". Космополитните планове функционират само тогава, когато у дома има справедливост. Оставайки в плен на старите политически парадигми, Барак Обама само заби последния пирон в ковчега на една недееспособна политика. Едно време САЩ бяха страната с най-висока мобилност - хората бяха готови заради работата си да се преместят от Аляска във Флорида. Днес това вече е минало. Кризата от 2008-а задълбочи това, което отдавна се виждаше на повърхността: растящото неравенство. Днес САЩ са най-малко мобилната държава в свободния свят - това с неограничените възможности беше някога. Тръмп заслужава импийчмънт, казват правни експерти на демократите Правилният прочит на близкото минало е важен за бъдещето на демокрацията в САЩ: Доналд Тръмп не е бедствие, а човек, когото избирателите му смятат, че е в състояние да възвърне справедливостта в страната. За момента данните са в полза на Тръмп: заетостта расте, икономиката е в подем. А и в международен план, най-вече що се отнася до Китай, поддръжниците му виждат, че възстановява справедливостта. А космополитните либерали, към които се числи и авторът на тези редове, трябва най-напред да преглътнат това. Тръмп заслужава импийчмънт, казват правни експерти на демократите", "date": "2019.12.07", "title": "Тръмп не е популистът, който мнозина виждат в него"}
{"url": "https://clubz.bg/91503-sydyt_osvobodi_sina_na_minyu_stajkov_ot_aresta", "text": "Синът на бизнесмена Миню Стайков - Стайко, излезе малко по-рано днес от ареста, където прекара последни 72 часа.  Той беше задържан в четвъртък, защото се е возил в брониран автомобил въоръжени мъже и отказал да даде документите си за проверка. Пред органите на реда обяснил, че е тръгнал на автостоп към Айтос и така се озовал в джипа. Така полицаите решават да го арестуват за осуетяване на полицейска проверка.  Deja-vu: синът на Миню Стайков е арестуван. Пак Според съда обаче - Стайков младши се е усъмнил в легитимността на проверяващите го полицаи, тъй като веднъж бил отвличан, но след като се уверил, че проверката е истинска е предал документите си, след това доброволно е бил отведен в полицейско управление без да оказва съпротива, съобщава БНТ.  Припомняме, че Стайков Стайков е част от първото дело срещу баща си - за \"организирана престъпна група\" за производство на стоки без акциз, още от август 2018 г. То обаче още не е влязло в съдебна фаза. Освен това, сегашният арест не е първия фрапантен сблъсък на младия наследник с полицията-  след като бе обявен с червена бюлетина на Интерпол за международно издирване, той се озова в \"Пирогов\" и обяви, че е бил пребит. Синът на Миню Стайков: заподозрян, но твърде болен за ареста После обаче Апелативният специализиран наказателен съд го пусна заради влошеното му здравословно състояние. За разлика от делото, по което той е обвинен, в съда стартира вторият процес срещу баща му - за ОПГ за точене на евросредства в съучастие със служители на ДФ \"Земеделие\". Стайко не е страна по това дело. Фамилията е обект и на запор от страна на КПКОНПИ. Синът на Миню Стайков: заподозрян, но твърде болен за ареста", "date": "2019.12.07", "title": "Съдът освободи сина на Миню Стайков от ареста"}
{"url": "https://clubz.bg/91491-dimov_nepreklonen_vinata_za_vodniq_rejim_v_pernik_e_na_vik", "text": "Министърът на околната среда и водите Нено Димов е непреклонен в мнението си, че вината за кризата с водата в Перник е само в местното ВиК. Днес в ефира на \"Дарик Радио\" той повтори позицията си и поясни, че цялата информация, която идва към него като министър, се получава именно от ВиК.  Министърът обаче все пак признава, че голям проблем остава и огромното количество вода, което се похабява по старата система - около 75% от нея просто изтича. Затова, според Димов, най-важното в момента е да се осигури финансиране за ремонтирането на водопреносната система.  Речено-сторено: кабинетът смени областния управител на Перник След Перник: спират практиката водата от язовирите да отива за промишлеността Припомняме, че първочалните данни за източването на язовир \"Студена\", който захранва града с питейна вода, бяха изнесени от областният управител на Перник Ирена Соколова. Малко по-късно пък правителството реши да я освободи от поста, защото допуснала водната криза и \"проспала\" източването. На нейно място беше назначен общинският съветник Емил Костадинов. А иначе - докато институциите се карат за вината, Перник е на воден режим от 18 ноември тази година. Вода в града има по 10-на часа на ден - малко сутрин и малко вечер.  След Перник: спират практиката водата от язовирите да отива за промишлеността", "date": "2019.12.07", "title": "Димов непреклонен: Вината за водния режим в Перник е на ВиК"}
{"url": "https://clubz.bg/91487-mysk_beshe_opravdan_po_deloto_za_speleologa_pedofil", "text": "Шефът на компанията Тесла Илон Мъск бе оневинен по процеса за клевета, започнал срещу него в Лос Анджелис по-рано тази седмица заради туит, в който през лятото на миналата година нарече британски спелеолог \"педофил\", предадоха световните агенции. Съдебното жури дебатира по-малко от час, преди да обяви милиардера, роден в Южна Африка, за невинен. Мъск бе обвинен от Върнън Ансуърт, британски спелеолог, разкритикувал го, че си прави реклама, като праща изобретена от него подводница да помогне на тайландски деца, заклещени в пещера.  Илон Мъск е забогатял с 2 милиарда долара Ето ги 60-те интернет сателита на Мъск Адвокатът на спелеолога беше поискал от съдебното жури да присъди на клиента му 190 милиона долара за нанесени морални вреди заради туита на Мъск. Адвокатът на милиардера обаче обвини британеца, че се опитва да извлече полза от един силно медиатизиран процес, който се свежда до спор между двама души. Адвокатът на британеца пък обрисува Мъск като тираничен милиардер, противопоставил се да един скромен човечец, чийто живот е бил разтърсен от медийното внимание към процеса. В сряда британският спелеолог каза, че се е почувствал омерзен и унизен, след като Мъск го нарекъл публично педофил. Малко след туита си, Мъск се извини за него и го изтри. А гневът му срещу спелеолога бе породен от това, че той бе заявил, че подводницата, предлагана от Мъск за спасителната операция в Тайланд, е неподходяща за целта и че това е пиар трик, след което беше препоръчал на милиардера \"да си я сложи там, където ще го заболи\". БТА Ето ги 60-те интернет сателита на Мъск", "date": "2019.12.07", "title": "Мъск беше оправдан по делото за \"спелеолога педофил\""}
{"url": "https://clubz.bg/91494-stadion_v_plovdiv_shte_ima_zashtoto_borisov_obeshtal", "text": "Това е казал премиерът Бойко Борисов днес пред пловдивския регионален вестник \"Марица\" по повод готвените поредни протести в града под тепетата срещу забавеното изграждане на стадиона.  Интервюто е взето малко преди Борисов да открие извънредно заседание на Министерски съвет, в което се взе решение за ремонт на НПК. Плановете на властта са да създаде длъжност \"независим прокурор\", който да разследва евентуално престъпления на главния прокурор.  Независим прокурор, избран от прокурорската колегия, ще разследва главния Пред пловдивското издание обаче премирът е засегнал не толкова критични въпроси и главно говори за спорт.  Въпреки че е готов да осигури финансиране, премирът признава, че липсата на модерен стадион далеч не е основният проблем на Пловдив, но характерът му не му позволявал да не спазва обещанията си. Въпроси, на които Борисов (не) иска да отговори По-натам в интервюто Борисов говори за лошото управление на българския футбол, за Левски и Локомотив. Не пропуска да отбележи обаче, че \"Лудогорец показа как когато собственикът лично държи нещата под контрол и се интересува за какво се харчат парите му, клубът върви нагоре и се самоиздържа\". Следват и, вече традиционните, хвалби за работата на правителството и затова как то помага на местния парламент.  Цялото интервю може да прочетете  .  Въпроси, на които Борисов (не) иска да отговори", "date": "2019.12.07", "title": "Стадион в Пловдив ще има, защото Борисов обещал"}
{"url": "https://clubz.bg/91497-angelkova_i_dosega_imotite_v_airbnb_trqbvashe_da_se_registrirat", "text": "Това зави днес министърът на турзима Николина Ангелкова пред Дарик радио по темата за решението на парламента да въведе регистрационен режим за имотите в онлайн платформи като \"Airbnb\". Според новите поправки всички трябва да си направят такава регистрация, иначе ще бъдат налагани глоби. Ако пък самите платформи допускат публикуване на такива нерегистрирани оферти, подлежат на спиране на достъпа до тях. При първо нарушение - до 14 дни, при второ - до 30.  Преправената поправка Airbnb продължава смело към НС От обясненията на Ангелкова обаче така и не стана ясно защо, ако всичко е било задължително и до момента, се налагат новите промени. Вносителите на проправката - Менда Стоянова и Валери Симеонов, аргументираха позицията с нуждата от изсветляване на бизнеса и нуждата тези пари да бъдат отчитани, а данъците за тях - платени.  Министърът обясни, че са водени разговори с платформите за сключване на договор и така държавата да получава директно от тях информация за регистрираните апартаменти, но компаниите били обяснили, че задължение да спазват местното законодателство имали регистриращите се.  Всъщност подобна възможност предполага и приетият с единодушие от депутатите онзи ден текст. Той дава възможност на местните власти да сключат такива договори с посредниците и срещи заплащане да получават инфорамция. Поправката обаче не задължава нито общините, нито компаниите да го направят.  Защо министърът продължава да нарича регистрацията на апартаментите \"категоризация\" също не стана ясна.  Нова версия: не категоризация, а нещо като регистрация за имоти в Airbnb Иначе Ангелкова обясни, че вече е създадена група, която трябва да подготви текстовете в новия Закон за туризма, които да изяснят ситуацията със задължителната застраховка \"Професионална отговорност\" за турператорите и агенциите. Там проблемът е следния - много малък дял от агенциите имат реална застраховка, повечето са платили минимална такава, която покрива рискове за едва 25 000 лв. Думите й обаче бяха опровергани още миналата седмица от Асоциацията на българските туроператори, които обясниха, че това не е казус, защото тези компании са приемащи туристи, а не изпращащи.  Нова версия: не категоризация, а нещо като регистрация за имоти в Airbnb", "date": "2019.12.07", "title": "Ангелкова: И досега имотите в Airbnb трябваше да се регистрират"}
{"url": "https://clubz.bg/91492-bezpiloten_samolet_strelq_po_doma_na_shiitski_lider_v_irak", "text": "Безпилотен самолет изстреля снаряд по къщата на иракския шиитски лидер Муктада Садр, който беше пратил свои бойци да защитават антиправителствените протестиращи в Багдад, заяви представител на движението на Садр, цитиран от Франс прес, предава БТА. Муктада Садр според няколко източника в момента се намира в Иран, а не в свещения иракски шиитски град Наджаф, където е къщата му. При въздушния удар е била засегната външната й стена. Садр е известен шиитски теолог и иракски политически лидер. Един от създателите на паравоенната организация Армия на Махди, целта на която е противопоставяне на американската инвазия в страната от 2004 г. Садр е определен от специалистите като иракски националист и като особено влиятелен сред най-бедните прослойки на шиитската общност.  Иракският премиер подава оставка Безредиците в Ирак продължават, нови 120 ранени Междувременно вчера, по време на поредните протести в Багдад, служители на иракските сили за сигурност и медицински работници казаха, че неизвестни нападатели са стреляли от автомобили по протестиращите на багдадския площад Хилани, убили са 15 души и са ранили десетки. Демонстрантите са побягнали към близкия площад Тахрир и джамии, за да се скрият от нападателите. Това става ден след като в поредица от подозрителни нападения с нож на площад Тахрир 13 души бяха ранени. \n\tНападенията подтикнаха протестиращите да вземат мерки за сигурност, за да открият саботьори в редиците си. Висшия иракски шиитски духовник аятолах Али ал Систани призова днес за съставяне на ново правителство в предвидения срок и без външна намеса. Миналата седмица премиерът Адел Абдул Махди подаде оставка и от неделя тече 15 дневен срок, в който парламентът трябва да номинира нов премиер. Ал Систани заяви, че шиитските духовници няма да участват във процеса на формиране на правителство. Безредиците в Ирак продължават, нови 120 ранени", "date": "2019.12.07", "title": "Безпилотен самолет стреля по дома на шиитски лидер в Ирак"}
{"url": "https://clubz.bg/91433-vyprosi_na_koito_borisov_ne_iska_da_otgovori", "text": "Напоследък Бойко Борисов е много активен в публичните изявления. По една или друга причина обаче той не успява да отговори на някои доста важни въпроси.  Бойко Борисов твърди, че Лозан Панов е станал председател на Върховния касационен съд с негова подкрепа. И поясни, че тази подкрепа е получена посредством членовете на Висшия съдебен съвет от парламентарната квота на ГЕРБ във ВСС. Докато течеше избора на Иван Гешев за главен прокурор обаче Борисов неведнъж изтъкваше, че съдебната власт е независима и той не се меси. И се държеше така, все едно ГЕРБ няма свои представители във ВСС. ГЕРБ обаче има такива представители и те, заедно с представителите на всички други парламентарни партии, подкрепиха Гешев единодушно. От всичко това следват няколко въпроса: Борисов: Ще създадем независим прокурор, който да разследва главния  Бойко Борисов заяви, че ще създаде институцията \"независим прокурор\", който да може да разследва главния прокурор без да му се отчита. Също така заяви, че е невъзможно свикването на Велико народно събрание, без което истински реформи в съдебната власт не може да има. От това също следват няколко интересни въпроса. Панов за Цацаров и Борисов: След \"двете ĸaĸи“ дa нe cтaнe ceгa „двe бaтĸи cи гoвopят“  И една международна тема. Преди дни Владимир Путин си позволи да отправя ултиматуми към България във връзка с \"Турски поток\", който според него се строи бавно от българската страна. Борисов отговори на този ултиматум, но все пак останаха някои недоизяснени въпроси. Например: Ако премиерът даде смислени отговори на всички тези въпроси, това със сигурност би допринесло за добрия имидж - негов и на партията, на която е председател. Панов за Цацаров и Борисов: След \"двете ĸaĸи“ дa нe cтaнe ceгa „двe бaтĸи cи гoвopят“", "date": "2019.12.07", "title": "Въпроси, на които Борисов (не) иска да отговори"}
{"url": "https://clubz.bg/91481-kabinetyt_se_sybira_izvynredno_v_sybota_zaradi_kontrola_nad_glavniq_prokuror", "text": "Правителството се събира на извънредно заседание в събота сутрин, съобщават от правителствената пресслужба. Министрите ще обсъдят промени в Наказателно-процесуалния кодекс, свързани с въвеждането на механизъм за разследване на главния прокурор. Намерението за промяната беше изразено само преди дни от премиера Бойко Борисов, който заяви с студиото на бТВ, че България ще създаде независим прокурор, който да разследва главния.  Борисов: Ще създадем независим прокурор, който да разследва главния Идея за такъв независим прокурор имаше още в миналия мандат на Борисов, като тя дойде от Реформаторския блок при промените в Конституцията. Тогава обаче тази идея не стигна дори до гласуване и нямаше подкрепа от ГЕРБ. Вчера пък Венецианската комисия към Съвета на Европа прие становището си по предложените промени в българското законодателство, свързани с възможността за разследване на главния прокурор. Комисия към Съвета на Европа: Контрол над Гешев - да, над Панов - не В становището беше изразено съмнение, че с предвидените промени ще бъде постигната преследваната цел заради влиянието на главния прокурор над разследващите и във Висшия съдебен съвет. Според Венецианската комисия обсъжданите промени не следва да обхващат върховните съдии. Българските власти са призовани да се откажат от това намерение, защото то не е от полза за съдийската независимост и не съответства на европейските изисквания и на българската Конституция. Допълва се, че според законопроекта решението за започване на разследване срещу главния прокурор ще се основава на данни, събрани от негови подчинени. Венецианската комисия предлага няколко възможни изхода, сред които задължаване на главния прокурор да се въздържа от намеса в разследванията срещу него; предвиждане на възможност и съдийската колегия във ВСС да предложи отстраняването на главния прокурор; поверяване на разследването на \"някакъв вид независим прокурор\". Комисия към Съвета на Европа: Контрол над Гешев - да, над Панов - не", "date": "2019.12.07", "title": "Кабинетът се събира извънредно в събота заради контрола над главния прокурор"}
{"url": "https://clubz.bg/91483-strelecyt_ot_pensakola_e_sauditec", "text": "Американските власти съобшиха тази сутрин, че заподозреният за стрелбата  база на САЩ в Пенсакола, Флорида, е саудитски гражданин, бучавал се като пилот и властите разследват дали нападението е свързано с тероризъм, предаде Асошиейтед прес, цитирана от БТА. Припомняме, че вчера стрелец откри огън в сграда на военноморските сили. При нападението загинаха четирима души, включително нападателят и има множество ранени. Стрелбата е втора в база на американските военноморски сили тази седмица. Нападателят бе убит от специалните части на американската армия.  Четирима убити при стрелба в US военноморска база Междувременно института СИТЕ, който е специализиран в следенето на джихадистката активност онлай, съобщи, че заподозреният е публикувал преди атаката враждебни към САЩ послания. Същевременно телевизия Фокс нюз съобщи, че шестима поданици на Саудитска Арабия са били арестувани след стрелбата в базата, предаде ТАСС. Те са били задържани в района на базата и сега са разпитвани.", "date": "2019.12.07", "title": "Стрелецът от Пенсакола е саудитец"}
{"url": "https://clubz.bg/91480-priklyuchiha_i_poslednite_debati_mejdu_djonsyn_i_korbin_predi_izborite", "text": "Премиерът на Великобритания Борис Джонсън и лидерът на Лейбъристката партия Джереми Корбин проведоха последния телевизионен дебат преди предстоящите парламентарни избори в страната. Накратко - двамата се скараха по въпросите около Брекзит. Корбин настоя, че може да договори по-добра сделка за излизане на Обединеното кралство от ЕС, а Джонсън - че \"вече имаме прекрасна сделка\", предава БНР. Според Корбин, ако той седне в премиерското кресло, новата и по-добра сделка ще бъде готова до три месеца, след което ще бъде предложена за одобрение на заключителен референдум, на който хората ще могат да гласуват и за оставането в ЕС.Борис Джонсън го контрира с аргумента, че не се знае как ще изглежда една такава сделка, докато той разполага със споразумение за излизане от ЕС и ако спечели работно мнозинство в парламента страната ще излезе от ЕС като използва неговата сделка. Първи рунд Джонсън-Корбин: 51 на 49 Топящ се леден глобус замества Борис Джонсън в тв дебат за климата Тогава в спора се включи и модераторът на разговора - журналистът от Би Би Си НикРобинсън, който каза на Джонсън, че споразумението за излизане от ЕС може и да е налице, но тепърва предстои договаряне на търговска сделка, ето защо на 31 януари все още не може да се изключи излизане без сделка, на което премиерът отговори, че има „предостатъчно време“ за търговска сделка. Здравеопазването, сигурността и икономиката бяха сред другите засегнати проблеми. Политическите наблюдатели заключиха, че въпреки размяната на удари нито един от участниците в дебата не е успял да нанесе съкрушително кроше, така че като се има предвид, че консерваторите водят в проучванията на общественото мнение, този резултат е по-изгоден за Борис Джонсън. Топящ се леден глобус замества Борис Джонсън в тв дебат за климата", "date": "2019.12.07", "title": "Приключиха и последните дебати между Джонсън и Корбин преди изборите"}
{"url": "https://clubz.bg/91479-beliqt_dom_otkazva_da_sydejstva_po_razsledvaneto_za_impijchmynt_na_trymp", "text": "Белият дом потвърди, че няма намерение да участва в работата на Камарата на представителите на Конгреса с цел предявяване на обвинения срещу президента Доналд Тръмп, предадоха световните агенции, цитирани от БТА. Белият дом досега отказваше да сътрудничи по разследването на демократите. Президентството имаше краен срок до петък да каже дали ще съдейства чрез адвокат за изготвянето на обвиненията в юридическата комисия. В четвъртък демократите обявиха, че Камарата на представителите, в която те имат мнозинство, ще започне изготвяне на обвинителен акт срещу американския президент. Конгресът започва да формулира обвиненията за импийчмънт на Тръмп Тръмп нарича канадския премиер \"двуличник\", отменя пресконференцията си в НАТО След това ще бъде организиран вот в комисията по този обвинителен акт, който вероятно ще е още другата седмица, после ще има гласуване и в пленарна зала, вероятно преди Коледа. Но президентът след това се очаква да бъде оневинен в Сената, контролиран от републиканците. Същевременно стана ясно, че републиканците в юридическата комисия на Камарата на представителите искат синът на Джо Байдън - Хънтър Байдън, конгресменът от Демократическата партия Адам Шиф и разобличителят, изнесъл информацията за разговора на Тръмп с украинския президент Володимир Зеленски, който е в основата на разследването за импийчмънт, да свидетелстват на поредните изслушвания в Конгреса, предаде Ройтерс. Конгресменът Дъг Колинс призова председателя на юридическата комисия Джери Надлър да издаде призовки за всички поискани от тях свидетели, без Шиф, който е председателят на комисията по разузнаване в Камарата на представителите. Следващото изслушване в юридическата комисия ще е в понеделник. \n\t  Тръмп нарича канадския премиер \"двуличник\", отменя пресконференцията си в НАТО", "date": "2019.12.07", "title": "Белият дом отказва да съдейства по разследването за импийчмънт на Тръмп"}
{"url": "https://clubz.bg/91476-50_godini_aerosmith_s_14_koncerta_v_evropa_video", "text": "Очертава се много лудо концентно лято в Европа догодина. Освен Faith No More и Pearl Jam, които вече обявиха дати за концерти, на Стария континент ще дойдат и легендите на рока Aerosmith. При това с повод - 50 години от създаването на бандата през 1970 г. Петимата от Faith No More обявиха първи дати за европейско турне Концертите ще са точно 14. Първата спирка на Стив Тайлър, Джо Пери и компания е Милано - на 15 юли, а последната - на 27 юли в Мьонхенгладбах, Германия. Два от концертите ще са в Англия - в О2 в Лондон и в Манчестър. За съжаление този път София не е списъка - през 2014 г., когато последно легендите се появиха в Европа - разтърсиха стадион \"Локомотив\", показвайки, че подредбата на цифрите в ЕГН-то за тях няма съвсем никакво значение.  Стивън Тайлър отново е фурия на 69 г. (ВИДЕО) Преди време китаристът на легендарната банда Пери обяви, че в плановете влиза записването на нова музика от групата - албум или поне сингъл. Билетите за 14-те празника за ЧРД на музиката на Стив Тайлър, Джо Пери и компания влизат в   - от официалния сайт на бандата.  Виждали ли сте как Стивън Тайлър свири на шише (ВИДЕО) Историята на Aerosmith започва преди 50 години в Бостън, Масачузец. Отгогава досега равносметката е 15 студийни албума, присъствие на три места в топ 500 на парчетата, формирали рок енд рола и запазено място във всички класации на най-безсмърния рок по света. Продадени са над 170 милиона копия от албумите им! Последният албум на бандата е от 2012 година - Music from Another Dimension! Ето и датите на концертите в Европа:  И да подгреем - с онези три парчета, белязали рока завинаги - според вечната класация, за което вече споменахме:             Но пък и тези двете как да ги пропусне човек:          А още колко има... Едно е сигурно - шоуто ще е гарантирано.  Стивън Тайлър отново е фурия на 69 г. (ВИДЕО) Виждали ли сте как Стивън Тайлър свири на шише (ВИДЕО)", "date": "2019.12.07", "title": "50 години Aerosmith - с 14 концерта в Европа! (ВИДЕО)"}
{"url": "https://clubz.bg/91482-vyrhovniqt_syd_na_sasht_blokira_vryshtaneto_na_smyrtnoto_nakazanie_na_federalno_nivo", "text": "Върховният съд на САЩ блокира плановете за връщане на смъртното наказание на федерално равнище, предаде ДПА, цитирана от БТА. Съдът отхвърли спешно искане от правителството да се допусне възобновяване на екзекуциите след пауза от 16 години. Това спира изпълнението на смъртните присъди на четирима души, планирано през следващите седмици. Това решение на Върховния съд обаче е временно, а през следващите два месеца Върховният съд ще разгледа въпроса по същество, отбелязва Франс прес. Президентът Доналд Тръмп е ярък поддръжник на смъртното наказание. Възстановяват на федерално ниво смъртното наказание в САЩ Ватиканът изцяло отрече смъртното наказание Всеки американски щат решава поотделно дали да налага смъртни присъди. Федералната система е отделна от тези на 50-те щати. Последната федерална екзекуция в САЩ е извършена през 2003 г. През последните 45 години само трима души са екзекутирани на федерално ниво в САЩ, в това число Тимъти Маквей, който извърши атентата в Оклахома сити през 1995 г., убивайки 168 души. Той беше екзекутиран през 2001 г. Само няколко щата, най-вече в консервативния Юг, все още прилагат смъртното наказание. От 25-те екзекуции през 2018 г. 13 са извършени в Тексас. Повечето престъпления се гледат от съд на щатско ниво, но федералните съдилища могат да бъдат сезирани за тежки престъпления като атентати или престъпления на расистка основа или за престъпления, извършени във военни бази или индиански резервати. Според допитванията подкрепата за смъртното наказание сред американците намалява. Сега 54 процента от американците са съгласни да има смъртно наказание за убийци, а в началото на 80-те години те бяха 80 процента, отбелязва АФП. Ватиканът изцяло отрече смъртното наказание", "date": "2019.12.07", "title": "Върховният съд на САЩ блокира връщането на смъртното наказание на федерално ниво"}
{"url": "https://clubz.bg/91467-noviqt_ukrainski_lider_pred_klyuchova_sreshta_s_putin", "text": "За новия украински президент Володимир Зеленски срещата с лидерите на Русия, Франция и Германия е ключов момент за усилията му да сложи край на продължилите повече от пет години сражения с подкрепяните от Москва сепаратисти в Източна Украйна. Макар Кремъл да споделя тази цел, в Украйна има опасения, че Зеленски, който е новак в политиката, може да направи прекалено големи отстъпки, пише в анализ Асошиейтед прес. Избраният през април бивш комедиен актьор заяви, че решаването на конфликта, в който загинаха над 14 000 души, е основният му приоритет. Срещата в понеделник в Париж, където той за първи път ще се срещне с руския президент Владимир Путин, създаде надежди, че те могат да се споразумеят за дълготрайно спиране на огъня. На видеоклип, записан наскоро от Зеленски във фитнес салон, той каза, че да се опитваш да спреш кръвопролитието, без да говориш директно с Русия, е като да бягаш на фитнес пътечката. Срещата ще бъде ключов тест за Зеленски, който бе замесен и в разследването за импийчмънт в американския Конгрес срещу президента Доналд Тръмп. \n\tВ телефонен разговор от 25 юли Тръмп упражни натиск върху Украйна да разследва политическия му опонент Джо Байдън, като Белия дом не предоставяше близо 400 милиона долара военна на Киев. Забавянето й засили страховете сред украинците, че Вашингтон им обръща гръб или ги поставя в слаба позиция по отношение на Русия. Украйна била готова на \"разумен компромис\" с Русия Зеленски от месеци търси среща с лидерите на Русия, Франция и Германия. Първата подобна среща бе проведена през 2014 г. в Нормандия, Франция, малко след като Москва реши да подкрепи сепаратистите в индустриалния регион Донбас, Източна Украйна. Конфликтът започна седмици, след като Москва анексира украинския полуостров Крим след отстраняването на проруския президент на Украйна по-рано през същата година. \n\tСъединените щати и Европейският съюз отговориха с въвеждането на санкции срещу Русия, обвързвайки отмяната им с постигането на мирно споразумение, за което да посредничат Франция и Германия. Споразумението от 2015 г., подписано в беларуската столица Минск след поредица от военни поражения на украинските сили, предвиди широка автономия за сепаратистките региони, което бе дипломатически успех за Русия. \n\tС Минското споразумение Кремъл реализира целта си да гарантира самоуправление за бунтовническите региони, което да позволи на Москва да контролира Украйна и да попречи на желанието й да се присъедини към НАТО. Документът, който бе договорен от предшественика на Зеленски Петро Порошенко, остави недоволни мнозина в Украйна. Съдържащите се в него договорки за автономия на контролираните от бунтовниците територии и обща амнистия за сепаратистите не бяха приложени на практика. Спорадичните сражения в Източна Украйна продължават въпреки мирното споразумение, блокирайки опитите за политическо решение. \n\tСега Путин възнамерява да използва срещата в Париж, за да засили натиска върху Зеленски за изпълнение на Минското споразумение, като разчита на подкрепата на френския президент Еманюел Макрон, който даде сигнал, че иска нормализиране на отношенията с Русия. Ако споразумението от 2015 г. бъде приложено, то може да направи възможна отмяната на санкциите на ЕС, като в същото време Москва запази влиянието си върху Украйна. Путин и хората от обкръжението му предупредиха, че Москва няма да приеме промени в Минското споразумение, особено по най-чувствителния въпрос за граничните пунктове. Според споразумението от 2015 г. Украйна може да възобнови контрола си върху границата на контролираните от бунтовниците територии с Русия, след като в тези региони бъдат произведени местни избори и те получат автономен статут. Симпатиите към Москва са силни в тези райони, особено в провинциалните центрове Донецк и Луганск. Според експерта макар Путин да си дава сметка, че на Зеленски му е трудно да изпълни Минското споразумение по вътрешнополитически съображения, руският лидер  . \n\tЗеленски заяви, че Минското споразумение е лошо за Украйна и обеща да се опита да го промени, като настоява за бързо възстановяване на контрола върху границата и за изтегляне на руските войници от контролираните от бунтовниците територии. Кремъл отрича в Украйна да има руски войници. \n\tСпоред Вячеслав Никонов, председател на комисията по образованието в долната камара на руския парламент, Минското споразумение е  . Той заяви, че ако Украйна се откаже от него, както настояват някои хора в Киев,  . Мнозина в Украйна се опасяват, че Путин, който е на власт от близо 20 години, ще надхитри лесно украинския президент, който е новак в политиката. Според Карасьов Зеленски ще се опита да избегне радикалните ходове заради страха си от ответна реакция от украинската крайна десница и радикалните националисти, които са силно противопоставени на каквото и да било сближаване с Русия. Обсъжданията в Париж могат да доведат до важни резултати, като например размяна на затворници и изтегляне на войници от фронтовата линия, но не и до пробив, прогнозира експертът. \n\tВолодимир Фесенко, ръководител на мозъчния тръст Пента, прогнозира, че Зеленски ще бъде подложен на сериозен натиск от хората, които са против сделка с Русия, независимо от резултата на преговорите. Политическата партия на бившия президент Порошенко и други опозиционни групи планират демонстрация в Киев в неделя, за да призоват Зеленски да не прави каквито и да било отстъпки. Социологическите проучвания сочат, че усилията му за постигане на мир се ползват с широка обществена подкрепа. \n\t75 процента от участниците в анкета от миналия месец ги поддържат. Проучването, проведено от Фондацията за демократични инициативи и Киевския международен институт за социология сред 2041 души, е с допустима статистическа грешка от 2,3 процента", "date": "2019.12.07", "title": "Новият украински лидер пред ключова среща с Путин"}
