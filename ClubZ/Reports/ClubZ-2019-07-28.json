{"url": "https://clubz.bg/86000-navalni_e_v_bolnica_zaradi_alergichna_reakciq", "text": "Руският опозиционер Алексей Навални е приет в болница с остра алергична реакция, каза неговата говорителка Кира Ярмиш, цитирана от Асошиейтед прес.  Навални, който бе лишен от свобода за 30 дни заради призив за участие във вчерашния неразрешен от властите протест, е бил откаран от ареста в болница тази сутрин. Навални отново в ареста Навални, който никога не е имал алергии според говорителката, е със сериозни подутини на лицето и обрив по кожата. Русия пак арестува Навални (СНИМКИ) Опозиционерът бе инициатор на вчерашния протест срещу недопускането на независими кандидати до изборите за московски парламент на 8 септември. На него бяха задържани 1400 души.  Русия пак арестува Навални (СНИМКИ)", "date": "2019.07.28", "title": "Навални е в болница - заради алергична реакция"}
{"url": "https://clubz.bg/85939-koq_e_jenata_do_boris_djonsyn", "text": "Кой ще влезе на \"Даунинг стрийт\" заедно с Борис Джонсън? Ще дойде ли приятелката му Кари Саймъндс да живее с него? След умерената семейна двойка на Тереза и Филип Мей новите обитатели на резиденцията на британския премиер са доста по-различни. Борис Джонсън се скара на ЕС и обеща да направи Британия велика Кари Саймъндс се появи сред хората, които очакваха пристигането на новия министър-председател на \"Даунинг стрийт\", тя приятелски разговаряше с бащата на Борис Джонсън. А фотографите на мястото на събитието получиха златна възможност да заснемат премиерската приятелка. Досега 31-годишната Кари много внимаваше да стои извън медийното внимание - тя много рядко можеше да бъде забелязана по време на кампании, не присъстваше и на исторически моменти като срещата при кралица Елизабет Втора. Досега това ѝ се удаваше, но през последните 18 месеца тя беше просто приятелката на Борис Джонсън. Но да остава в сянка ще ѝ бъде доста по-трудно вече като официална партньорка на премиера на Великобритания, отбелязва Си Ен Ен.  Британските медии през последните дни отделиха немалко внимание на двойката и обсъдиха детайлно теми като ще се премести ли Кари на \"Даунинг стрийт\" и с какъв статут например ще го придружава по време на официалните му посещения в други държави. Въобще толкова много проблеми.... А и далеч назад във времето не е имало премиер, който не е женен. Пред Си Ен Ен от \"Даунинг стрийт\" обясняват, че не знаят дали Кари Саймъндс ще се мести в прочутата резиденция. За разлика от ясно дефинирания статут, който партньорът на президента има в САЩ - засега е имало само първи дами, във Великобритания мъжът/ жената на премиера нямат строго дефинира роля. Травърс дава за пример съпругата на бившия премиер Тони Блеър Челси, която продължи да работи като адвокат и \"беше себе си като имаше много малко общо с работата на мъжа си\". Съпругът на Тереза Мей Филип реши да има подкрепяща роля. Той беше до нея и когато тя произнесе последната си реч като британски премиер. Необичайното около новия премиер е, че приятелката му има кариера, свързана с политиката и то отпреди да се запознае с Джонсън. Кари е дъщеря на Матю Саймъндс, един от основателите на \"Индипендънт\", майка ѝ е адвокатът на изданието Джоузефин Маккафи. Кари Саймъндс е получила елитно образование в частно училище за момичета в югозападен Лондон. След това учи театрални науки и история в реномирания Университет на Уоруик, преди да започне работа като прессекретар в Консервативната партия през 2010 г. и бързо да се издига в йерархията. Тя е част от екипа на предизборната кампания на Борис Джонсън, когата той е преизбран за кмет на Лондон през 2012 г. На 29 години Кари Саймъндс става най-младият в историята на партията директор по комуникациите, като специалистите твърдят, че тя има ключова роля в оглаждането на недодоляната личност на Джонсън по време на кампанията за лидерския пост при консерваторите. Според нея Саймъндс е много опитен политически комуникатор. Каролин Уилър посочва, че по време на кампанията за лидерския пост Джонсън много внимателно е комуникарал с медиите - дал е много малко интервюта, избирал е участията си в дебати.. В момента Саймъндс е старши съветник към благотнворителната организация на Консервативната партия  като .туитърът ѝ е пълен с истории от забраняване на трофейния лов до риболов над разрешенето. Затова сега някои анализатори смятат, че тя ще обърне вниманието на Джонсън към проблеми като климата, опазването на дивите животни и др. В първата си реч като премиер той изненадващо за мнозина засегна подобни теми. Саймъндс е била откровена и за други събития в живота си - тя е разказвала как като тийнейджърка е попаднала на Джон Уорбойс - известен във Великобритания като таксиметровия изнасилвач, за когото се предполага, че е нападнал поне 100 жертви. На 19 години Саймъндс се качва в неговото такси и той ѝ предлага алкохол - тактика, която прилага и при другите си жертви. След което, както тя обяснява по-късно, Кари не помни и не знае какво става. Тя излиза името си и разказва за случая  пред медиите като се активизира и за да попречи на предсрочното освобождаване на изнасилвача. Днес Кари Саймъндс е в британските медии, но по различна причина. На 55 г. Борис Джонсън е близо две десетилетия по-възрастен от приятелката си, освен това е все още женен формално за бившата си жена Марина Уилър, от която има четири деца и с която е бил заедно 26 г. Борис Джонсън е новият британски премиер. Обещава Брекзит до 31 октомври (ВИДЕО) Двойката се раздели м. г., а в медии периодично се появяват съобщения за извънбрачните афери на Джонсън, дори за негови извънбрачни деца. Той никога публично не е обсъждал въпроса, че има наследници, които не е признал. Като се има предвид доста сложния личен живот на новия премиер, неговата връзка с Кари Саймъндс има всички съставки, за да бъде история, която таблоидите да захапят, отбелязва Травърс. Според него обаче тази връзка отразява и съвременна Великобритания, в която \"има много хора, които живеят заедно без брак\". Отношенията между двамата станаха повод за обсъждане по време на кампанията, когато съсед извика полиция заради скандал с крясъци в дома им. По-късно от полицията обясниха, че са отишли на адреса, говорили са с всички там, които се чувствали добре. Великобритания е в най-тежката си политическа криза от десетилетия, а Джонсън обещава тя да напусне ЕС окончателно до 31 октомври. Той едва ли има нужда обаче от допълнително напрежение чрез фокусиране на медийното и обществено внимание върху личния му живот. Но дали ще постигне такова спокойствие? Борис Джонсън е новият британски премиер. Обещава Брекзит до 31 октомври (ВИДЕО)", "date": "2019.07.28", "title": "Коя е жената до Борис Джонсън?"}
{"url": "https://clubz.bg/85998-maks_verstapen_triumfira_v_dyjdoven_haos_v_germaniq", "text": "Макс Верстапен (\"Ред Бул\") спечели драматичното състезание за Гран При на Германия от Формула 1 на пистата \"Хокенхайм\". Подиумът е необичаен - втори стана Себастиан Фетел (\"Ферари\"), а трети - Даниил Квят (\"Торо Росо\"). Надпреварата премина при дъждовно време и това го направи най-интересното от началото на сезона. Световният шампион и лидер в класирането Люис Хамилтън (\"Мерцедес\") завърши едва 11, като получи и наказание от 5 секунди. Началото бе поставено след цели четири загряващи обиколки зад кола за сигурност - заради мокрото трасе. Хамилтън поведе, следван от съотборника си Валтери Ботас. Фетел потегли от последната позиция заради провал на квалификацията ден по-рано. Автомобилът за безопасност излезе още няколко пъти на трасето до края. Суматохата тръгна още от самото начало с куп инциденти. Смяната на гуми заприлича на лотария. По време на 30-ата обиколка водачът Хамилтън излезе от пистата и се удари в стената - пострада предното му крило. Той моментално влезе в бокса, но това изненада механиците, които нямаха готовност. Наложи си болидът му да бъде повдиган на ръце, а в един момент се търсеха и четири еднакви гуми. Елитът на Формула 1 и Австрия се прости с Ники Лауда (СНИМКИ) Люис се върна на пистата доста назад, а малко след това бе обявено и наказанието му заради нерегламентирано влизане. Така начело се оказа Верстапен. До края на състезанието Хамилтън се завъртя още веднъж. Седем тура преди края Ботас изхвърча от трасето и отпадна, а можеше да финишира поне втори. Фетел пък изпревари Квят. Кошмар за \"Мерцедес\" у дома и някаква утеха за \"Ферари\". Верстапен е №1 за втори път през сезона. Следва пауза от три седмици.", "date": "2019.07.28", "title": "Макс Верстапен триумфира в дъждовен хаос в Германия"}
{"url": "https://clubz.bg/85999-edin_ubit_13_raneni_v_napadenieto_v_kabul_sred_tqh_i_kandidat_viceprezident", "text": "Най-малко един човек бе убит, а най-малко 13 бяха ранени при експлозията в североизточната част на афганистанската столица Кабул, предадоха световните агенции. Кабул иска обяснение за зловеща реплика на Тръмп (ВИДЕО) Насрат Рахими, говорител на афганистанското министерство на вътрешните работи, разказа, че взривът е станал в 16,40 ч. местно време близо до офиса на партия Зелена тенденция - политическо движение, основано от Амрула Салех, кандидат за вицепрезидент на афганистанския държавен глава Ашраф Гани. После въоръжени мъже са нахлули в офисите на партията. Силите за сигурност са отцепили зоната. Говорителят първоначално съобщи, че Салех не е пострадал. После обаче той каза, че политикът е бил ранен от шрапнел в дясната ръка, но е бил изведен от офиса на партията си, допълва Ройтерс. Талибаните не искат да преговарят с афганистанското правителство Засега никой не е поел отговорност за атаката. Тя става в деня, в който беше открита предизборната кампания за президентските избори на 28 септември. Салех е безкомпромисен опонент на талибаните и на други твърдолинейни ислямистки групи. Талибаните не искат да преговарят с афганистанското правителство", "date": "2019.07.28", "title": "Един убит, 13 ранени в нападението в Кабул, сред тях и кандидат-вицепрезидент"}
{"url": "https://clubz.bg/85943-syvet_za_partnorstvo_kym_vss_erzac_reformistka_dejnost", "text": "Наскоро Висшият съдебен съвет (ВСС) учреди Съвет за партньорство (СП). Идеята на този съвет е ВСС да преодолее капсулирането си и отчуждеността си към редовите магистрати. Това се казва в анализ на  Успехът на начинанието обаче е съмнителен. След като първоначалните идеи за намаляване на парламентарната квота във ВСС (с цел намаляване на политическото влияние) не се осъществиха, въвеждането на СП през 2017 г. в Закона за съдебната власт (ЗСВ) е нещо като утешителна награда под формата на ерзац реформистка дейност, която трябваше да убеди публиката, че ВСС се отваря към магистратската общност. ВСС открива днес процедурата за наследник на Сотир Цацаров Действията на съвета обаче не показват особена мотивация за работа в тази посока, напротив. Фактът, че органът се учредява чак две години по-късно, подсказва по-скоро неохота и/или поне безразличие към формализирането и укрепването на диалога между ВСС и магистратите. Изглежда също, че и магистратските организации не припознават това като автентичен начин за участие в процеса по вземане на решения по въпросите в правосъдието, тъй като 3 (от общо 5) от тях не подават заявления за участие в органа (ССБ, АБАС, БСА) при втория опит за конституирането му. Необходимостта от непосредствена и непрекъсната връзка с редовите съдии, прокурори и следователи е неоспорима. Тя се обуславя от това, че след като бъдат избрани, членовете на ВСС се откъсват от типичната си работа за немалък период от време и не съумяват да осъществят ефективно сътрудничество с магистратите по места. Освен това с последните си действия ВСС, а и на ИВСС за пореден път се самоизобличиха като машини за репресия именно срещу редови магистрати. В контекста, в който се случва учредяването на СП, а именно поредния рунд на институционален тормоз върху съдия Мирослава Тодорова от ВСС (ниската атестационна оценка) и Инспектората към ВСС (течът на лични данни, включително на семейството ѝ с файла „не се чисти“), създаването и функционирането на подобен орган изглежда безсмислена имитация на дейност. СП се състои от 3-ма представители на ВСС, по един представител на всяка професионална организация на съдиите, прокурорите и следователите (чийто членски състав е не по-малък от 5 на сто от съответния брой), както и 11 магистрати (6-ма съдии, 4-ма прокурори и 1 следовател), които не членуват в такива организации. Всяка от общо 5-те магистратски организации (Асоциация на прокурорите – АП, Асоциация на българските административни съдии – АБАС, Българска съдийска асоциация – БСА, Камара на следователите – КС, Съюз на съдиите в България – ССБ) има минимално изискуемата членска маса.По информацията на ВСС сдружените съдии са 1002 (Съюза на съдиите, Българска съдийска асоциация, Асоциация на българските административни съдии), а несдружените – 1552; 550 от прокурорите и следователите са сдружени, а 1552 не са.", "date": "2019.07.28", "title": "Съвет за партньорство към ВСС - ерзац реформистка дейност"}
{"url": "https://clubz.bg/85987-pochina_politicheskiqt_analizator_aleks_aleksiev", "text": "Политологът, политически анализатор и експерт по сигурността Алекс Алексиев е починал тази нощ, научи Клуб Z. Алексиев, син на българския писател и карикатурист Райко Алексиев, бе председател на Центъра за балкански и черноморски изследвания, отговорен редактор на \"Bulgaria Analytica\" и редовен коментатор и анализатор на политическите събития у нас.  Алекс Алексиев: Западна Европа е по-застрашена, в Източна Европа има местен ислям Алексиев е бил съветник на премиера Филип Димитров, научен сътрудник в института \"Хъдсън\", с дългогодишен стаж в корпорацията RAND, американски тинк танк за глобална политика.  Алекс Алексиев: Турция е диктатура, трябва да бъде изгонена от НАТО Алекс Алексиев: Циганите и помаците пó се поддават на радикализация На предишните евроизбори през 2014 г. Алексиев се опита да се кандидатира като независим евродепутат, но регистрацията му бе отхвърлена от ЦИК с тезата, че не е живял последните 6 месеца в ЕС. По-късно Алексиев основа собствена формация след евровота - ПП \"Общество за нова България\", което се яви на предсрочните парламентарни избори, което получи едва 4615 гласа. ЦИК спря Алекс Алексиев от изборите За смъртта на политолога във Facebook съобщи и неговият приятел и колега в \"Bulgaria Analytica\" Илиян Василев:   Алекс Алексиев: Турция е диктатура, трябва да бъде изгонена от НАТО Алекс Алексиев: Циганите и помаците пó се поддават на радикализация ЦИК спря Алекс Алексиев от изборите", "date": "2019.07.28", "title": "Почина политическият анализатор Алекс Алексиев"}
{"url": "https://clubz.bg/85988-naj_evtiniqt_atrakcion_na_plaja_v_slynchev_brqg_e_vodnoto_kolelo", "text": "Най-евтиният атракцион на плажа в \"Слънчев бряг\" и този сезон остава водното колело. 30-минутна разходка за четирима струва 15 лева, а за един час компанията плаща 20 лв. На ивицата в \"Слънчев бряг\" се предлага и сърфиране с \"рингове\", \"банани\" и надуваеми дивани. Разходката върху такова надуваемо съоръжение, теглено от моторна лодка струва по 20 лева на човек. Това съобщи Кирил Спасов, управител на ивицата в курорта. Той информира, че най-новата атракция на плажа е съоръжение с формата на огромен октопод.  Ангелкова обяснява как се формират цените по плажовете Атракционът се изстрелва на няколко метра и \"лети\" във въздуха, а след това се приводнява с въртеливи движения. Прилича на познатите \"банани\" и \"рингове\", но е доста по-екстремно, обясни Спасов. \n\t\"Октоподът\" събира едновременно до шестима туристи, но може да се ползва и от по-малко. Ако се наеме от двама, цената на забавлението е 50 лева, компания от 3-ма заплащат 70 лева, а за четирима таксата е по 20 лева на човек. Разходката с атракциона продължава 10 минути. Другият нов атракцион е бънджи-сфера. Туристите влизат в нея и се \"изстрелват\" във въздуха на 60 метра височина. Цената на удоволствието е 25 лева.  Най-екстремното преживяване остава парасейлингът, който може да се ползва едновременно от двама. За десет минутен полет с парашут над вълните се заплаща по 90 лв. Туристите могат да \"запечатат\" полета си с фотоси и видео.  Джет на плажа в Слънчев бряг може да се наеме за 15 минути срещу 80 лева, а за 20 минути цената е 90 лева. Най-дългата разходка с джет продължава 30 минути и струва 130 лв.", "date": "2019.07.28", "title": "Най-евтиният атракцион на плажа в  \"Слънчев бряг\" е водното колело"}
{"url": "https://clubz.bg/85994-basf_i_siemens_%E2%80%93_syshto_jertva_na_hakeri", "text": "За атаката се предполага, че идва от Китай, а потърпевши са редица големи германски фирми, предимно свързани с химическия и фармацевтичния бранш. Но не само – имало и телекомуникационни концерни, авиокомпания и хотелска верига. По данни на германските медии, хакерите са взели на прицел производителя на перилни препарати „Henkel“, концерните „Siemens“ и BASF, както и швейцарския фармацевтичен гигант „Roche“. Набелязана била и индонезийската авиокомпания Lion Air, както и хотелската верига „Мариот“. А за набелязалите се предполага, че са държавно поддържана група хакери от Китай, на която е дадено името „Винти“. И за която се смята, че вече от години шпионира предприятия от цял свят, с акцент върху Германия. „Ако някой от котираните на борсата германски концерни не е бил атакуван от „Винти“, значи прави нещо не както трябва“, гласи шегичка на германски ай-ти експерт, помолен за експертиза по случая. Коментиращите подобни акции по правило отказват да бъдат назовавани, но поне са склонни да опишат прилаганата тактика. Това е кодът, използван от хакерите, на които не им се налага да изпращат живи шпиони, за да донесат нужното ноу-хау. Чрез този код те успяват да проникнат в системите на интересуващите ги предприятия много по-лесно, тази лекота има само един недостатък – оставените дигитални следи, по които може да се установи откъде е направен пробивът с приложения вирус. И това изобщо не е трудно, ако прибегнеш до полезните технологии, като например „Virustotal“ - фирма, която е собственост на Гугъл и е един вид търсачка на вируси. Информацията, която тя може да предостави, е толкова ценна, че достъпът до нея неслучайно струва хиляди евро на месец. Неслучайно и хората, наети да опазват сигурността в германските фирми, получават свръхвисоки заплати. Защото от тях зависи да се запазят фирмените тайни и идеите за проекти. От техните проверки се разбира, например, че за хората от „Винти“ не е толкова важно да останат анонимни – важното е да стигнат до данните, за които са изпратени. Големите германски фирми, станали наскоро обект на атака на хакери, не отричат посегателството. Отказват обаче да съобщят каквито и да било подробности – темата била твърде деликатна. Нищо съществено не било поразено и изобщо навсякъде отношението към технологичната сигурност било много високо. Според ай-ти експертите става дума за кампания, насочена срещу определени фирми или дори срещу един цял бранш. Но никой не е в състояние да каже каква част от данните са станали чуждо достояние. Същевременно опитите на правителството в Берлин да изкопчи каквато и да било по-конкретна информация от китайците удрят на камък, макар атаките от страна на „Винти“ спрямо редица германски предприятия в последните години да са факт. По думите на правителствен говорител, хакерските атаки като „важен метод за добиване на информация са признати от разузнаването и се прилагат и в сферата на икономическия шпионаж“. Предимството им е, че не са скъпи, а са много резултатни.", "date": "2019.07.28", "title": "BASF и Siemens – също жертва на хакери"}
{"url": "https://clubz.bg/85989-talibanite_ne_iskat_da_pregovarqt_s_afganistanskoto_pravitelstvo", "text": "Талибаните заявиха днес, че няма да водят преки преговори с афганистанското правителство и отхвърлиха изявление на министър, че среща за такива преговори е планирана в рамките на следващите две седмици, предаде Ройтерс, като се позова на висш талибански представител. Афганистанският президент предложи офис на талибаните Вътрешноафганистански преговори ще започнат само ако бъде обявено изтегляне на чуждестранните сили, заяви Сухаил Шахин, говорител на политическото бюро на талибаните в Катар. Вчера афганистанският министър по въпросите на мира Абдул Салам Рахими каза, че правителството ще бъде представлявано от 15-членна делегация на преки преговори с талибаните \"в предстоящите две седмици\". Говорителят на талибаните Забихула Муджахид каза, цитиран от Асошиейтед прес, че няма договореност за такава среща и тя не е съгласувана с талибаните. Муджахид отбеляза, че бунтовниците ще бъдат готови за вътрешноафганистански преговори, щом постигнат споразумение със САЩ, но правителствените представители ще трябва да участват в лично качество. Каракачанов: Ако САЩ се изтеглят от Афганистан, ние нямаме работа там Американският специален представител за Афганистан Залмай Халилзад, който в момента се намира в Кабул, изглежда споделя тази позиция. Нов кръг вътрешноафганистански преговори ще има, след като сключим договорености помежду си, написа той в Туитър. Халилзад посочи, че преговорите ще включват талибаните и \"ефективен национален преговорен екип с широко представителство, включващ висши правителствени фигури, ключови представители на политическите партии, представители на гражданското общество и на жените\". След двукратно отлагане в Афганистан днес започва кампанията за президентските избори на 28 септември. Тя ще продължи до 25 септември, след което избирателите ще има два дни за размисъл, предаде ДПА. За висшия пост ще се борят 18 кандидати, включително действащият държавен глава Ашраф Гани, ръководителят на правителството Абдула Абдула и бившият председател на Съвета за национална сигурност Ханиф Атмар. Президентът Гани се кандидатира за втори мандат с обещания да сложи край на 18-годишната война. Той обаче е до голяма степен изтласкан встрани през последната година, тъй като САЩ преговарят пряко с талибаните. Целта на двете страни е постигането на споразумение за изтегляне на американските войски в замяна на гаранции, че Афганистан няма да бъде платформа за подготвяне на терористични атаки по света. Талибаните, които на практика контролират около половината страна, продължават да извършват ежедневни нападения срещу афганистанските сили за сигурност, отбелязва АП. В Афганистан има около 20 000 чуждестранни военни (повечето от тях - американци), участващи в командваната от САЩ мисия на НАТО за обучение, съдействие и консултиране на афганистанските сили. Някои американски сили извършват антитерористични операции. Каракачанов: Ако САЩ се изтеглят от Афганистан, ние нямаме работа там", "date": "2019.07.28", "title": "Талибаните не искат да преговарят с афганистанското правителство"}
{"url": "https://clubz.bg/85993-iran_shte_vyzobnovqva_obogatqvaneto_na_uran", "text": "Ръководителят на Иранската организация за атомна енергия Али Акбар Салехи е заявил днес пред депутати, че Иран ще поднови дейностите в ядрения реактор за тежка вода в Арак, предаде агенция ИСНА, цитирана от Ройтерс. ИСНА се позовава на думите на депутат, участвал в заседанието.  Тежката вода може да бъде използвана в реактори за производство на плутоний - гориво, използвано в ядрените бойни глави.  Тръмп няма да рискува с война срещу Иран преди изборите Иран спря през май да спазва някои от ангажиментите си, произтичащи от ядреното споразумение от 2015 г., след като САЩ едностранно се оттеглиха от него и наложиха отново санкции на Ислямската република. Останалите страни по споразумението се опитват да го спасят, но това се оказва все по-трудна задача заради нарастващото напрежение между Вашингтон и Техеран през последните седмици. На парламентарното заседание, на което е станало дума за реактора за тежка вода в Арак, Салехи освен това е казал, че след сключването на иранската ядрена сделка през 2015 г. Техеран е обогатил 24 тона уран, съобщава иранската агенция МЕХР, цитирана от ТАСС. Агенцията също се позовава на депутат, присъствал на заседанието. Не се уточнява до каква степен е бил обогатен уранът.  Иран задържа 17 иранци - били вербувани от ЦРУ По-късно днес Великобритания, Франция, Германия, Русия и Китай ще се срещнат с Иран във Виена да обсъдят как да бъде спасена сделката.  Иран задържа 17 иранци - били вербувани от ЦРУ", "date": "2019.07.28", "title": "Иран ще възобновява обогатяването на уран"}
{"url": "https://clubz.bg/85990-blizo_1400_sa_arestuvanite_v_moskva_vchera_spored_npo_ta", "text": "Руската полиция е арестувала 1373 души, излезли вчера на демонстрация в Москва с искане за свободни избори. Това са данни на неправителствената организация \"ОВД-Инфо\", според която това е най-големият брой арести от протестното движение през 2012 г. срещу завръщането в Кремъл на Владимир Путин, предаде Франс прес. В центъра на Москва скандираха: \"Путин, оставка\". Над 1000 са задържаните По официални данни на полицията в Москва в демонстрацията са участвали около 3500 души, от които около 700 професионални журналисти и блогъри. Тя съобщи вчера за 1074 ареста за различни провинения. Опозицията протестира срещу недопускането на независими кандидати до местните избори на 8 септември, които се очертава да бъдат трудни за подкрепящите властта кандидати в контекста на социално недоволство. Журналисти от АФП съобщават за извършени насилствено арести и за много демонстранти с травми по главата. ЕС протестира срещу арестите в Москва Днес върховният представител на ЕС за външна политика Федерика Могерини остро разкритикува поведението на властите в руската столица. ЕС протестира срещу арестите в Москва", "date": "2019.07.28", "title": "Близо 1400 са арестуваните в Москва вчера според НПО-та"}
{"url": "https://clubz.bg/85991-amerikancite_si_mislqt_za_seks_po_osem_pyti_na_den", "text": "Национално изследване установи, че пълнолетните американци си мислят за секс сред по осем пъти дневно, а говорят за него по пет пъти, съобщава сайтът Study Finds. Анкетата била поръчана от компанията \"Пюър романс\" и обхваща 2000 души. 65% от запитаните доверили, че не чувствали неудобство да споделят подробности от сексуалния си живот с други хора, а 29 на сто - да си \"разменят сексуални истории\". Сексуалните изображения възбуждат жените толкова, колкото и мъжете 60% от запитаните си признали, че редовно споделяли подробности от интимния си живот с най-добрите си приятели. 54% от респондентите били убедени, че разговорите за секс са полезни, тъй като получили ценни съвети как да подобрят сексуалния си живот. 59% от респондентите доверили, че използват секс играчки. 44% от хората, изпитали \"сексуална засечка\" в постелята, открито споделяли за нея с близки и приятели. Средностатистическият американец доверявал тайни от половия си живот средно на четирима други от обкръжението си.", "date": "2019.07.28", "title": "Американците си мислят за секс по осем пъти на ден"}
{"url": "https://clubz.bg/85940-zashto_sanches_ne_uspq_da_sformira_pravitelstvo_v_ispaniq", "text": "Испанският служебен премиер Педро Санчес не успя да си осигури необходимите гласове за съставяне на правителство, след като опитът за коалиционно споразумение се провали, предаде Би Би Си, цитирана от БТА. Лидерът на социалистите се нуждаеше от подкрепата на лявата партия \"Подемос\", но нейните депутати се въздържаха при гласуването в четвъртък. Те обясниха, че споразумението е  .  Испания: социалистът Санчес се бори да спаси правителството си Испанската социалистическа работническа партия (ИСРП) на Санчес спечели най-много места на парламентарните избори през април, но не можа да постигне мнозинство. Сега той има още два месеца, за да намери решение или да бъдат произведени парламентарни избори, които ще бъдат четвъртите в страната за 4 години. Говорейки в навечерието на парламентарния вот в четвъртък, Санчес обяви, че  , че не е било постигнато съгласие за коалиция с \"Подемос\". \"Подемос\" от своя страна заяви, че на нейните министри са били предложени   роли в кабинета, а лидерът й Пабло Иглесиас изрази мнение, че социалистите са показали липса на   към неговата партия.  Санчес загуби във вторник първия вот на доверие след изборите, а сега и втория със 155 гласа срещу 124 при 67 въздържали се. Парламентарната сесия бе прекъсната след неговото поражение.  Ще успее ли Педро Санчес да стане премиер на Испания До този резултат в четвъртък се стигна след седмици на междупартийни преговори и политически перипетии. В сряда коалиционните преговори бяха прекратени, след като социалистите на Санчес отхвърлиха исканията на \"Подемос\" за ключови постове в правителството.  Вицепремиер от Социалистическата партия Кармен Калво отбеляза, че  , а не да съставим обща коалиция. Няколко по-малки партии обявиха, че биха подкрепили Санчес, но само ако бъде договорено споразумение с \"Подемос\". Десните испански партии обаче отказаха да го подкрепят. Педро Санчес – от „Разпни го!“ до „Осанна!“ Докато при вота във вторник на Санчес му бе необходимо абсолютно мнозинство от 176 гласа в 350-членния парламент на Конгреса, при гласуването в четвъртък му трябваше просто мнозинство от подкрепящи го депутати.  Кои бяха точките на несъгласие? В замяна на участие в коалиция, \"Подемос\" бе поискала ключови позиции, като вицепремиер и   постове в кабинета, отговарящи за околната среда, равенството, заетостта и икономиката.  Но след последните преговори в сряда от \"Подемос\" посочиха, че  , като обвиниха социалистите, че искат да задържат министерствата от социалната сфера за себе си. Премиерът настоя, че е направил добра оферта. Иглесиас вече бе отстъпил от искането си за министерски пост за самия себе си в опит за компромис. Испания: Санчес може да управлява без сепаратистите от Каталуня Двамата лидери от няколко месеца се опитват да намерят обща платформа, но противоречията излязоха наяве по време на дебат в началото на седмицата, когато Иглесиас обвини и.д. премиер, че му предлага само   роли.  Санчес пък каза, че Иглесиас, чиито възгледи по въпроса за независимостта на Каталуния рязко се различават от неговите, е   пред споразумение за нова коалиция. От по-малките партии в четвъртък гласуваха консервативната Народна партия (НП), дясноцентристката \"Сиудаданос\" (\"Гражданите\"), лявоцентристката и сепаратистка Републиканска левица на Каталуния и крайнодясната партия \"Вокс\". Корида, Франко, \"Вива Еспаня!\": Колко крайнодясна е партия Вокс? Бъдещето на испанската полуавтономна североизточна област е политически експлозивна тема, откакто нейните лидери организираха референдум за независимост през октомври 2017 г. Той бе обявен за незаконен от Испания, но сепаратисткото ръководство въпреки това го проведе и после обяви независимост от Испания. Този проблем бе главната причина, поради която се стигна до предсрочни избори тази година, защото каталунските сепаратисти оттеглиха (парламентарната си) подкрепа (за правителството на Санчес) в ключов момент през февруари. Същия месец срещу една дузина каталунски лидери започна съдебен процес в Мадрид. Пучдемон за Клуб Z: Независима Каталуня е икономически жизнеспособна Предявени са им обвинения, включително за бунт и противодържавна дейност. Депутатите на сепаратистите поискаха отстъпки от правителството.  Санчес се опита да деескалира напрежението в областта и стана обект на критики от други политически опоненти. Неговата администрация се ангажира да контактува с (каталунското) правителство, стремящо се към независимост, и проведе преговори със сегашния каталунски президент Ким Тора, което накара лидера на НП Пабло Касадо да го нарече  \"Сиудаданос\" също обвини Санчес, че е взел страната на   и че иска   страната. Ще успее ли Педро Санчес да стане премиер на Испания Педро Санчес – от „Разпни го!“ до „Осанна!“ Испания: Санчес може да управлява без сепаратистите от Каталуня Корида, Франко, \"Вива Еспаня!\": Колко крайнодясна е партия Вокс? Пучдемон за Клуб Z: Независима Каталуня е икономически жизнеспособна", "date": "2019.07.28", "title": "Защо Санчес не успя да сформира правителство в Испания?"}
{"url": "https://clubz.bg/85983-svlachishte_zatrupa_e_79_v_posoka_gyrciq", "text": "200 кубически метра кал и камъни затрупаха път Е 79 в Кресненското дефиле, съобщи БТА. Това е станало около входа на дефилето до село Крупник. Инцидентът е станал късно снощи, но до сутринта пътят към Гърция не е разчистен напълно, макар че по всичко личи, че скоро ще бъде. Всички искат да строят \"Струма\" през Кресненското дефиле Движението е натоварено и сколи се пропускат на етапи. На място е директорът на областното пътно управление - инженер Иван Кунев. Чисто новият варненски булевард пак пострада, сега от свлачище За последното десетилетие това е трети подобен инцидент в дефилето, при който след пороен дъжд върху пътят се свличат кал и пръст.  Чисто новият варненски булевард пак пострада, сега от свлачище", "date": "2019.07.28", "title": "Свлачище затрупа Е 79 в посока Гърция"}
{"url": "https://clubz.bg/85956-ne_e_sigurno_dali_zaradi_klimatichnite_promeni_u_nas_shte_e_toplo_ili_studeno", "text": "Много често бъркаме нещата. Трябва да знаем, че когато говорим за климата, говорим за дълъг период от време и за цялата планета, а когато говорим за времето, т.е. метеорологията – обикновено става въпрос за текущата прогноза. Това е разликата между климата и времето: в глобалния аспект, в краткостта на прогнозата и в случващото се. Температурата на Земята се измерва по единен стандартен начин от почти 170 години насам – в началото в западния свят, а в България тези изследвания са вече 140-годишни. Измерва се първият двуметров слой на Земята – там където човекът най-общо казано обитава. Спекулации наистина има и това е защото нашата планета е необятно голяма и цялостно  покритие за измерването на температурите на глобално ниво е направено едва преди 50-60 години. Първите наблюдения са били предимно на местата, обитавани от хората. В джунглите и саваните, в тундрата или на полюсите не е имало такова наблюдение. Сега е обхваната цялата планета, включително океаните и цялото измерване вече е много прецизно. Климатичните промени. Истината, която започнахме да приемаме... Защо казвам, че е спекулация? Защото когато имаме 60-годишни сигурни данни, можем да им вярваме, но при 150-годишните те са частични, т.е. непълни. От 30-40 години насам температурите вече могат да се измерват от космоса, много по-прецизно. А когато говорим за климатология в историческия аспект, вече има абсолютно научно потвърдени данни – от дъното на океана, от основите на ледниците, от блатата и торфищата, които могат да ни върнат до 9 милиона години назад. Да, климатът непрекъснато се променя и факторите за това са различни – те са и планетарни, и космически – има различни цикли на Слънцето, на подредбата на планетите. Има и фактори, които все още не знаем как може да повлияят. Но това, което беше доказано от тези близо 60 години научни изследвания, включително от Космоса е, че наистина има т.нар. планетарни цикли, които са в различни периоди от време и благодарение на това, че можем да се върнем назад във времето с хиляди или с милиони години, може да се определи какъв е бил климатът тогава – дали е било топло, или студено и съответно какви са причините за промените в климата в конкретен период. Това, което можем да предвидим е как и кога дадената промяна се случва, но с точност до няколко десетки или няколко стотици години, ако говорим за Слънцето например. Това, което виждаме обаче с непрекъснато покачващите се температури от 60 години насам се дължи на друг фактор – т.нар. най-малки слънчеви цикли, които са 11-годишните цикли. И защо казваме, че човекът всъщност е основният фактор, който влияе на климата – защото тези слънчеви цикли не влияят пряко на текущото състояние на климата. Разбира се, има и други планетарни факти, които оказват влияние – като морските течения Ел Ниньо, Ла Ниня и др. Да, това е така, но той е структуроопределящ газ, който има много сериозно отношение към ситуацията с климата и към температурите, от което зависят и вятърът, валежите, настъпването на екстремуми на времето и пр. От няколко години сме в т.нар. минимум на Слънцето – „слънчев цикъл на магнитна активност“, т.е. минимум на слънчевото греене. Това означава, че интензитетът му е в най-ниската си степен. И въпреки това температурите продължават да се повишават навсякъде по света. А би следвало да имаме период на охлаждане, т.е. по-ниски глобални средни температури. Или когато имаш промяна в климата, има пряка промяна и в метеорологичната обстановка – както вие започнахте разговора с градушките, бурите и снега. Това, което някога се е случвало в доста рядък отрязък – например веднъж на няколко десетки години, сега вече е често случващо се явление. И да отричаме, че има усложнения, след като има хиляди научни доказателства навсякъде по света, е големият проблем в ситуацията с глобалното затопляне. Трябва да разберем, че изменението в климата не е задължително да означава по-сух, по-топъл или по-влажен климат. Затова е промяна – промяна от естественото, от цикличното, от постоянното, от това, което сме свикнали да имаме като усещане за времето. Най-разпространеният климат на планетата е студеният модел. Ние, попадайки в географските ширини на умерено континентален климат, сме свикнали да имаме четири сезона с ясни проявления – топло, студено, дъждовно и т.н. Докато на север например е ясно – студена зима, хладно лято, а у нас всяка рязка промяна в климата ни се струва много по-осезаема. Рискът идва от това, че самите екосистеми и ние като биологичен вид сме се адаптирали към тези най-благоприятни условия, в които имаме редкия шанс да живеем. Ние тук влизаме в един цикъл на екстремуми на времето – от това да имаме необичайни явление през зимата, като липса на сняг и пролетни температури през януари, до това, на което през последните години ставаме свидетели – да няма пролет, да има дълги засушавания, горещи вълни и пр. Арктика. Глобалното затопляне носи „политическа зима“ Ще го кажа като пчелар: пчелите в пролетния сезон, когато времето трябва да е тихо, спокойно, трябва да летят. Всичко трябва да цъфти и да се размножава. Но когато излезе една буря с ураганен вятър – това, което виждаме все по-често – полените и прашецът биват ответи. Този вятър де факто лишава растенията от функцията размножаване и в случая пчелите от възможността да ги опрашват. И какво се получава? - Имаме топла зима, в която пчелите не спят, минат ли температурите един-два градуса, излизат и започват да търсят вода и храна. Разбира се, през януари нищо не цъфти, но всяко излизане на пчелите по това време означава за тях разход на енергия – унищожават зимните си запаси. В крайна сметка тези микро промени влияят върху качеството на живот, върху размножаването на видовете, върху възможността екосистемите да функционират правилно и да осигуряват баланс в природата. Все още нямаме изчезнала екосистема. Но ще дам пример със Западна Стара планина – Берковският балкан, който е известен в Европа горски регион със своите много качествени вековни букови гори с дървета на по 300-400 години. Когато се случва снежна буря в късна пролет, както беше миналата година, когато пада огромно количество сняг, а дърветата вече са започнали да се разлистват, снеголомът буквално ги прекърши като клечки за зъби. С други думи тази устояла на времето вековна гора изведнъж просто един ледолом и един снеголом я събориха. Тези екстремуми на времето правят екосистемите много уязвими. Веднага след като това с гората се случи, започват да навлизат вредители. След кратък период от време гората започва да се разболява, загиват старите устойчиви дървета. Това е валидно за всяка една екосистема. Същото е и за високопланинските езера в Рила и в Пирин – те претърпяват промяна в химическия състав, появяват се водорасли. По време на Балканските и двете световни войни горите, които са били в близост до градовете и селата, в голяма степен са били изсечени като енергиен ресурс. В следствие имаме изкуствени насаждения от бял и черен бор, правени в средата на миналия век с цел справяне с ерозията. Това са т.нар. пионерни видове, могат да се адаптират при трудни условия. Сега обаче те съхнат. По няколко причини – първоначално е трябвало да бъдат посадени докато укрепне почвата и след това да се подменят с типичния за дадения регион вид. Това обаче не се е случило и сега тези гори са останали самоподдържащи се. А когато няма грижа за изкуствените насаждения, те стават много уязвими на вредители и болести. На практика това, което виждаме в момента е, че влиза короядът и дърветата масово изсъхват. Каква е връзката с климатичните промени – короядът умира, само когато има дълъг студен период. И понеже такива дълги периоди от минус 10-20 градуса почти няма вече, короядът не умира, бързо се размножава и завзема нови територии. До 2030 г.: климатичното затопляне ще изяде 80 милиона работни места Мога да дам и още примери. Имахме пилотен проект, с който искахме да тестваме дали биомасата от влажните зони - блатата – основно папур и тръстика, могат да се превърнат в енергиен ресурс на местно равнище за производство на пелети и брикети. Косенето на тръстика става по много сложен начин – през зимата, със специална косачка, вид трактор, когато блатото замръзне, защото иначе няма как да влезеш. Когато не е замръзнало това се извършва се с т.нар. водни комбайни, много скъпи машини, каквито в България няма. Точно така. За да влезе тракторът трябва да е имало минусови температури от по минус 15 градуса поне десет дни, за да се образува дебел лед. Няколко са основните модели, които прогнозират данните за Балканите и конкретно за България, но всички те са обвързани с евентуални по-големи промени. 70% от циклоните и антициклоните произхождат от Атлантическия океан и Средиземноморието, вторите носят обилните валежи. Останалите 30 на сто се случват, когато се смени наклонът на оста на планетата и дойде зимата и тогава започват да нахлуват студени потоци от север. Едната от теориите е, че с намаляването на скоростта на течението Гълфстрийм, което дава топлият климат за Северозападна Европа, тези валежи ще се променят като цикъл и интензитет и като период и това неизбежно ще повлияе и времето на Балканите. Това вече е факт. Скоростта на Гълфстрийм е спаднала с около 19-20%. Най-лошата прогноза е, че ще спре, а случили се това означава рязко застудяване, нещо като мини ледникова епоха, в т.ч. и при нас. Поне такива прогнози дават компютърните модели, а вече има и доста филмови продукции по тази тема. Другата прогноза обаче е, че от екватора нахлуват по-големи топли въздушни маси. Виждате и вече колко често имаме прах от Сахара, който преди беше екзотика. Само през изминалите два месеца го имаше два или три пъти. Т.е. ще идва по-топъл и сух климат. Защото се намираме между севера и юга. Вторият закон на термодинамиката – законът за обмяната между топло и студено. Във физическите закони няма постоянно състояние, има постоянно движение. Попадайки в този географски пояс ние се намираме в непрекъснат цикъл между топло и студено, именно затова не е сигурно, кое ще надделее. Въглищата на глобално ниво от 200 години насам са основният енергиен източник на човека, а през последния век са основния източник и за производство на електрическа енергия. Добрата новина е, че имаме много алтернативи, лошата новина е, че не можем да се откъснем от тези въглища, толкова лесно и бързо, колкото се налага да го направим. Много е трудно да ги изведем от употреба – не може да стане бързо и евтино, като социалната гледна точка също е сериозен аспект. От вече близо 20 години профсъюзите налага термина „справедлив преход“, който от 2015 г. влезе и в Парижкото споразумение за климата и се превърна в глобален термин. Справедлив преход за въглищата означава „да, ние съзнаваме, че имаме проблем с въглищата, които отделят 70% за глобалните емисии парникови газове и трябва да се намери устойчив начин за извеждане на въглищата от производството електроенергия“. Това няма да се случи за 10 години, на всички е ясно, но също е ясно, че нямаме и много повече време и трябва отсега да започнем да действаме, за да се успеем да преодолеем този проблем. Към този термин WWF добавя, че преходът трябва да е справедлив, както за хората, така и за околната среда. Специално българските въглища са едни от най-лошите от гледна точка на ефективност. Богати са на сяра, на пепелно съдържание, на токсични вещества, ниско калорийни са, т.е. те са младоформирани въглища. И да - имаме алтернативи в България. Наистина управляващите ги е страх да си признаят, че е въпрос на правилно дългосрочно планиране. Този процес и този дебат трябваше вече да са започнали, защото иначе всъщност лъжем самите си, защото нямаме избор и утре просто поредната мина или централа ще бъдат затворени. Процесът в глобален мащаб е въглищата да излизат от употреба, случва се вече в целия свят. И колкото и да ги пазим, ще можем да ги пазим още пет, десет, двадесет години. След това няма да можем. Така е – въпрос на спекулации и популизъм. Факт е, че ВЕИ се превърна в мръсна дума, но е факт и че който се е допрял до тази технология е видял ползите от нея. Ние трябва да определим срок и да намерим баланса как да изведем тези въглища, да намерим решение и на социалния въпрос - къде ще отидат да работят тези хора, да решим какви са алтернативните икономически дейности и да се справим и с екологичните последици от въгледобива. Много е важно да се знае, че тези хора не са точно миньори, говорейки за Бобов дол, но и за Стара Загора. Добивът е открит и там работят инженери, оператори на специални машини – висококвалифицирани кадри, които много лесно може да бъдат профилирани в други области. Стогодишната Лизел, която се впусна в политиката заради климата Въпросът е, че въглищата като енергиен източник може да бъдат заменени от друг тип енергиен източник – слънце, вятър, биомаса, складиране на енергията в батерии... Ако разгледаме въглищата като монополист и възможността на всички други технологии, всъщност нашите управляващи ги е страх някой да не им разбие този монопол, тъй като въглищата са подземно богатство, т.е. собственост на държавата Всички енергийните алтернативи (вятър, слънце, биомаса) всъщност не са монополизирани и никой не ги притежава, което дава реален шанс на домакинствата, на бизнеса, на цели населени места, да се откъснат от монопола и да станат енергийно независими, което всъщност ще промени цялостно икономиката, и въобще ролята на хората. Сега всички сме просто консуматори, а в бъдеще ще бъде, производители, доставчици и консуматори. Новите технологии не само са по-ефективни, но и цената им намаля с 80% през последните 5 години, и продължава да пада. Първото правителство на Борисов падна заради цената на тока и оттогава поддържаме енергийната система в един изкуствен баланс и на занижени цени. Въпросът е кога ще осъзнаем, че бойкотирайки естествените иновационни процеси на развитие, всъщност се превръщаме в слабо развиваща се икономика. А българската икономика като малка икономика има този реален шанс бързо да се превърне в икономически и енергиен лидер. Нямаме нужда от много енергия както една Турция например. Имаме близо 12 000 мегавата инсталирани източници, а консумираме между 2000 и 7000 в най-големия пик. Конкуренцията е кой колко произвежда и най-големият проблем е, че държавата се опитва да дава на всички, което създава изкуствени, непазарни условия, т.е. ние продаваме евтината си енергия, защото само тя е конкурентна. Проблемът е, че това ни превръша в неконкурентна икономическа единици, която има продажби заради непазарни механизми и субсидирани технологии, което е неправилно, даже забранено от ЕК. Давам ви пример, за да произведем една химикалка ни трябва четири пъти повече енергия от средното за Европа. Ние пилеем енергийни ресурси, следователно няма как да станем по-богати  по-конкурентни. И ако тази химикалка струва един лев в България и един лев някъде на Запад, единственият начин да държи тази ниска цена тук е в ниското заплащане на труда. Това е все едно колата ни да харчи 15 на сто и 5 на сто. Когато твоята кола харчи 15 на сто, ти ще отидеш за Х пари до морето, а аз за три пъти по-малко от теб. И когато двамата отидем на почивка на морето, аз ще имам много повече средства, т.е., когато се научим да пестим енергията, ще станем по-конкурентноспособни, и по-богати, няма да пилеем ресурси. Това е първото изискване, към цялата икономика, да запушим пробойните, за да спре изтичането на обществените и финансовите блага. Да, можем. И това означава цялата икономика, не само енергетиката, а и земеделието, туризмът да се адаптират към новите условия. Но в енергетиката е най-трудно, защото тези конвенционални енергийни източници имат много преки и скрити субсидии, не само в България. Близо 70% от всички субсидии по света отиват за въглища, газ и петрол. С това правителствата контролират цените на цялата гама от икономически продукти. С енергетиката е най-трудно защото там говорим за огромни пари, които дори не можем да си представим. Финландия спира добива на енергия от въглища след 10 години Слабо известен факт е, че на 1 януари – след около половин година, трябва да предоставим стратегия за пълна декарбонизация на икономиката и енергетиката до 2050 г. Този план казва кога ще затворим мините за въглищата и каква ще е заместващата технология, каква ще е социалната цена, кога ще достигнем енергийната ефективност според европейските стандарти, но също и какво ще стане със законодателството - кога ще направим промяна в транспорта, строителството; как опазваме околната среда. И това трябва да е обвързано със срокове – в година Х по технология У ще се случи това и това. Добрата новина е, че иновациите и новите открития се случват всеки ден. Никой не си е представял преди 10 години, че ще сменим телефоните с бутони с тъчскрийн. Тук скептиците за глобалното затопляне казват – абе няма да правим нищо, ще чакаме да го измислят. Истината е, че дори нещо да се открие, то не може толкова бързо да промени едно общество и една икономиката. Такива процеси винаги отнемат едно-две поколения. Трудно, но постоянно. На всички нива и на всички континенти. Добрата новина е, че зелените теми и зелените политики дори като политическо представителство също растат нагоре. Въпреки популистките вълни. Вижте само резултатите от европейските избори. Зелените и зелените политки, в частност климатичните политики, са големите победители в тези избори. Тази борба ще се случи въпреки всички бариери, в т.ч. от властимащите и бизнесмените, които не желаят да се променя света, само защото имат някаква полза, най-често икономическа и финансова. Промяната може да бъде контролирана за кратък период от време, но не може да бъде спряна. Най-големите печеливши, ще са тези, които отсега действат по този подход, а най-губещите ще са онези, които издигат изкуствените стени и целенасочено не желаят да се включат в промяната и енергийната еволюция. В очите на мнозина тя прилича на революция, поради което те не я харесват. За съжаление второто е и случващото се основно у нас, което всъщност обрича страната не на възход, а на още по-сериозни демографски и икономически предизвикателства. ----- Арктика. Глобалното затопляне носи „политическа зима“ До 2030 г.: климатичното затопляне ще изяде 80 милиона работни места Стогодишната Лизел, която се впусна в политиката заради климата Финландия спира добива на енергия от въглища след 10 години", "date": "2019.07.28", "title": "Не е сигурно дали заради климатичните промени у нас ще е топло или студено"}
{"url": "https://clubz.bg/85984-trymp_obmislq_da_obqvi_antifa_za_teroristichna_organizaciq", "text": "Президентът на САЩ Доналд Тръмп заяви, че обмисля да обяви крайнолявата антифашистка група \"Антифа\" и бандата МС-13 за терористични организации, предадоха ДПА и ТАСС. Това ще улесни работата да полицията, смята президентът. Тръмп неведнъж е критикувал крайнолявата група, като неотдавна определи членовете й като \"болни, лоши хора\" на предизборна среща в Северна Каролина. В средата на този месец републиканските сенатори Тед Круз и Бил Касиди внесоха резолюция, призоваваща за определянето на Антифа като терористка организация. Според тях членовете на движението са \"терористи, склонни към насилие маскирани побойници, които \"се борят против фашизма\" с истински фашизъм\". Камарата на представителите осъди расистките изцепки на Тръмп В резолюцията на Круз и Касиди се припомня за нападението срещу консервативния журналист Анди Нго по време на протест в Портланд, където се стигна до сблъсъци между леви и десни протестиращи. \n\tВ САЩ движението \"Антифа\", съкратено от антифашист, е събирателно название на всички антифашисти, отбелязва ТАСС. Бандата МС-13, или \"Мара Салватруча\", е създадена през 80-те години в Лос Анджелис от бежанци от Централна Америка. Смята се, че днес има хиляди членове, припомня Асошиейтед прес.  Иска да е Уинстън Чърчил, но е британският Доналд Тръмп Тръмп обаче е известен с подкрепата си за други радикални организации и групи в САЩ. През 2017 г. той защити неофашисти и крайни националисти в протестите в Шарлътсвил, Вирджиния.  Иска да е Уинстън Чърчил, но е британският Доналд Тръмп", "date": "2019.07.28", "title": "Тръмп обмисля да обяви \"Антифа\" за терористична организация"}
{"url": "https://clubz.bg/85997-73_poleta_otmeneni_zaradi_protest_v_barselona", "text": "73 полета са отменени днес, след като наземния персонал на авиокомпания \"Иберия\" обяви стачка в Барселона, Испания, съобщи \"Фокус\". Испанските власти призоваха компанията да поддържа минимално ниво на работа. Испания се приближава към четвърти избори за последните 5 години Според профсъюзите има изключително натоварено работно време и липсва диалог с ръководството на местната компания. Международното летище в Барселона е второ по големина в Испания - след това в Мадрид. Стачка на скандинавските пилоти блокира близо 300 000 пътници През 2018 г. минават 50,1 млн. души, рекорд досега. Стачка на скандинавските пилоти блокира близо 300 000 пътници", "date": "2019.07.28", "title": "73 полета отменени заради протест в Барселона"}
{"url": "https://clubz.bg/85938-kachestvoto_na_obrazovanieto_e_po_vajno_ot_praznite_mesta", "text": "Както всяка година, много публични университети привличат внимание с обявяването на поредната вълна на прием, с надежда да успеят да се сдобият с още неколцина нови студенти в началото на новата академична година, и покрай това да позакърпят бюджетите си. Закономерно, това е съпроводено от звучно цъкане с език от страна на всички наблюдатели, които са наясно с неспособността на висшите учебни заведения да запълват дори планираните си места, та камо ли допълнителните, независимо колко ниско са заложени критериите за прием. Тъй като това е казус, който не е от вчера, и причините за него не са се променили чувствително, в този текст ще се съсредоточим върху няколко други свързани проблема, които като че ли остават на заден план.    Целта на реформата във финансирането на висше образование е именно да се прехвърли фокуса на управлението на системата от механичното броене на студенти, часове, курсове и специалности към постиженията на студентите, придобитите знания и умения и последвалата им реализация на пазара на труда. След това обаче се повяват списъците със защитени и приоритетни специалности, както и всякакви други изключения, които на практика обезсмислят новия принцип. Освен излишна сложност на регулацията и де факто контра на реформата във финансирането, те създават допълнителен мотив университетите да полагат усилия, не толкова да предложат възможно най-доброто образование на студентите си, колкото да се сдобият с благоволението на администрацията за включване на специалностите им в списъците с изключения.    И през последната година основният интерес на студентите остава съсредоточен върху специалностите от областта на икономиката, администрацията и социалните науки, което важи с особена сила за жените. Същевременно, основното търсене на пазара на труда все повече се съсредоточава в техническите, математическите и инженерните специалности (STEM) и няма изгледи тази тенденция да се промени в близко бъдеще. Част от причината за това е конкуренцията на алтернативното образование (школи, кръжоци и подобни), особено що се отнася до ИТ специализация, и в този смисъл ако искат да са конкурентни университетите, следва сериозно да помислят как да повишат качеството и привлекателността на тези си специалности. Длъжни сме тук да маркираме изменението в баланса на търсенето на висше образование в полза на STEM специалностите за сметка на хуманитарните през последните няколко години, но въпреки това то продължава да е далеч от търсенето на пазара на труда.  Това не важи за всички факултети и всички университети, но мнозинството не обръщат особено внимание на по-нататъшната реализация на студентите си. Разбира се, „вината“ е споделена между работодателите и университетите, тъй като нито едната от двете страни не полага достатъчно усилия, за да изгради мост между образование и работа. Тук може да се мисли за по-силно застъпване на стажове на реални работни места в хода на обучението, както и за по-активна подкрепа от страна на работодателите на самия образователен процес.  Понастоящем, немалка част от академичната общност се съсредоточава почти изключително върху процеса на преподаване, и оставя настрана научната дейност. Това личи доста ясно от сравненията, включени в европейския индекс на иновациите, в който българските научни изследвания са сред най-малко цитираните, а страната се нарежда на последните места по участие в международни научни екипи. Това е резултат както от общата липса на провеждане и публикуване на изследвания, така и на навика да се пише на български език и да се публикува в слабо четени (и редактирани) издания на самите университети. От липсата на научна дейност обаче страда и образователният процес, тъй като преподавателите често са далеч от последните развития в сферите си. Тук е необходимо предоставяне на по-силни стимули за научна дейност, но обвързана с релевантността и влиянието на резултатите от нея.  Вероятността дори водещите български университет да се конкурират с тези във Великобритания или Швеция не изглежда прекалено голяма. Възможна стратегия е обаче прицелването в студенти от трети страни, особено от бившия Източен Блок, които търсят достъп до по-добро образование от това в държавите си, както и европейски дипломи. Това няма как да стане обаче без засилване на програмите на чужд (най-вече английски) език и улесняването на административните процеси за допускане на студенти извън ЕС до българското образование. Разбира се, пречки пред развитието на такива програми са както относително ниското качество на висшето образование като цяло, така и дефицитът на преподаватели, които могат да водят курсове на чужд език. Гореизброените пет проблема далеч не са изчерпателни за състоянието на висшето образование. Решаването дори на един или два от тях обаче е за предпочитане пред  поредното обсъждане защо няма студенти (при това без да сме чели данните за демографските и миграционните процеси), и би помогнало значително за подобряването на качеството на образованието във вузовете.", "date": "2019.07.28", "title": "Качеството на образованието е по-важно от празните места"}
{"url": "https://clubz.bg/85985-40_000_litra_petrol_se_razlqha_kraj_chili", "text": "Около 40 000 литра петрол се изля вчера край Чили след инцидент при терминал на минна компания на патагонския остров Гуарельо, съобщиха властите, цитирани от Франс прес. Разливът е станал в зона, известна с чистотата на водата си и с богатата си екосистема, в най-южните части на Чили. В същия района работи Тихоокеанската минна компания (CAP), една от най-големите в страната. Военни кораби от чилийския флот бяха изпратени, за да помогнат за ограничаване на щетите. С тях пътува и екип от специалисти в борбата със замърсяването. Местните власти започнаха разследване на причините за инцидента.", "date": "2019.07.28", "title": "40 000 литра петрол се разляха край Чили"}
{"url": "https://clubz.bg/85986-es_protestira_sreshtu_arestite_v_moskva", "text": "ЕС заклейми арестите на протестиращи в Москва. Късно снощи бе разпространено   на говорителя на Федерика Могерини – върховния представител на Съюза за външната политика и сигурността. Поводът бе задържането на над 1000 души, протестирали пред кметството в Москва заради недопускането до изборите на опозиционни кандидати. От Европейската служба за външна дейност (ЕСВД) припомнят, че тези права са залегнали в руската конституция и че очакват те да бъдат гарантирани. В центъра на Москва скандираха: \"Путин, оставка\". Над 1000 са задържаните За за представляват предстоящите рез септември местни избори в Русия истински демократичен процес, е от съществена важност да бъдат създадени условия за равни начала.", "date": "2019.07.28", "title": "ЕС протестира срещу арестите в Москва"}
{"url": "https://clubz.bg/85992-patriotite_da_si_spomnqt_deviza_na_upravlenieto_zove_daritkova", "text": "Патриотите трябва да си спомнят девиза на управлението - \"България над всичко\". Това заяви лидерката на парламентарната група на ГЕРБ Даниела Дариткова в ефира на БНР. \"Атака\" на Волен Сидеров бе изключена от малката коалиция \"Обединени патриоти\" от партньорите си - НФСБ и ВМРО.  \"Атака\" вън от Обединени патриоти, Сидеров - и от парламентарната група  Дариткова подчерта, че ГЕРБ търсят кандидати за местния вот, които не само следват политиката на ГЕРБ, но и са одобрявани от гражданите. Не стана ясно защо двете биха могли да си противоречат. Депутатката коментира и сделката за нова изтребители, над чието ратифициране вето наложи държавният глава Румен Радев. То бе преодоляно от управляващите с помощ от ДПС, но е възможно президентът да наложи вето и на приетите след това промени в бюджета, с които се изплаща скъпата покупка. Според Дариткова това би било проява на \"лош политически вкус\".", "date": "2019.07.28", "title": "Патриотите да си спомнят девиза на управлението, зове Дариткова"}
{"url": "https://clubz.bg/85996-iztekli_li_sa_dannite_ni_moje_da_proverim_i_po_telefona", "text": "Вече и с набиране на телефон  можем да проверим дали данните ни са изтекли след хакването на Националната агенция на приходите. НАП първоначално пусна след сериозно бавене уебсайт, в който въвеждаме ЕГН и телефонен номер и получаваме на СМС информация дали са изтекли данните ни. Но не и какви. Проблемите около хакването на НАП не са един и два, а (много) повече Това обаче работи само с български номер, затова сега, за да улеснят българите зад граница, те предлагат и проверка с обаждане. Това става на номер (+359/2) 9859 6801, а на единния телефонен номер за цялата страна 070018700 гражданите и представителите на фирми могат да получават актуална данъчна и осигурителна информация. Обаждането от мобилни телефони струва колкото по стандартнат тарифа на оператора.  Ново от НАП: Не сменяйте лични карти, а пароли - за всеки случай Запитвания могат да се пращат и на мейл адреса infocenter@nra.bg.     Ново от НАП: Не сменяйте лични карти, а пароли - за всеки случай", "date": "2019.07.28", "title": "Изтекли ли са данните ни? Може да проверим и по телефона"}
{"url": "https://clubz.bg/85995-hilqdi_se_zastrahovat_sreshtu_otvlichane_ot_izvynzemni", "text": "Над 6000 американци са подписали полици, с които ще им бъдат изплатени 10 милиона долара в случай на отвличане от извънземни същества, съобщава в \"Мирър\". Странната застраховка се предлага от компанията \"Сейнт Лорънс\" със седалище в гр. Алтамор спрингс в щата Флорида. Тя ще предлага защита на клиентите си при посещение на места, свързани със \"зелените човечета\", като например Зона 51 в Невада. Извънземни край летящата чиния на Бузлуджа Заявките за този вид застраховане рязко скочиха, след като се разбра, че ще се организира масов събор в близост до Зона 51, където се твърди, че американските военни изследват извънземния живот, НЛО и всякакви паранормални явления. Сбирката е предвидена за 20 септември, като на нея се очаква да се стекат 2 милиона фенове на космическите пришълци. Застрахователната компания предлага и застраховки срещу астероиди, срещу прераждане и срещу щети, претърпени в Зона 51. Засега само двама души са поискали да им бъдат заплатени компенсации след отвличания, като единият от тях е представи полароидна снимка на извънземните извършители. В застрахователната полица обаче има уловка. Жертвите на застрахователното събитие наистина ще получат обезщетение от 10 милиона долара, но то ще се изплаща по 1 долар на ден в продължение на 10 милиона години.", "date": "2019.07.28", "title": "Хиляди се застраховат срещу отвличане от извънземни"}
{"url": "https://clubz.bg/85966-kak_trymp_se_prevyrna_v_borec_sreshtu_rasizma_a_shveciq_v_negovo_ognishte", "text": "Швеция. Какво ви идва наум, когато чуете тази държава? Аз се сещам за ИКЕА, кучия студ и образец за толерантност към малцинствените групи в обществото. Първите две не мисля, че се нуждаят от обяснение. За последното мога да посоча демографския състав на държавата (25 процента от жителите са с чуждестранен произход) и да напомня, че по време на мигрантската криза между 2013 и 2015 г. тя прие най-много бежанци на глава от населението (въпреки че после затегна контрола по границите). Последното обвинение, което някой с всичкия си акъл би отправил срещу страната, е, че е управлявана от расисти. Социалдемократите? Вие трябва да се шегувате! През юли 2019 г. обаче представата на много американци за Швеция радикално се измени и за това спомогнаха прочут американски рапър, счупени слушалки и уличен пердах.  Сцената на първото действие са улиците на Стокхолм. Разхождаме се на 30 юни заедно с прочутия чернокож рапър А$AP Rocky и антуража му, които убиват време преди участието на изпълнителя на музикалния фестивал Smash. Не щеш ли идилията на групата е нарушена от двама мести жители, които, по думите на американците, ги следят и постоянно им се изпречват на пътя. От публикуваните видеа на 2 юли безспорно можем да направим следните наблюдения: На 3 юли рапърът и още двама от американците са арестувани, като ги заплашва 2-годишна присъда. Според лекторa по право от Университета на Стокхолм Денис Мартисон много по-вероятно е тримата да прекарат между 3 и 5 месеца зад решетките. A$AP Rocky посочва, че първоначалният подход към двамата шведи е бил учтив и че последвалото насилие е било проява на самозащита. Позицията на нападнатите е ясна: „Ние бяхме нападнати“.   Шведският прокурор Даниел Сунесон заяви, че е имал осигурен достъп   от качените в интернет. Допълни, че разполага и със свидетелски показания на очевидци и че е повдигнал обвинения срещу тримата американци, . Швеция поднови следствието срещу Джулиан Асанж (ВИДЕО) Разбира се, подобна история не може да бъде задържана като дух в лампа (или бутилка) и е раздухана из целия свят. Важно е да се уточни, че в Швеция не съществува възможността арестант да бъде освободен под гаранция. Според Мартинсон често някои от арестуваните за по-леки престъпления са пускани, след като е изтекло две трети от наказанието. На 8 юли адвокатите на A$AP Rocky се опитват да убедят Върховния съд на Швеция да го освободи от затвора заради   условия в килията. Мениджърът му настоява, че зданието е и че съкилийникът на рапъра  . Има и публикувана снимка от килията. Молбата обаче не е уважена и рапърът е принуден да остане, въпреки уверенията си, че няма да се качи на първия самолет за Америка. На сайта   веднага е създадена петиция, която призовава за освобождаването на A$AP Rocky. Тя носи името JusticeForRocky и на 28 юли под нея са се подписали повече от 634 000 души. Тук настъпва и прелюбопитната част от историята – редица американски политици и рап изпълнители с милиони последователи в социалните мрежи настояват, че расата на изпълнителя е причината за продължителното му задържане. Те припомнят задържането през май 2018 г. в Стокхолм на белия рапър и близък приятел на A$AP Rocky – G-Eazy. Тогава фен се опитва да се снима с него във ВИП зоната на нощен клуб без да е получил разрешение.  Изпълнителят побеснява и замахва юмрук към неканения гост, но вместо него удря един от бодигардовете на заведението. При ареста му полицаите го хващат с приблизително половин килограм кокаин, a полицаите забелязват, че има  . Той признава вината си по обвинения за  За наказание е осъден на две години пробация, плаща 9000 долара глоба и 740 долара обезщетение на ударения охранител. Напуска затвора два дни след арестуването му. Според някои американци разликата в отношението на шведските органи към двамата рапъри разкрива, че правораздавателната система на държавата е расистка. Самият G-Eazy подкрепя тази теория. След като на 19 юли престоят на A$AP Rocky в ареста бе удължен със седмица, белият рапър обвини за решението  . Забележете, че поста му в инстаграм е харесан от повече от 550 000 души.     Рапърът 2 chainz също се присъедини към движението за освобождаване на A$AP Rocky и публикува туит, в който твърди, че  Поне трима чернокожи американски рап изпълнители обявиха, че повече никога в кариерата си няма правят концерти в Швеция. Най-известният сред тях е Tyler The Creator, който публикува още на 8 юли следното съобщение в туитър: Доста по-умерен в коментара си бе Род Стюарт, който има съвместно музикално парче с A$AP Rocky. Същевременно няколко конгресмени от Демократическата партия също подкрепиха идеята, че причината за продължителния арест е расизъм срещу чернокожия изпълнител. Адриано Еспайлат, който е избран от региона на Харлем - родния на A$AP Rocky, осъди властите на Швеция по време на пресконференция. По време на същата пресконференция говори и друг демократ от Камарата на представителите – Хакийм Джефрис. Той използва цитат на Мартин Лутър Кинг: На сцената излезе и трети актьор. Той е сред най-провокативните представители на американския шоубизнес въобще – рапърът и продуцент Кание Уест. Уест е нещо като българския Криско само дето единият от тях има за личен приятел Доналд Тръмп. И той не е родом от Габрово. Чернокожият рапър бе подложен на сериозна критика, след като преди няколко месеца гостува на държавния глава в Белия дом и носеше прочутата червена шапка с надпис „Направи Америка отново велика“. Така на 19 и на 20 юли държавният глава на САЩ публикува две съобщения в туитър, чрез които уведоми последователите си в социалната мрежа, че лично е говорил с Кание Уест и \"талантливия шведски премиер\" и че очаква скоро A$AP Rocky да бъде освободен. Едва ли републиканецът се е нуждаел от особено много увещания – колко често се отваря възможност на президент да спечели одобрението и на демократите (като защити представител на афроамериканците) и на републиканците (като защити американски гражданин). Съпругата на Уест Ким Кардашиян използва туитър на 19 юли, за да благодари на държавния глава, Джаред Къшнър и Майк Помпео за оказаната помощ. На 25 юли се оказа, че ще се води дело срещу A$AP Rocky и другите двама американци за нападение. То започва на 30 юли. Съдът отказа да го освободи, за да не избяга от страната. Тръмп светкавично реагира в туитър. Вторият туит е харесан от повече от 300 000 души. Естествено Швеция е принудена да реагира на атаката на държавния глава на САЩ. Отговаря бившият премиер на страната Карл Билд. Острият отговор със сигурност се е харесал на Тръмп. Така той изглежда по-прогресивен от Швеция - де факто по-религиозен от папата. Сега обвиненията, че е расист, ще загубят инерцията си.  Тръмп: Не съм расист! И то в много подходящ момент - точно след като цялата Демократическа партия му се нахвърли, заради това, че пожела на конгресменката Илхан Омар (която е родом от Сомалия) да се върне обратно в  .  Камарата на представителите осъди расистките изцепки на Тръмп Дали действително причината за задържането е расизъм? По-скоро - не. Срещу чернокожия бодигард на A$AP Rocky няма повдигнати обвинения, а такива можеше да се скалъпят, ако беше толкова наложително. На видео се вижда как раздава юмруци срещу единия от шведите. Да не говорим, че не е редно да се сравняват два несвързани казуса и от това да се правят генерални изводи за цяла една държава. Дори ако шведските прокурори или съдии са допуснали непростима грешка при случая G-Eazy, това не означава, че трябва да освободят смятаните от тях за нарушители на закона, за да постигнат някаква ненормална форма на расово изравняване.  О. Дж. Симпсън не бе осъден за двойното убийство на бившата си съпруга и приятеля ѝ, въпреки десетките доказателства, сочещи вината му. Ако намерим подобен казус, в който бял американец получава наказателна присъда (не би било трудно), това едва ли ще означава, че в Америка има  Трябва да мине време, за да разберем дали шведската прокуратура ще успее да докаже извън всякакво разумно съмнение вината на тримата американци. Любопитно е обаче колко лесно се сменят полюсите. От отявлен расист, който гони американските граждани обратно към   за отрицателно времеТръмп се превърна в борец за правата на  От символ на мултикултурализма и образец за спазването на правата на човека - Швеция бе принизена до статуса на расистка държава. Явно някой ни е проклел - живеем в твърде интересни времена. --- „Генерация Z“ – с подкрепата на „Америка за България“ Тръмп: Не съм расист! Камарата на представителите осъди расистките изцепки на Тръмп „Генерация Z“ – с подкрепата на „Америка за България“", "date": "2019.07.28", "title": "Как Тръмп се превърна в борец срещу расизма, а Швеция - в негово огнище "}
