{"url": "http://clubz.bg/69809-borisov_za_migrantite_moje_da_im_haresa_v_bylgariq_ne_e_germaniq_no_se_razvivame_dobre", "text": "Държавите на първа линия не могат да понасят цялата тежест на бежанския поток, потвърди позицията си по въпроса с мигрантите бълраският премиер Бойко Борисов в Брюксел, където държавите членки на ЕС се събраха, за да обсъдят проблемната тема. Не сме съгласни с връщане на мигрантите по първоначална регистрация Българският премиер изтъкна добрите резултати на страната при охраната на границите и отбеляза: Въпросът с мигрантите се превърна в централен за Европейския съвет в Брюксел след като германското правителство настоя значителна част от над единия милион, които пристигнаха в страната след 2013 г., да бъдат върнати обратно в т. нар. държави на първа линия като България, Гърция или Италия. Без напредък в Германия. Заговори се за нови избори Това става, след като коалиционният партньор на германския канцлер Ангела Меркел – баварският Христиансоциален съюз (ХСС), поиска бързо разрешение на мигрантската криза. Германският министър на вътрешните работи Хорст Зеехофер, който е от ХСС, заплаши преди седмици, че ще връща принудително мигрантите, заловени на германската граница. Борисов предложи и европейска предупредителна система -  Италия обърка \"срещата за спасяване на Меркел\" Председателят на Еврокомисията Жан-Клод Юнкер изтъкна, че съюзът трябва да покаже уважение, когато иска от Африка да помогне с въпроса за мигрантите. Това бе и позицията на германската канцлерка Ангела Меркел, която заяви: Меркел добави, че защитата на външните граници е нещо, което обединява Европа и заяви, че европейските лидери ще обсъждат темите за \"Фронтекс\", за охраната на границите, за вторичната миграция. Председателят на Европейския съвет Доналд Туск каза при пристигането си в Брюксел, че от 2015 г. съюзът е успял да ограничи с 96 процента миграционния поток, защото е решил да сътрудничи с трети страни и да блокира незаконната миграция извън ЕС. Той призова срещата на върха да се фокусира върху европейските външни граници, в това число и върху проекта за платформи, на които да бъдат разполагани мигрантите. Ципрас готов на сделка с Меркел за връщане на мигранти Италианският премиер Джузепе Конте  , посветена на въпроса за миграцията, ако исканията на Италия не бъдат удовлетворени. Той каза, че Рим иска всички думи на солидарност по въпроса за миграцията да се изразят днес в конкретни действия. Той беше подкрепен от премиера на Холандия Марк Рюте, който предупреди, че Европа не е готова, в случай че миграцията започне отново да нараства.  Френският президент Еманюел Макрон се обяви за колективно справяне с проблема: Той призова и за модернизиране на тези споразумения. Унгарският премиер Виктор Орбан заяви, че \"основният въпрос не е миграцията, а демокрацията в Европа\". Той допълни, че \"въпросът е в това в какво вярват хората, в това какво трябва да се направи\". С него се солидаризира премиерът на Словакия Петер Пелегрини, който заяви, че най-големият приоритет е защитата на външните граници на ЕС. Премиерът на Чехия Андрей Бабиш също се обяви за укрепване на външните граници на ЕС и каза, че по негово мнение Италия, Гърция, Испания и Малта носят първостепенна отговорност за охраната на южните граници на ЕС. Той отхвърли инициативата на Италия всички страни в ЕС да споделят солидарността за спасяване на бежанците в Средиземно море и каза че корабите с бежанци изобщо не бива да напускат африкански пристанища по посока Европа. Без напредък в Германия. Заговори се за нови избори Италия обърка \"срещата за спасяване на Меркел\" Ципрас готов на сделка с Меркел за връщане на мигранти", "date": "2018.06.28", "title": "Борисов за мигрантите: Може да им хареса в България. Не е Германия, но се развиваме добре"}
{"url": "http://clubz.bg/69808-karakachanov_za_o_r_polk_dinev_ot_sv_vlas_toj_e_istinski_vyzrojdenec", "text": "Бизнесменът Йордан Динев заслужава орден „Стара планина” заради своята дейност по опазване на българската история. Това обяви вицепремиерът и военен министър Красимир Каракачанов на откриването на първия паметник на хан Тервел у нас в Свети Влас, цитиран от бТВ. Той придаде възрожденски привкус на делата на по-малкия брат Динев: „Какво е казал Дядо Вазов – Патриархът на нашата литература: „Всеки трябва да бъде полезен, кой с каквото може! Умният с ума, богатият – с парите.” За Левски остана да си даде живота. Ние сега трябва да уважаваме онези хора, които отделят от своите средства, за да възраждат българското национално достойнство… подобни хора заслужават уважение и заслужават отличаване, така мисля аз!”. Йордан Динев беше предложен в сряда от Министерския съвет за най-високото държавно отличие - орден \"Стара планина\" първа степен. Инициативата беше на Каракачанов. Както става ясно от мотивите, полковникът от резерва беше предложен \"за заслугите му за запазване и популяризиране на най-добрите традиции на Българската армия и Българската православна църква\". Лидерът на ВМРО се обърна днес към критиците на идеята Динев да получи орден: О. р. полк. Динев от Св. Влас с орден \"Стара планина\" Братята Йордан и Динко Диневи са известни основно с различните си проекти в хотелиерския и яхтения бизнес, а също и с участието си в местната политика чрез една от т.нар „бизнес партии” – МОРЕ, чиито опоненти твърдяха, че е дала на братята властта в Община Несебър През 2010 г. прокуратурата започна разследване на сделка, с която бившата фирма на Диневи „Венид Яхт”, оказала се собственост на техен съдружник, беше прехвърлена на безимотен мъж с 10 млн. лева задължения, напомня бТВ.", "date": "2018.06.28", "title": "Каракачанов за о. р. полк. Динев от Св. Влас: Той е истински възрожденец"}
{"url": "http://clubz.bg/69807-lotariq_s_bydeshteto_na_studentskata_tv_%E2%80%9Ealma_mater%E2%80%9C", "text": "Бъдещето на единствената у нас национална университетска телевизия „Алма матер“ е под въпрос след изненадващото уволнение на досегашния ѝ директор доц. Светлана Божилова и назначаването на поста на актьора Башар Рахал – без конкурс, без концепция и без известен опит в телевизия от другата страна на камерата. Телевизия „Алма Матер“, съществуваща от 2008 г.   е създадена от студенти за студенти и акцентира върху темите за култура, образование и младежки политики. От 2009-а има лиценз за национално излъчване. Телевизията работи съвместно с други европейски университетски медии по програмата „Еразъм+“ и нейни документални продукции са били излъчвали по БНТ, „България он ер“, „Европа“ и в чуждестранни медии като „Би Би Си“ и „TV5“. Съдържание продуцират не само студентите на Факултета по журналистика, но и студенти от редица други учебни заведения в страната. Директорът на „Алма Матер“ – преподавателката във Факултета по журналистика и масова комуникация   и неин дългогодишен ръководител Светлана Божилова, е издействала лиценза на университетската телевизия и спечелила финансиране за медията по четири европейски проекта – по последния от тях 1,2 млн. лв. В началото на юни Божилова бе освободена от длъжността си от ректора Анастас Герджиков – без да бъдат посочени мотиви, като ѝ е било изплатено дължимото обезщетение при неспазено предизвестие. Нейното място заема Башар Рахал – актьор с неголеми роли в българското и американското кино и водещ на хазартното предаване „Лотария България“. Решението е неочаквано и трудно обяснимо: Рахал не е телевизионер и не е известно да има опит зад камера. Може да се допусне, че това се прави с цел увеличаване популярността на университетската медия. Към момента тя не е конкурентоспособна, но това все пак не е и нейната цел – телевизията е насочена най-вече към студентите. Видимо е обаче желанието на университетското ръководство към подобрение на качеството на програмите в студентската медия, което в дългосрочен план щяло да ѝ донесе повече приходи. Проблемът е, че не се знае дали „Алма Матер“ ще продължи образователната си дейност, или по-скоро ще влезе в конкуренция с големите медии, залитайки към развлекателната сфера. Новият директор може и да се окаже подходящ за длъжността – но защо ректорът играе „лотария“ с избора му? Рахал не е избран с конкурс и не е представил предварително концепция за развитието на телевизията. По думите на Анастас Герджиков, новият шеф на медията е назначен с едномесечен изпитателен срок. При огледа на студиото в първите си работни дни, той се появява във ФЖМК с техническия директор на „Булсатком“, които не са страна по случая – техниката в залата е дарение от „Трансмедия“ и е на стойност 582 хил. лв. От Управителния съвет на телевизията смятат, че тя трябва да е пространство, в което студентите да могат да отразяват интересните за тях събития и теми. Сега обаче те се притесняват, че това ще бъде пренебрегнато от настоящия директор, тъй като по думите му, изразени пред тях, той „ “. Потърсен от „Площад Славейков“, Башар Рахал сподели, че в момента разработва концепция за телевизията и отказа да даде друг коментар по темата. Новата концепция обаче не трябва да влиза в противоречие с лиценза на телевизията, който е даден именно заради заявените образователни цели, а не за поредната развлекателна медия. В новата ситуация членовете на Управителния съвет на телевизията проф. Иван Илчев и проф. Албена Чавдарова са подали оставка. До края на месец юни новоназначеният директор трябва за представи пред Управителния съвет концепцията си. Междувременно ректорът Анастас Герджиков представи пред академичния съвет на СУ „Св. Климент Охридски“ доклад, в който предлага да бъде упълномощен за представителство на СУ и предприемане на действия за намиране на сериозен външен продуцент ( ) и подписването на договор със същия. Според предложението му СУ ще предостави на инвеститора програмно време в тв „Алма Матер“ за създаване и осигуряване на независими и съвместни предавания и продукции за период от 5 години. А изпълнителят се задължава да направи инвестиция в размер не по-малко от 10 млн. лв. за същия период. Реализацията и осигуряването на предаванията да се осъществява изцяло за сметка на изпълнителя. А положителната разлика между приходи и разходи на изпълнителя да се разделя поравно между СУ „Св. Климент Охридски“ и изпълнителя.", "date": "2018.06.28", "title": "Лотария с бъдещето на студентската тв „Алма Матер“?"}
{"url": "http://clubz.bg/69771-si_kym_sasht_i_pedq_zemq_nqma_da_otkysnem_ot_teritoriqta_si", "text": "Китай е ангажиран с мира и няма да причини хаос в света, но не може да се откаже дори от една педя от своята територия, заяви китайският президент Си Цзинпин на американския министър на отбраната Джим Матис, предадоха Ройтерс и ДПА. Според китайския президент общите интереси между двете страни са много повече от различията помежду им, но по териториалните въпроси не може да има отстъпки. Американският министър на отбраната каза, че САЩ и Китай са се съгласили да си сътрудничат, \"да управляват и контролират рисковете и различията и да избягват конфликти\". САЩ критикуват Китай за това, че милитаризира спорни острови в Южнокитайско море. Китай и други шест държави имат съперничещи си претенции към морето, а САЩ от време на време изпращат военни кораби във води, към които Китай има претенции, като част от маневри за \"свобода на корабоплаването\", предизвиквайки критики от Пекин. Матис пристигна на посещение в Китай в момент на засилващо се напрежение между Вашингтон и Пекин заради търговията. Китай също така е доста подозрителен към намеренията на САЩ по отношение на Тайван, който е въоръжаван от американците. Китай смята Тайван за част от своята територия. Въпреки разногласията САЩ търсят помощта на Китай за денуклеаризацията на Северна Корея след срещата на върха между американския президент Доналд Тръмп и севернокорейския лидер Ким Чен Ун по-рано този месец. Американският министър на отбраната Джим Матис пристигна по-късно в Сеул и увери Южна Корея, че САЩ няма да намаляват числеността на войските си на Корейския полуостров, предаде Асошиейтед прес. \"Ангажиментът на САЩ към Република Корея остава непоколебим и САЩ ще продължат да използват всички дипломатически и военни възможности, за да отстояват ангажимента си\", изтъкна Матис пред корейския министър на отбраната Сон Йон Моо, с когото се срещна в Сеул.  В Южна Корея САЩ имат 28 500 войници.  Целта на кратката визита на Матис в Сеул беше да се успокоят притесненията на Южна Корея след внезапната отмяна на големите съвместни военни учения, планирани за това лято. Те бяха отменени след срещата на върха на президента на САЩ Доналд Тръмп със севернокорейския лидер Ким Чен Ун. Матис каза, че ангажиментът на САЩ включва запазване на \"сегашните нива на американски военни сили\" на полуострова. Той е защитил пред южнокорейския си министър решението на президента Тръмп да отмени ученията с аргумента, че това увеличава възможностите за дипломатически преговори, предаде Ройтерс. Матис е изтъкнал, че военните сили на САЩ и Република Корея ще останат \"обединени, бдителни и в готовност\". Но Матис трябва да обясни как САЩ ще поддържат готовността на американско-южнокорейските сили, които отдавна се гордеят, че, ако се наложи, са в състояние незабавно да влязат в бой, отбелязва БТА.  Миналата година в ученията \"Фрийдъм гардиън\" (\"Пазител на свободата\") участваха 17 500 американски войници и над 50 000 южнокорейски военнослужещи.", "date": "2018.06.28", "title": "Си към САЩ: И педя земя няма да откъснем от територията си"}
{"url": "http://clubz.bg/69780-angelkova_poiskala_predi_godina_dyunite_na_koral_da_vlqzat_v_kadastyra_dokumenti", "text": "Министърът на туризма Николина Ангелкова е поискала още преди една година нанасянето на дюните в кадастъра, не само на тези от плаж \"Корал\", но и на всички дюни, разположени на територията на област Бургас. До ден днешен обаче, по отношение на екоплажа, това не е направено. Това става ясно от кореспонденция между Ангелкова и  , откъдето наскоро също обърнаха внимание, че дюните на \"Корал\" са нанесени в специализираните карти, но не и в кадастралните.  Тези дюни са в основата на дългогодишния спор за съдбата на екоплажа. По закон те са изключителна държавна собственост и ако попадат в частни земи, какъвто е случаят с \"Корал\", трябва да бъдат отчуждени. Върху дюни е забранено и да се строи. Геодезистите за \"пропуснатите\" дюни на Корал: Нарушена е конституцията Както е известно испанската фирма \"Ибердрола инмобилария\" притежава 120 дка от земите непосредствено зад ивицата, но на 90 дка от тях има дюни. На 4 април Министерство на околната среда и водите публикува за обществено обсъждане Доклад за оценка на степента на въздействие върху защитени зони (ДОСВ) на Изменението на Общия устройствен план (ОУП) на община Царево, от който доклад е видно, че дюните не са взети предвид и са предвидени за развиване на курортна дейност.  От камарата на геодезистите са изпратили запитване до ведомството на Ангелкова изпълнила ли е задължението си по закон да заяви изменение на кадастралната карта. И са получили отговор, че това е станало още на 26 юни 2017 година. Към камарата е препратена и заповедта на министърката до службата по геодезия, картография и кадастър. Геодезистите се обръщат и към другите двама министри, участници в процеса - Нено Димов (министър на околната среда и водите) и Николай Нанков (на регионалното развитие), който е и принципал на службата по кадастър, да вземат отношение: Междувременно заместникът на Нанков - Валентин Йовев посети \"Корал\",  след което обяви, че ще пише доклад до министъра. Въпросният доклад все още не е изготвен. В същото време тази година частникът загради земите си, с което сериозно се възпрепятства достигането до плажната ивица, гарантирано иначе от конституцията. Охранителна фирма гони къмпингуващите. Намесена е и местната полиция в Царево, която издава разпореждания за напускане на плажа на хора с палатки и дори ги привиква в районното управление да свидетелстват.  ", "date": "2018.06.28", "title": "Ангелкова поискала преди година дюните на \"Корал\" да влязат в кадастъра (ДОКУМЕНТИ)"}
{"url": "http://clubz.bg/69806-i_tova_se_sluchi_qponiq_izmesti_senegal_zaradi_po_malko_jylti_kartoni_snimki", "text": "И това видяхме на Световното - два отбора, Япония и Сенегал, са с абсолютно равни показатели в групата си след последните мачове. На осминафиналите отиват азиатците заради... по-малко жълти картони. Два по-малко. Този показател влезе в сила, тъй като всички други са еднакви - по 4 точки, голова разлика 4:4, равенство 2:2 в прекия сблъсък. Случва се за първи път в историята на Световните първенства. Колумбия оглави група Н с 6 точки. Днес тимът победи Сенегал с 1:0, а Япония падна със същия резултат от Полша, тимът на която нямаше шанс да продължи напред. \"Дружина полска\" остана на последно място с три пункта. Колумбийците и японците ще играят с Англия или Белгия, които тази вечер ще решат първото място. И двата тима вече са си осигурили места на елиминациите от гр. G. Как ходят на мач японците (ВИДЕО) Нито един африкански отбор не се класира за втората фаза, което е неочаквано. След първите срещи в гр. Н се смяташе, че Сенегал е фаворит за №1 след впечатляваща победа с много мощна игра срещу Полша (2:1). Нататък обаче представянето на тима вървеше низходящо - последва колебливо представяне срещу Япония (2:2) и безславна загуба от Колумбия с доста \"беззъбо\" поведение. Това бе най-равностойната група на Мондиала - без изявен фаворит и без аутсайдер. Така краят и днес (както вчера и в понеделник) беше драматичен, непредсказуем и с обрати по време на 90-те минути на стадионите във Волгоград и Самара. На \"Самара арена\" колумбийците и сенегалците изиграха тактически мач с много дебнене и предпазливост. Латиноамериканците бяха в по-неблагоприятна ситуация, тъй като имаха три точки, а Япония и \"лъвовете от Таранга\" - по 4. През първата част обаче \"лос кафетерос\" играха слабо, а в 30-ата минута минута загубиха и един от най-добрите си футболисти - капитанът Хамес Родригес, заради контузия. В интерес на истината Сенегал играеше малко по-добре. В 74-ата минута Джери Мина засече топката след ъглов удар и откри резултата - 1:0 за Колумбия. Тук Фалкао и компания вече имаха 6 точки и направиха сериозна заявка за класиране напред. Междувременно резултатът на \"Волгоград арена\" вече беше 1:0 за Полша с гола на Ян Беднарек в 58-ата. И на двата стадиона мислено бяха на другия, но повече във Волгоград, където мачът \"заспа\" в последните близо 20 минути. Япония знаеше, че тези резултати я устройват (след 74-ата минута), а поляците бяха поне частично доволни, че ще си тръгнат от Русия с победа. Двубоят беше равностоен с по няколко опасности и пред двете врати. Полша загатна, че не е отбор, който заслужава да остане в нулев актив, а \"самураите\" се промъкнаха напред. Не е незаслужено, по-скоро е изненадващо, защото малцина ги слагаха в сметките за сметка на останалите три състава.", "date": "2018.06.28", "title": "И това се случи: Япония измести Сенегал заради по-малко жълти картони (СНИМКИ)"}
{"url": "http://clubz.bg/69798-yuliq_krysteva_pred_vanity_fair_kato_shpionka_sym_pylna_nula", "text": "Три месеца, след като комисията по досиетата обяви досието \"Сабина\", зад който псевдоним стои световноизвестната писателка, философ, семиотик Юлия Кръстева, самата тя разказва своята гледна точка за оповестените документи в юлския брой на списанието .     През март комисията по досиетата за първи път публикува в интернет и целите папки с документи - заради огромния интерес към досието и постоянните разнопосочни спекулации по темата. Самата Кръстева още тогава отрече пред списание \"Нувел Обсерватьор“ да е била агент на тоталитарните служби в България и заяви, че някой я клевети. Сега, три месеца след като историята излезе наяве, тя говори надълго и нашироко за живота си и папките \"Сабина\" от Държавна сигурност пред журналиста Оливие Бушара от \"Vanity Fair\". Заглавието на статията е  Цялата история на Юлия Кръстева с Държавна сигурност Превод на материала за Кръстева от популярното списание публикува сайтът  През този ден (денят, в който комисията по досиетата обявява досието \"Сабина\" - б.р.) бях с Достоевски. Подготвях книга за поредицата \"Авторите на живота ми“ и размишлявах за неговия – революционер, каторжник, влюбен в светата Русия, ненавиждащ нихилизма, но главно романист, описващ вселенския карнавал, способен да изследва смъртта на Бог и абсурдната престъпност, стигайки чак до педофилията, със Ставрогин в \"Бесове“. Питах се откъде да започна, как да предам смайващото му съзвучие със злободневието. От време на време получавах съобщения на екрана на смартфона ми. Една приятелка ме съветваше \"да не се безпокоя“, без да уточнява за какво. Друг предлагаше да \"говоря за всичко това“ при първа възможност. Беше недостатъчно, за да ме отклони от лъкатушните фрази на Достоевски.  Привечер установявам, че един и същи непознат ме е търсил няколко пъти, преди погрешка да ми изпрати есемес: \"Кръстева не отговаря, пускаме“. Заинтригувана от лапсуса, набирам номера. Оказва се на журналист от \"Нувел Обсерватьор“. Говори бързо.   Не разбирам. Той изплюва камъчето. През седемдесетте години, когато вече живеех с Филип (Солерс) в Париж, съм работила като агент на българските тайни служби.  Той знае какво говори. Властите в София са публикували фиша с вербовката ми, обяснява ми, съвсем ясно е. Сега би искал да запише реакцията ми. В спомена ми отвръщам с една обратна фраза:  Малко след това откривам статията в уебсайта на списанието. Поразена съм. Не за първи път ме представят за шпионка, но до 28 март 2018 г. методът съвсем ясно се родееше с фикцията, ако не и с бурлеската – преди три години тази странна идея бе хрумнала на романиста Лоран Бине, автор на \"Седмата функция на езика“. В посвещението си той казваше приблизително следното: \"Всичко това е чиста измислица, надявам се да се посмеете“. (Не си спомням точните думи, защото изхвърлих романа.) Този път е по-сериозно. Според списанието, публикувало някога Фуко, Барт и Дерида, аз съм \"Сабина“. В първия момент се опитвам да се шегувам с Филип и Давид, сина ни – това име никак не ми харесва, \"ако трябва да избирам, бих предпочела Мата Хари“. Но всъщност съм оскърбена и нямам желание за смях. Илия Троянов за случая \"Юлия Кръстева\" Прословутата комисия наистина е качила онлайн досие от 380 страници, което ме сочи като бивш агент на режима. През следващите дни пресата гръмва: търсят ме от \"Ню Йорк Таймс“ , после англичаните от \"Гардиан“, после германците от \"Шпигел“ и \"Ди Велт“ – всички искат да знаят какви призраци крия в гардероба, какви мрачни тайни тая. Социалните мрежи преливат от обиди, тъжно развихряне на нагона за смърт: приписват всичките ми изследвания на \"приятелите ми от КГБ“; измислят ми къща срещу Айфеловата кула; \"мутрата ми“ не им допада. Говоря с адвоката си, Жан-Марк Федида, синът на Пиер, изтъкнатия психоаналитик, с когото някога съм изучавала връзката между невронауките и когнитивизма. Какво да правя? Достатъчно е да се прочете досието, за да се види, че е фалшиво, но медиите нямат време, нито желание да навлизат в подробности. Дълго е, написано е на кирилица… И всичко, което мога да кажа, звучи като защитна реакция. Само търпелива и съвестна работа би позволила да се проследят нишките на подобна манипулация. Български журналисти, чиито текстове качих на моя сайт, преведени на английски и френски, вече бяха окачествили досието като \"празно“, разобличавайки недобросъвестната работа на комисията. Но кой ти чете български? Повтарям: никога не съм принадлежала на никакви български тайни служби. Нито френски, нито руски, нито американски. Познавам, впрочем, силата на изтласкването, за да не попадна на свой ред в този капан. След първите \"разкрития“ мои близки ми се обадиха, за да ме убеждават да си призная. \"Не е толкова страшно, казваха те. Ако е вярно, трябва да си поемеш отговорността. Има и романтика в двойния живот.“ Един израелски приятел с неизменното си чувство за хумор дори ме поздрави: \"Шапка ти свалям! Дори МОСАД, който има шпиони навсякъде, не го знаеше“. Съжалявам, че трябва да го разочаровам. Несъмнено съм имала повече от един живот, но не и този. Родителите ми живееха в Сливен, малък град в централна Източна България. Родена съм два дни след началото на войната. Баща ми, чиято фамилия на български означава \"кръст“, беше ревностен православен християнин, което не се харесваше особено на комунистическия режим. След като завърши медицина, той си намери работа като счетоводител в църковната администрация. На бюрото ми стои снимка на майка ми като студентка по биология в Софийския университет. Преместихме се в София малко след като се роди по-малката ми сестра Иванка, през 1945 г. Баща ми беше обсебен от идеята да изведе дъщерите си от \"червото на ада“, според него израз от Евангелието, който аз по-късно открих у Данте, la burella dell’ inferno. Записаха ме във френска религиозна детска градина, ръководена от монахини от ордена \"Успение Богородично“.  Две години по-късно те бяха обвинени в шпионаж (класика) и експулсирани от страната, а аз се записах в общинското училище, като в същото време посещавах и Алианс франсез. Следвоенният период беше време на силни смутове. Два образа изплуват в паметта ми: една привечер, когато вървях с майка ми и сестра ми, един високоговорител обяви, че председателят на земеделската партия е екзекутиран и че трябвало \"да сме готови“. Но готови за какво? В този миг чувам хора да ръкопляскат. Майка ми бута по-бързо количката, Иванка пада, ожулва си лакътя, аз също се затичвам. Вторият ми спомен препраща към разказите на баща ми. Той ни разправяше, че убийците на режима прилагали на враговете на народа \"изтезанието на ваната“ – потапяли главата им във вана, пълна с изпражнения. Идеята ме преследваше и когато отивахме на Черно море, се насилвах да плувам под вода, за да преборя страха си. По отношение на режима бяхме едновременно вътре и вън от него. Вън: тъй като произхождах от некомунистическо семейство, аз нямах право да нося знамето в училище и се наложи да се откажа да следвам астрономия в Москва, защото само децата на номенклатурчиците можеха да учат там. Вътре: като всички останали бях член на Комсомола и тъй като говорех френски, понякога ме викаха да превеждам при посещенията на \"приятели на режима“ – така се срещнах с Валдек Роше, когато беше генерален секретар на ФКП. В гимназията заради добрите ми оценки учителите ми предложиха да пиша в училищния вестник. Продължих да го правя в университета, на страницата \"Образование“ на всекидневника \"Народна младеж“.  В началото на шейсетте години настъпи странен период, наречен \"размразяване“. След смъртта на Сталин, Хрушчов заговори за мирно съвместно съществуване със Запада. Учените можеха да правят справки с книги от чужди автори в библиотеката на Университета или на Академията на науките, да четат списанието \"Ле Летр франсез“ и, разбира се, произведенията на Арагон. Бившият директор на гимназиалния вестник, станал кореспондент на парижкия комунистически всекидневник, ми доставяше и Камю, Сартр, Бовоар, Джойс и Кафка. Бях завладяна от текстовете на Морис Бланшо, от възшествието на Новия роман. Но се налагаше да внимавам, както щеше да покаже собственият ми горчив опит. През 1964 г. написах статия за книга, за която никой не искаше да говори, книга на български журналист, установен в Ню Йорк или Вашингтон, Алберт Коен (съименник на автора на \"Дамата на сърцето ми“). Той беше комунист, в книгата си не казваше нищо лошо за партията, но се осмеляваше да спомене \"културното отваряне“ – по подразбиране към Запада. Антидогматизъм, ревизионизъм, знам ли? Размразяване, но не чак толкова – на другия ден собственият му вестник пусна злостна статия срещу него, в която аз също бях представена като агент на капитализма и ционизма. Баща ми се поболя от безпокойство, изгуби си съня. Чуеше ли нощем лек шум в сградата, веднага си помисляше, че полицията идва да ме прибере. Този негов страх продължи със седмици, после се научихме да живеем с него. През следващата, 1965 година, докато подготвях дисертацията си по сравнителна литература, моят научен ръководител ме посъветва да кандидатствам за стипендията \"Дьо Гол“ за специализация във Франция. Представих се в посолството. Служителят изглеждаше приятно изненадан – бях млада, говорех френски и знанията ми се простираха от Виктор Юго до Натали Сарот. Одобриха ме. Родителите ми бяха луди от радост. Настояваха да замина възможно най-скоро от страх някой партиен член да не ми открадне мястото. Взех самолета в навечерието на Коледа. Носех един куфар и пет долара, които баща ми свидно пазеше и които се предполагаше, че ще ми стигнат поне за месец, докато получа стипендията си. Един приятел на приятели трябваше да ме чака на летище \"Бурже“. Когато пристигнах, нямаше никой. Вече се стъмваше, а аз бях сама в този град, в който хората приличаха на елегантно опаковани подаръци. Отидох в посолството на България, близо до моста \"Алма“, с надеждата да открия там скъпоценния приятел. Не го открих. И тогава, почти отчаяна, кого виждам? Алберт Коен. \"Ах, вие ли сте това?“, учуди се той на подкрепилата го крехка девойка, каквато бях. Нервите ми не издържаха. Разплаках се. Той ме покани на вечеря, после повика колежката си, кореспондентка на БТА в Париж. Тя щеше да ме приюти, докато деблокират стипендията ми. Юлия Кръстева, последната известна интелектуалка Когато днес чета досието Сабина, научавам, че преди да замина, съм подписала документ-уверение, че няма да се женя в Париж. Това не ми говори нищо. Дали не става дума за клауза, написана с малки букви на гърба на визата ми? Ако ми бяха обърнали внимание, щях да бъда шокирана (нима държавата си присвояваше личния ми живот?) и да запазя нелеп спомен. Нямах никакво намерение да се женя – заминавах с деветмесечна виза  с единствената цел да задълбоча познанията си по съвременна литература, да усъвършенствам френския си и да се прибера в София, за да защитя дисертацията си. Но една непредвидена среща промени този план – и живота ми. Запознах се с Филип през май 1966 г., едва пет месеца след пристигането ми. Млад писател от школата на \"новия нов роман“, щях да напиша по-късно, приветстван от Мориак и Арагон, той имаше връзка с жена по-възрастна от майка му, ръководеше забележителното писание \"Тел кел“ (\"Такова, каквото“) и тъй като бях започнала да чета книгите му \"Посредникът“ (1963) и \"Драма“ (1965), поисках да се срещна с него във връзка с работата по дисертацията ми. В уговорения ден той ме приема в малкия си кабинет в издателство \"Сьой“, в края на вито стълбище. Говорим дълго, той ме води на вечеря, после се опитва да ме целуне, аз се дърпам. Пита ме какво искам да правя във Франция. Отговарям, перифразирайки Маркс, че нямам какво да губя, освен оковите си. Това е началото на една голяма страст, невъзможна за едни, скандална за други. Не бях нито лесна, нито задръстена, и алхимията на душите бе последвана от тази на телата. Отне ми време, при моята донякъде романтична славянска природа, да разбера този човек, способен да бъде и ангел, и звяр, в когото \"всяка част играе собствена игра“, както казваше Монтен. Любовната ни история ще продължи цял живот. Деветмесечната ми виза бе удължавана два пъти; удостоверенията на Регионалния университетски център и на Националния център за научни изследвания не се харесваха особено на българското консулство и Филип ми подари един \"брак“, за да ми спести съдбата на нелегално пребиваваща. На 2 август 1967 застанахме пред кмета на Пети район заедно със сестра ми и двама приятели писатели като свидетели. Това щеше да е \"бракът, разглеждан като едно от изкуствата“. Той направи от мен госпожа Жюлиа Жоайо (истинската фамилия на Солерс) – Юлия Скъпоценната. И моето желание за Франция се въплъти в семейния живот и в майчинството с раждането на сина ни Давид, заедно с една изследователска мисъл, която никога не ме напусна – мисъл езиковедска, философска, психоаналитична, феминистка. В досието на българските служби, които са прихванали и архивирали личната ми кореспонденция, не се споменава нито за семейния ми живот, нито за работата ми, като същевременно са цитирани, неизвестно защо, посветени на мен статии и преводи на публикациите ми във френския печат. Това ме прави \"информаторка“. В какво се е състояла мисията ми? Мистерия. Наблюдаващият ме офицер като че ли не го знае. Поне никога не го казва. Дали трябва да извличам информация от менторите ми Ролан Барт и Емил Бенвенист? Да вървя по следите на Жак Лакан и Ален Роб-Грийе? Според една бележка, аз съм предупредила, че не искам нищо да пиша. И към мен е проявена странна снизходителност. Защо никога не са ми предложили или наложили да сътруднича, както правят с много студенти на стаж в чужбина? А измислят за мен \"легенда“ (както казват в службите), съшита с бели конци история при пълна липса на доказателства за предполагаемата ми \"вербовка“. Да видим какви са важните тайни, които бих предала на майката родина: Арагон е потиснат от смъртта на Елза Триоле (може да се предположи) и постепенно се отдръпва от комунистическата партия, за да се сближи със сюрреалистите (има го на първа страница на вестниците). Продажбите на списанието \"Политик Ебдо“ спадат заради \"провинциалния“ му макет (много вълнуващо). И правителствата на десницата назначават все повече реакционни буржоазни интелектуалци на ръководни постове в културните институти (защо не). След всяка среща с мен агентът трябва да оцени качеството на информациите ми – те са понякога \"слаби“, често \"непълни“ и никога \"конфиденциални“. С две думи, като шпионка съм пълна нула. При прочита на тези доклади една журналистка от български произход от престижното списание \"Лондон ривю ъв букс“ предполага, че аз съм разигравала агентите. Истината е много по-проста: не се застоявах пред гишетата на посолството и консулството; разменях по някоя учтива дума със служителите, повечето от които шпиони (класика), чиито имена обикновено не знаех. Никога не съм работила нито с тях, нито за тях и все още не знам за кого става дума. Като си мисля за това днес, си представям кафкайански чиновници, затворени в кабинетите си, принудени да снасят информация, за да оправдаят заплатите си, да получат повишение, да бъдат оценени от началниците си и по-добре да изхранват семейството си. Те искат да ми изработят досие, но без уличаващи доказателства. Измислят, че сътруднича, но не прекаляват. Дали са се шегували по мой адрес, докато са си пиели сливовата? Я да видим, какво да каже в тази информация? През повечето време са се задоволявали да преписват злободневните новини. Само веднъж – кой знае какво ги е прихванало – са напълно превъртели (много им е дошла сливовата?) и са ми приписали безумни думи за \"палестинската кауза“, която не получавала достатъчно подкрепа заради \"повлияния от ционистите печат“. Може би са мислили, че ми правят услуга, поправяйки грешката, допусната с историята с Алберт Коен? Едно е сигурно: доста бързо съм престанала да ги вдъхновявам, след като досието Сабина е било затворено през 1974 г. по липса на осезаеми резултати. Юлия Кръстева: Лицето в досието не прилича на мен Приписват ми \"стратегии“, прилагани към тайните агенти. Нямах такива. Знаех, че ще остана чужденка във Франция. Чуждостта вече ставаше моя страна, моя съдба. И откривах в нея нова идея за щастието: да не принадлежиш, да не бъдеш \"в служба на“, а да се опитваш да бъдеш, без \"да бъдеш от“. В този свой избор се ръководех от идеите на Пруст и Аренд. Не е ли най-важното да можеш да мислиш от друга гледна точка, от гледната точка на другия? Изпитание и шанс. Намирам ги в опита от практикуването на психоанализата, докато слушам пациентите си. Така че минавах през консулството, за да се опитам да издействам евентуално посещение на родителите ми в Париж, и бързах да напусна тези кабинети, за да се върна към четивата си, към семинарите си, към книгите си. Да преминем към другата страна на нещата, кой знае защо забравяна в статиите по мой адрес – докладите, с които съм разработвана. За шпионка съм била твърде много шпионирана. Не по-малко от шестнайсет агенти са работили по моя случай, както се вижда от досието. Спомням си за един мой някогашен съученик, позвънил един ден на вратата ми, уж за да ми донесе колет от родителите ми – бурканче конфитюр и баклава. Поканих го, пихме чай, той ми показа едно българско стихотворение, което намерих за несръчно, после го отпратих, защото имах работа. Преведено на езика на тайните агенти, това бе дало бележка, която ме представяше като \"високомерна“ и отнасяща се с \"презрение към националната поезия“. И онзи другия служител от посолството, такъв един недодялан, а и нахален, също бе докладвал. Един ден, след като бе настоявал да се видим, му изпратих от Брюксел пощенска картичка, за да ме остави на мира, като завърших с един смешен лозунг: \"Да живее народната власт!“. Може и да не ми вярвате, но днес този текст е представен като уличаващо доказателство за моята вина. Стигам до последната глава от тази история, най-интимната, най-смразяващата – четенето на кореспонденцията ми от полицията в продължение на години. С ужас откривам, че писмата до родителите ми са били системно отваряни. Режимът е чел всичко, виждал е всичко. До най-безобидните сведения за датите на пристигането им във Франция, за здравето на баща ми, раждането на сина ми или безпокойствата на майка ми. Нищо не е убягвало на полицейския контрол, дори успокоителното писмо на майката на Филип до баща ми и майка ми или писъмцето на снаха ми след един уикенд на морето.  Признавам: това шпиониране и публикуването в интернет на тези писма ме изпълниха с отвращение, с възмущение и ретроспективен ужас. На какъв ли натиск са били подложени родителите ми? Дали полицията ги е тормозила? Дали не са ми казвали нищо, за да ме предпазят? В един доклад нечия ръка е отбелязала: \"Сабина очевидно много иска родителите й да дойдат във Франция. Но, както обикновено, иска от нас много, без да предлага нищо в замяна“. Никога няма да забравя последните дни на баща ми в онази гнусна болница в София, откъснат от света, без право на посещения. Въпреки всичките ми усилия не успях да го измъкна от там, а режимът докара безчестието дотам, че му отказа християнско погребение – погребенията бяха запазени само за комунистите, за да се избегнат религиозните струпвания на хора. Баща ми щеше да бъде кремиран, противно на волята му. \"Ако бяхте починала преди него, казаха ми, тъй като сте донякъде известна, би могло да се използва вашият гроб, но в този случай, нали разбирате…“ Какво се опитваха да ме накарат да платя? Траурът ми прие формата на метафизичен криминален роман, \"Старецът и вълците“ (1991). . Те вече не наблюдават света, задавайки си въпроси – те нанасят удари и разпространяват лъжи. Възмущават се, че фейсбук използва личните ви данни, но разпространяват личната ви кореспонденция в глобалната мрежа. Вместо да се запитат дали едно досие, съставено от тоталитарен режим, не би могло да е подправено, вместо да припомнят до каква степен лъжата е била съставна част от културата на тези режими и да проверят източниците си. Дават ли си сметка, че участват в една посттоталитарна мерзост? Ако проявите дързостта да оспорите клеветите им по ваш адрес, те се заинатяват, прибягвайки до тази жалка формула: \"Заставаме зад нашата информация“. Не става дума за информация, а за дезинформация, която разпространяват с чистата съвест на недосегаемите. Никога на нищо ли не ни учи историята? Забравени ли са сталинските процеси? Как да не забележим, че тези двайсет и девет лични писма, отваряни от полицията на режим, в който лъжата е станала политически инструмент, представляват злоупотреба може би дори по-разрушителна от липсата на гражданска свобода? Само по себе си това оскърбление показва, ако изобщо е необходимо, че предполагаемото ми \"досие“ не е на агент, а на лице под наблюдение. Ще ми възразят, че тази история със шпионажа изглежда правдоподобна: дошла съм от България; родителите ми са останали в София; била съм принудена да сътруднича на режима, ако не за друго, то за да ги предпазя. След като понякога съм ходила в посолството, за да придвижа молбите им за визи, значи, не съм много чиста. По-лошо, ще кажат манипулаторите на \"фишове“, толкова съм се разграничавала от родната си страна, че съм практикувала психоанализа на френски! Имала съм нещо за криене. Само че този начин на мислене чрез \"правдоподобни“ предпоставки отрича уникалността на индивида. Вече няма човешки същества, има само схеми, и ако попаднете в някоя от тях, с вас е свършено. Вървете след това да обяснявате, че истината е по самата си същност уникална, haecceitas (индивидуалност), \"ето кое съществува“, както казваха средновековните философи. Слухът е прилепчив – заразяват се и престават да ви слушат. В цялата тази история се почувствах като микрон, застигнат от нагона за смърт, който залива днес дезориентираната ни планета. Продължавайки \"да пътувам себе си“, заедно със семейството ми, аналитиците ми, приятелите ми, до един колкото проницателни, толкова и взискателни, не изключвам възможността да заведа дело, за да демонтирам тази система. И все пак дълбоко в мен продължават да отекват думите на Колет:  Илия Троянов за случая \"Юлия Кръстева\" Юлия Кръстева, последната известна интелектуалка Юлия Кръстева: Лицето в досието не прилича на мен", "date": "2018.06.28", "title": "Юлия Кръстева пред Vanity Fair: Като шпионка съм пълна нула"}
{"url": "http://clubz.bg/69797-ilon_mysk_obvinen_v_krajba_na_pyrdqsht_ednorog", "text": "Изпълнителният директор на Tesla Илон Мъск е обвинен, че е ползвал без разрешение и без да заплати на твореца рисунка на пърдящ еднорог, разказва Би Би Си. През февруари миналата година Мъск споделя чаша в социалната мрежа Twitter с уникално изображение - нарисуван по детски еднорог, който пуска газове във фуния и така зарежда зелен автомобил. Чашата е дело на грънчаря от Колорадо Том Едуардс. Той първоначално се зарадвал на вниманието от Мъск и множеството му фенове онлайн, и на високата оценка за дизайна на чашата му. По-късно обаче подобни изображения се появили в интерфейса на автомобилите Tesla и в промоционални материали. Служител на Tesla саботирал компанията, споделя Мъск Дъщерята на грънчаря Лиса Пранк не издържа и писа на Мъск в туитър, като го обвини, че е измамил баща ѝ - ползвал неговата творба, но не е платил и цент за това. Мъск отговорил, че рисунката, ползвана от Tesla, е дело на друг художник, че компанията му не е спечелила нищо от това и че просто е казал на дизайнерите си да изберат весела картинка за случая. Самият Том Едуардс заявява, че не иска голяма сума и не иска да се кара с Мъск. И добавя, че е решил да коментира случая, тъй като много компании злоупотребяват с авторските права на творците. Консултирал се с адвокати и те му казали, че има съвсем ясно нарушение на неговите права.  В отговора до дъщеря му Мъск все пак отбелязва: По всичко личи, че Едуардс скоро ще получи компенсация, но от Tesla вероятно ще спрат да ползват пърдящия еднорог.", "date": "2018.06.28", "title": "Илон Мъск обвинен в кражба на пърдящ еднорог"}
{"url": "http://clubz.bg/69801-premieryt_predstavq_v_petyk_kandidaturata_na_bylgariq_za_chakalnqta_na_evrozonata", "text": "Премиерът Бойко Борисов ще представи утре пред европейските лидери кандидатурата на България за чакалнята на еврозоната (Механизма на обменните курсове, ЕRM II). Това обяви Борисов на срещата на върха в Брюксел днес. Брюксел: Корупцията и зависимата БНБ ви пречат за еврозоната  Става дума за писмо на финансовия министър Владислав Горанов и управителя на БНБ Димитър Радев. Владислав Горанов е поканен на 14 юли на среща на финансовите министри на Еврогрупата, добави Борисов. Борисов изтъкна, че България е изпълнила и петте критерия за чакалнята на еврозоната - т. нар. критерии за конвергенция. Те  гарантират, че дадена държава е готова да приеме еврото и че присъединяването ѝ към еврозоната няма да застраши самата държава или еврозоната като цяло. (Потърсен за уточнение от Веселин Дремджиев от \"Денят\" по Bulgaria on air Борисов wjf'kr, че България ще кандидтства в един и същ ден и за ЕRM-2 и за приемане в Банковия съюз. София ще настоява това да бъде без политически условия - България ще кандидатства едновременно, като е възможно първо влизане в Банковия съюз, но срещу гаранция, че след една година България ще бъде допусната  в ERM-2.) Важно условие за въвеждането на еврото е страната да е престояла минимум 2 години в тази \"чакалня\" и да е издържала безпроблемно това изпитание. Но последните държави от Прибалтика, които се присъединиха, престояха много повече. Еврозоната обединява към момента 19 държави. И подчерта, че с повече финансиране в образованието и програмата за дигиталния пазар това трябва да се промени.    Критериите за членство са записани в Договора от Маастрихт през 1992 г. Основните са четири: ценова стабилност, стабилни и устойчиви публични финанси, стабилност на валутните курсове и дългосрочни лихвени проценти. Ценовата стабилност означава, че инфлацията не може да надвишава с повече от 1.5% тази на 3-те държави членки с най-добри показатели. Стабилните публични финанси означават, че държавният дефицит не може да е по-висок от 3% от БВП, а държавният дълг - повече от 60%. Стабилността на валутните курсове се тества с престоя в ЕRM II, като националната валута не трябва да има отклонения, по-големи от плюс/минус 15% и тук монетарната политика, която дадена национална банка ще води, е от голямо значение. Дългосрочният лихвен процент не трябва да бъде по-висок от 2% над размера в 3-е държави членки с най-добри показатели. Инфлацията в България е около 2.2%. Държавният дълг е 25.4% от БВП и нарежда България на трето място в ЕС. Дългосрочните лихвени проценти са 1.7% при таван 2% над този в еврозоната, който е 1.1%. ", "date": "2018.06.28", "title": "Премиерът представя в петък кандидатурата на България за чакалнята на еврозоната"}
{"url": "http://clubz.bg/69778-razberete_vsichki_v_bylgariq_stradat_ot_tova", "text": "Българският премиер Бойко Борисов няма остров в Гърция. Фалшивата новина за някаква измислена покупка на остров обикаляше няколко дни почти незабелязано анонимни сайтове и социални мрежи. Докато премиерът не реши да я коментира в неделя пред камерите в Брюксел: “Просто нещастни, долни лъжци жълти… Мръсници! 100 души да му повярват това... Ни имам гръцка преса, ни остров, ни гявол, ни... Лъжа! Лъжа след лъжа!“ Обясним е този гняв. Никой не обича да бъде замерян с измислици. А колкото по-грандоманска и невероятна е една лъжа, толкова повече се запомня. Часове по-късно предаването на Милен Цветков по Нова телевизия анонсира една от темите си за деня: “Какво накара премиера Борисов да се възмути от фалшивата новина, че е станал собственик на гръцки остров?” След излъчването на това предаване темата за острова по всяка вероятност щеше тихо да отшуми. Но ръководството на телевизията реши да не излъчи епизода, защото не отговарял на стандартите “за обективност, истинност и баланс на гледните точки във всички предавания”. И така, вместо премиерът да е подложен на здравословната и задължителна критика на политическите му действия, сега всички говорят за острова… Ако Нова телевизия съблюдаваше толкова стриктно спазването на журналистическите стандарти по всяка една тема, а не само когато се споменава името на човек от властта, случаят щеше да бъде приет съвсем нормално, а темата за острова бързо щеше да отшуми. В редица други случаи обаче телевизиите не са толкова силно привързани към стандартите - не се свенят да нарушават журналистическата етика и да връхлитат с микрофони пострадали при катастрофи или техните близки, за да ги питат: “Как се чувствате?”; не се колебаят да дават безкритично думата на лица, които хвърлят безпочвени обвинения за плащания, конспирации и задгранични заговори срещу всеки, който се осмели да протестира за нещо или да изкаже непокорство; не ги влече хигиената, когато канят в студиата откровено некомпетентни хора, които заливат публиката с лъжи по всевъзможни теми - от международното положение до медицински въпроси като ваксинирането на децата. Защо Нова телевизия е враг на Бойко Борисов? Заради всичко изброено дотук свалянето на конкретното предаване оставя лош вкус, дори и наистина да не е отговаряло на стандартите. Умишлено или не, с това си действие Нова телевизия сама сътвори изречението, в което присъстват думите „Борисов“ и “цензура”. А премиерът отново реши темата да стигне до всички: “Умолявам ви - дали се цензурирате, дали се автоцензурирате, но моля ви, не ми забърквайте името.” И тъкмо всичко да остане в рамката „фалшиви новини срещу премиера“, когато Българската национална телевизия напомни за блатото, в което потъва. Журналистката Мария Чернева бе отстранена от сектор “Здравеопазване” заради писмо, съдържащо обвинения срещу нейната дейност в Обществения съвет на Фонда за лечение на деца. Ръководството на телевизията нито е проверило твърденията, нито е показало писмото на Чернева. Обидена от всичко това, тя обяви, че напуска. Мария Чернева пред Клуб Z: В БНТ се всява страх Преди месец БНТ уволни главния си продуцент Роберт Ковачев. Чернева казва, че в БНТ “се всява страх”, а Ковачев говори за публични екзекуции на журналисти, “които трябва да служат за назидание”. Преди това бе отстранена продуцентката на “Денят започва с култура” Весела Петрова, след като екипът на предаването протестира срещу “опити за оказване на натиск” от страна на програмния директор на БНТ1 Емил Кошлуков. Ето я цялата картина - прилагане на стандартите само при нужда в частните телевизионни канали и откровен натиск в обществената телевизия. “Това е ваш проблем - на журналистите. Решавайте си го тоя въпрос”, коментира преди по-малко от два месеца премиерът Борисов. Днес вече знае от собствен опит, че проблемът е и негов. Защото се оказа в ситуация, в която са попадали много други хора, нямащи неговата властова позиция. Смесицата от ниски журналистически стандарти, силни политически и бизнес зависимости на собствениците на големите медии, размити граници между жълто-кафяви и претендиращи за правдивост издания, толериране от страна на политиците на част от фабриките за лъжи - тази отровна смес е безпощадна. Тя лишава българското общество от правото да знае къде се намира днес. Лишава го и от възможността да обсъжда пътя, по който да поеме утре. Затова е проблем на всички в България. \" \" Мария Чернева пред Клуб Z: В БНТ се всява страх", "date": "2018.06.28", "title": "Разберете, всички в България страдат от това"}
{"url": "http://clubz.bg/69805-shakira_izpolzvala_nacistki_simvol_v_reklama_za_turneto_si", "text": "Колумбийската певица Шакира изтегли от официалния си бутик колие с изображение на черно слънце - използван от нацистите символ, след остра реакция в социалните мрежи, съобщи Франс прес.     Макар изображението - кръг, в който има слънце, обградено от 12 лъча, да не е използвано единствено от крайната десница, промоутърите на концертите й \"Лайв нейшън\" решиха да изтеглят от продажба колието с този символ.", "date": "2018.06.28", "title": "Шакира използвала нацистки символ в реклама за турнето си "}
{"url": "http://clubz.bg/69786-demokratichna_bylgariq_trqbva_vot_na_nedoverie_sreshtu_statukvoto", "text": "Нужда от вот на недоверие, но не просто в парламента срещу правителството, а в държавата - срещу политическото статукво - това поискаха от \"Демократична България\". Призивът идва часове преди Народното събрание да гласува поискания от левицата вот заради провал в сферата \"сигурност\", от който резултатът е повече от ясен.  От \"Демократична България\" обвиниха кабинета \"Борисов 3\" в това, че ни отдалечава от ядрото на Европа заради клиентелисткия начин на управление. И представиха аргументи.  ГЕРБ реши да се отсрами за вота на недоверие. С 35-минутна реч в кулоарите Председателят на ДСБ и съпредседател на обединението Атанас Атанасов обяви дебатите по поискания от левицата вот на недоверие за \"парламентарна пародия\". По думите му в мотивите на БСП за вот на недоверие е имало доста фактология, но е липсвало най-важното - БСП, която има 80 народни представители, изобщо не е поставила въпроса за отсъствието на министър-председателя от залата, както и за това ,че състоянието на сектора \"сигурност\" е такова,  Вот на недоверие - час и половина дебати без участието на ГЕРБ (СНИМКИ) От \"Демократична България\" бяха категорични, че покрай постановката с вота на недоверие са минали скандални решения, на които нито опозицията, нито медиите са обърнали внимание. И това е още едно основание да се иска оставката на властта.  Борислав Сандов от \"Зелените\", които са част от \"Демократична България\", изброи тези скандални решения: Ето ги мотивите за втория вот на недоверие на БСП (ДОКУМЕНТ) По повод ситуацията с ЮНЕСКО Сандов разказа и кои са \"партньорите\" на управлението в желанието му да промени доклада на международната организация, в който се настоява всички дейности на територията на парка да се случват след екооценка. По думите му единствено страни като Танзания, Ангола, Куба, Босна и Херцеговина - която е единствената европейска страна, Азербайджан, Китай са подкрепили българската позиция на \"Пирин\". Брюксел: Корупцията и зависимата БНБ ви пречат за еврозоната  Председателят на \"Да, България\" и съпредседател на \"Демократична България\" Христо Иванов също обяви как страната ни се отдалечава от партньорите си в Европа и остава все по-видимо в периферията, докато ядрото на съюза се очертава около страните от Еврозоната и сътрудничеството в сферата на отбраната и сигурността.  Според него на Борисов му се казва от ЕС, че управление, което отказва да реформира правосъдието, отбраната и банките си, няма място в ядрото на съюза. Вот на недоверие - час и половина дебати без участието на ГЕРБ (СНИМКИ) Ето ги мотивите за втория вот на недоверие на БСП (ДОКУМЕНТ) Брюксел: Корупцията и зависимата БНБ ви пречат за еврозоната ", "date": "2018.06.28", "title": "\"Демократична България\": Трябва вот на недоверие срещу статуквото"}
{"url": "http://clubz.bg/69796-advokati_da_otpadnat_privilegii_za_aristokratite_na_temida", "text": "Представители на неправителствени организации и адвокати от България са били изслушани от Комисията по петициите и жалбите в Европейския парламент по поданени от тях три петиции срещу \"противоевропейския, нарушаващ Директива 93/13 на ЕС, престъпен начин, по който българските граждани и бизнес биват съдени от банките и другите \"аристократи\" на Темида по бърз, феодален начин\". Това съобщиха на пресконференция днес трима адвокати - Десислава Филипова, Камен Добрев и Веска Волева. Те от години настояват да отпадне чл. 417 от Гражданско-процесуалния кодекс, който дава възможност на банките да съдят бързо длъжниците. В жалбата си пред ЕК адвокат Филипова посочва, че чл. 417 от ГПК и принудителното изпълнение е нарушение на правото на ЕС\". Адвокатите са единодушни, че съпротивата в България срещу отпадането на този текст е огромна и на високо ниво - и в законодателната, и в изпълнителната власт. Според адвокат Филипова \"шансовете за отмяна на този криминален ред са огромни, тъй като представителят на Европейската комисия заяви, че Комисията е отхвърлила позицията на България за липса на нарушения след разследването на Комисията\" по подадената от нея жалба през 2014 г. След изслушването е станало ясно, че Комисията по петициите ще изчака развитието на жалбата пред Европейската комисия. Според адвокат Веска Волева българското законодателство създава привилегирован режим за банките, а се потъпкват човешки права. Адвокат Камен Добрев постави въпроса за неефективния, според него, контрол върху частните съдебни изпълнители (ЧСИ), осъществяван от инспектората към Министерството на правосъдието. Добрев заяви, че банките си избират точно определени ЧСИ, с които да работят, и даде пример, че в момента в София един частен съдебен изпълнител продава три сгради, сред които зала \"Универсиада\", недостроената сграда на НАП и др., за 45 милиона лева (става въпрос за Стоян Якимов - бел.р.). Адвокатът съобщи, че за периода 2009-2013 г. средно със 150% е нараснала натовареността на частните съдебни изпълнители. През 2012 г. бившият вече омбудсман Константин Пенчев сезира Конституционния съд (КС) с искане за установяване на противоконституционност на чл. 417, т. 2 от ГПК.  С решение №12 от 2 октомври 2012 г. КС единодушно отхвърли искането на омбудсмана за обявяване на чл. 417, т.2 от ГПК за противоконституционен, потвърждавайки, че привилегированата процедура на банките да събират вземанията си не противоречи на конституцията. ", "date": "2018.06.28", "title": "Адвокати: Да отпаднат привилегии за \"аристократите на Темида\""}
{"url": "http://clubz.bg/69803-viktoriq_tomova_vleze_v_osnovnata_shema_na_uimbyldyn", "text": "Първата ракета на България при дамите Виктория Томова се класира за основната схема на \"Уимбълдън\", който започва в понеделник. 136-ата в световната ранглиста преодоля и трите квалификационни кръга и чака жребия утре, петък, когато и Григор Димитов (№6) ще научи първия си съперник и потока. В заключителния двубой от предварителната фаза Томова елиминира в драматичен и оспорван сблъсък Анна Калинская (Русия) - 6:4, 6:7(5), 6:3. Виктория можеше да приключи двубоя в два сета, но пропусна отлична възможност при 6:4 и 5:4 във втория. Тя сервираше за спечелване на срещата, ала беше пробита на нула. Така частта стигна до тайбрек, в който Калинская взе връх. Томова обаче запази самообладание и в третия сет записа брейк в решителен момент, след което напусна корта като победителка, макар че трябваше да отразява точки за пробив при 5:3.  Така Виктория Томова ще участва на втори турнир от Големия глем след \"Аустрелиън оупън\" през януари. В Мелбърн тя отпадна в първия кръг.", "date": "2018.06.28", "title": "Виктория Томова влезе в основната схема на \"Уимбълдън\""}
{"url": "http://clubz.bg/69788-shte_ubie_li_videoto_futbolnata_igra", "text": "Системата за видеоповторения (известна вече на всички като VAR от съкращението video assistant referee) е най-голямата новост на Световното в Русия. И логично се коментира много. Почти не минава мач, след който да не обсъждаме спорни моменти, решени или не с помощта на VAR. Тя не е нещо революционно за футбола. Цял сезон я имаше в Италия и Германия, в турнирите за Купите в Англия, на Световното клубно първенство, на Купата на конфедерациите миналата година пак в Русия. Но някак минаваше “между капките”. Все повече хора гледат само Шампионската лига, Висшата лига на Англия и Световното, та за тях си е нещо непознато. Като на Световно - по 11 съдии и асистенти има на всеки мач Преобладават негативните коментари - VAR съсипва футбола, направо го убива. Няма да оцелее, няма да я има след четири години в Катар. Да я махат и от другите футболни първенства и турнири. Правилно, значи, УЕФА не иска да я въвежда в Шампионската лига и Лига Европа. А и англичаните не са глупави. Добре, че там трудно пробиват новите неща. На световното по футбол - по 4 смени и видеоповторения за съдиите По първия казус даже се намесва друга технология - тази на гол линията, която няма как да ни подведе, когато иде реч дали топката е \"вътре\". Подобно на “ястребовото око” в тениса и волейбола. Съдията само трябва да спре играта. А засадите (има или няма) трябва да са свързани с изредените по-горе ситуации. Може би заради непознаването на материята натоварихме VAR с твърде големи очаквания. Помислихме, че тя е панацея и че спорните моменти ще изчезнат веднъж завинаги. Няма как да стане. Зад всяко решение, взето с помощта на видеото, стои човек. Или повече от един човек, но не и някакъв компютър, който да изчислява дали има дузпа или не с помощта на алгоритми и параметри. Откакто VAR почна да навлиза във футбола постоянно има хора, които казват, че видеото ще отнеме от чара и харизмата му. Оставете съдиите да грешат и те са хора, казват някои (обикновено това съждение се дава като аргумент, ако грешката не е в ущърб на любимия ни отбор). Много ще се накъса играта. Ами емоционалният момент? Радваш се на гол, после се оказва, че гол няма заради засада или нарушение. Е, колкото до грешките, мисля, всички се уверихме тези дни, че тях си ги има. Има за какво да спорим до нощите във фейсбук. Така че - спокойно. Няма как да е друго - футболът, за разлика от волейбола и тениса, е контактен спорт. Единоборствата пораждат много повече спорни моменти. В тениса въпросът е дали топката е в аут или не е. Във волейбола - дали е в аут, има ли докосване на блокадата и на мрежата от играч. Спорът за VAR заприличва на този за оръжията, “колите убийци”, компютрите, таблетите и телефоните, които съсипват здравето и общуването ни. Зад всички тях стоят хора. Пистолетът не натиска сам спусъка и не влиза сам в училище. Колите все още ние си ги караме, макар че това е напът да се промени. Разбира се, нужни са закони, правила и регулации. И за VAR са нужни - технологията все още си пробива път в контактния и все по-бърз и динамичен футбол. В Серия А на Италия системата работеше по-гладко. Но и това е обяснимо - мач след мач, кръг след кръг, проблемите се изчистваха. А и фокусът не е чак толкова голям, колкото на Световно. На Апенините преобладават положителните оценки. Виж в Германия (която, също като Италия, винаги е имала отлични съдии, но пък тези дни свирещият на Мондиала Феликс Брих е сред най-коментираните рефери - за лошо) не са толкова доволни. Там се стигна до куриози. Играчите на “Майнц” и “Фрайбург” бяха върнати от съблекалнята на мач от Бундеслигата, за да може реферът да отсъди дузпа за домакините буквално на почивката. Един от най-важните изводи от VAR на Световното е, че във вземането на дадено решение вече участват повече хора. На терена са трима и още четирима в стаичката с многото тв екрани. В някои мачове (като например Испания - Португалия с първия гол на Диего Коста, преди който той си помогна с лакът срещу съперник) оставаше впечатлението, че решението се взема от “телевизионния център”. Не е така. Поне ФИФА ни уверява тези дни, че крайната дума продължава да е на главния съдия. Той слуша (а вече и вижда) различни съвети и гледни точки. И казва дали отсъждането остава или може да го преразгледа. И тук вече идват старите проблеми с различното тълкуване на футболните правила. За почти едно и също нещо се вземат различни решения. Двама швейцарци “пребориха” сърбина Александър Митрович в наказателното си поле, но Феликс Брих не сметна това за нарушение. Един от колегите на Брих - доста коментирания покрай Шампионската лига Джунейт Чакър, за доста по-безобидно задържане на Масчерано даде дузпа за Нигерия срещу Аржентина. VAR - най-добрият играч на Испания и Португалия А после не отсъди нов наказателен удар при играта с ръка на Маркос Рохо, който малко по-късно вкара победен гол. За почти същото арбитърът посочи бялата точка за Иран срещу Португалия. Ами ударът с лакът на Кристиано Роналдо, за който той видя само жълт картон?  Имаше ли дузпа за Швеция срещу Германия при бутането на Жером Боатенг срещу Маркус Берг при 0:0? Дузпи (чрез VAR или не) бяха дадени за доста по-безобидни сблъсъци от този. Например две за Роналдо - срещу Испания и Иран. Ако се “поразходите” из световните медии ще установите, че някои от тях са наели бивши елитни рефери да коментират съдийството на Мондиала. Едните казват: има дузпа, други - не, няма, контактът не е достатъчен. За едно и също нещо. Същата работа като с мача от Шампионската лига “Реал” (Мадрид) - “Ювентус”, когато “лос меренгес” се спасиха с доста дискусионна дузпа в края. И до днес стои въпросът: имаше ли дузпа или не? Там нямаше VAR, който да обвиним. А ако имаше, какво щеше да отсъди реферът Майкъл Оливър? И в двата случая отнася “благословии”.  Президентът на \"Ювентус\" поиска видеоповторения в Шампионската лига С или бeз VAR дискусиите остават. Но видеото помага. Най-пресният пример е от мача Германия - Южна Корея. В 90-ата минута азиатците вкараха гол, но страничният съдия вдигна флага - засада. Благодарение на видеоасистента видяхме, че засада няма, защото топката отива в Йон Вон Ким не от негов съотборник, а от Тони Кроос. Ако нямаше VAR, голът нямаше да бъде зачетен. А в следващите 6 минути от добавеното време Германия можеше да вкара гол, който да я класира. Не като да не се е случвало. VAR няма да бъде пратена в склада. Технологията ще продължи да се използва в Италия и Германия, а от лятото и в Ла Лига на Испания. Тук е мястото да припомним нещо. ФИФА и УЕФА имат различни визии за развитието на съдийството. И доста спорят. ФИФА залага на технологиите, а УЕФА - на това да има повече съдии не в стаичка с екрани, а на терена. Това е причината европейската централа още да не иска VAR за турнирите, а да разчита на съдии на аутлиниите, каквито пък няма на Мондиала. При това положение всеки може да си отговори на въпроса дали технологията ще отпадне за Катар 2022. VAR обаче трябва да претърпи промени, за да стане по-ефективна. В тениса, волейбола и американския футбол имаш право на определен брой обжалвания на решение за сет, гейм и полувреме. Може ли да стане така и във футбола, и за добро ли ще е това? В щатския футбол, който също е контактен, някои ситуации (като например тъчдаун) се разглеждат абсолютно задължително. Разбира се, това е друга игра и в друга култура, като всяко прекъсване се използва за реклами. Не искаме това и с “нашия” футбол, нали? С навлизането на VAR обаче рано или късно ще се стигне до по-кардинални промени на правилата - за контактите, играта с ръка… За да се върви към уеднаквяване на критериите. Лично аз повече се притеснявам за други процеси във футбола. Най-големият бич днес е “черното тото”. Допингът също, макар да считат някои, че футболът е чист от стимуланти, само слабите и неизвестните го приемат. Навлизането на гигантските пари за трансфери, заплати и комисиони на агенти също не вещае добро бъдеще. Всички тези неща съсипват любимата игра доста повече. А ако не знаете, VAR възникна преди много години в България, въведе я Сашо Диков по времето си в Канал 3. На световното по футбол - по 4 смени и видеоповторения за съдиите VAR - най-добрият играч на Испания и Португалия Президентът на \"Ювентус\" поиска видеоповторения в Шампионската лига", "date": "2018.06.28", "title": "Ще убие ли видеото футболната игра?"}
{"url": "http://clubz.bg/69777-kyde_e_rumen_petkov_tam_kydeto_sa_koronovali_ruskite_care", "text": "Председателят на АБВ Румен Петков е гост на Успенския събор на московския Кремъл. Това съобщиха от партията. Успенският събор на московския Кремъл е бил един от центровете на духовния живот на Русия. В него са короновани царете и императорите, огласявали са се законите, издигали са в сан епископите, митрополитите и патриарсите. Ето какво се казва още в съобщението от АБВ: Ето какво пише на сайта    за историята на събора:", "date": "2018.06.28", "title": "Къде е Румен Петков? Там, където са короновали руските царе"}
{"url": "http://clubz.bg/69787-kakvo_drugo_e_tova_ako_ne_nacionalniqt_ni_deviz_v_dejstvie", "text": "\"Съединението прави силата.\" Това написа във фейсбук диригентът Найден Тодоров, д Коментарът му беше по повод снощния грандиозен концерт за закриване на българското европредседателство. Там прозвуча Симфония № 8 на Густав Малер в изпълнение на 400 души.  Снощи  в зала 1 на НДК след двата химна – на България и на Европа, прозвуча по един вълнуващ начин Симфония № 8 на Малер в изпълнение на над 400 души. Искам по този повод да кажа няколко нетипични за днешното време думи, които всеки от нас смята, че знае, които бяха слоган на председателството, които никой не зачита и които седят на сградата на родния парламент: Симфоничните оркестри на Софийската филхармония и Българското национално радио заедно със смесените си хорове и детските хорове на двата института, както и техните ръководители, обединиха творческия си потенциал под ръководството на Емил Табаков, който е бил главен диригент и на двата състава и който още преди няколко десетилетия е записал всичките симфонии на Малер! Столичната община подкрепи концерта финансово, с което го направи въобще възможен! Министерството на европредседателството възприе идеята да закрие шестмесечното събитие не с нещо, което да им донесе по-висок рейтинг, а с концерт със сериозна класическа музика! Министерството на транспорта промени целия си график, за да освободи зала 1 за единствената възможна на място репетиция на обединените състави. Техническите служби на зала „България“ преустройваха залата буквално всеки ден в продължение на две седмици, за да могат да се осъществят основните репетиции за концерта. Екипите на НДК бяха през цялото време на разположение, помагащи с всичко, с което могат. Министърът на културата Боил Банов се намеси драстично няколко пъти през последните месеци, спасявайки в най-тежките моменти проекта от провал. БНР и БНТ запечатаха концерта за историята. Музикалните, техническите, маркетинговите и административните екипи на Софийската филхармония се съдраха от работа, за да бъде осъществено събитието, за което мнозина смятаха, че не е възможно да се случи в днешните условия у нас. Какво друго е това, ако не националният ни девиз в действие? Съединението прави силата!    ", "date": "2018.06.28", "title": "\"Какво друго е това, ако не националният ни девиз в действие\""}
{"url": "http://clubz.bg/69789-kakvo_e_obshtoto_mejdu_tanzaniq_burkina_faso_i_pirin_valeri_simeonov", "text": "Какво е общото между Буркина Фасо, Зимбабве, Куба, Аржентина, Танзания, Ангола, Тунис, Кувейт, Бразилия, Китай, Босна и Херцеговина и... българската Пирин планина? Отговорът е вицепремиерът Валери Симеонов и водената от него общо 5-членна делегация в Бахрейн, където се проведе заседанието на Комитета за световното наследство на ЮНЕСКО. Гореизброените държави, от името на България и след лобиране от страна на членове на правителството, са внесли  до комитета да промени проекторешението си за Пирин. Основната цел - промените в плана за управление на националния парк да не минават през екологични оценки. Съдът: планът за парк \"Пирин\" задължително на екооценка Воаяжът на Симеонов и българската делегация намери отражение и във фейсбук престрелка между него и еколога и дългогодишен шеф на парковата асоциация Тома Белев. Покрай коментарите за това опитва ли се държавата да даде Пирин в ръцете на частните бизнес интереси, вицепремиерът бе запитан и в какви 5-звездни хотели в Бахрейн спят българските пратеници. И как това подпомага майките на деца с увреждания, които от месеци протестират с искания за закон за личната помощ. Последното е препратка към освободилата поста зам.-министърка на социалното министерство Росица Димитрова, след като стана ясно, че е летяла до САЩ с билет за 8000 лева, а Симеонов я защити.  Тъй като в момента България не е член на комитета, в който на ротационен принцип участват около 20 държави, българското правителство трябва да се разбере с друга държава, която да поиска отваряне на решението. И е намерила подкрепа в лицето на гореизброените страни. Проблемът за Симеонов и за министъра на околната среда и водите Нено Димов, е в това, че в проекторешението си ЮНЕСКО искаше всички процедури по отношение на парк \"Пирин\" да минават през екооценки - нещо което и Димов, и предшественичката му - служебният министър Ирина Костова, отказват да направят. Бойко Борисов: Всички знаем кой е собственикът на \"Юлен\", Цеко Минев Проектотекстът разглеждаше липсата на екологична оценка не само на частичното изменение на сега действащия план за управление на парка, но и липсата на такава за изцяло новия предложен план, който все още не е в сила, защото е на етап съдебно обжалване. Частичното изменение бе направено на последното правителствено заседание в края на миналата година и доведе до месеци на протести. Според природозащитниците то отваря широко вратите за злоупотреби със строителство в парка. А мотивът на кабинета за изменението бе строителството на втори кабинков лифт от концесионера \"Юлен\" АД. Искането за втората кабинка до момента е само на етап уведомление. Цацаров пише до Борисов: Променете договора с \"Юлен\" (ПЪЛЕН ТЕКСТ) Междувременно Върховният административен съд (ВАС) излезе през април с  за отмяна на решението на служебния министър на екологията в правителството на президента Румен Радев, с което бе постановено да не се извършва екологична оценка на проекта за актуализация на плана при прилагането на който, според МОСВ, няма вероятност да се окаже значително негативно въздействие върху околната среда. То може да бъде обжалвано и именно на това стъпват от МОСВ. Потърсени тогава за комемнтар, от екоминистерството казаха само, че това е проекторешение, а не решение и ще защитят тезата си, когато дойде време за срещата в Бахрейн. Лоби за улекотяване на финалното решение се опита да прекора Нено Димов, който миналата седмица проведе срещи в Париж.  ЮНЕСКО vs екоминистерството за Пирин Темата се следи изкъсо от природозащитните организации у нас. А Тома Белев написа във фейсбук и ироничния си коментар по адрес на Симеонов и компания, придружен със снимки на 5-звездния хотел: Симеонов се почувства длъжен да отговори, също от социалната мрежа: Последва нов отговор от Белев. ЮНЕСКО обсъди казуса с Пирин днес следобяд. И подкрепи правителствения вариант - и то с мнозинство. От пресслужбата на Министерския съвет излязоха със съобщение за изхода от заседанието. Според приетото редактирано решение Комитетът отбелязва, че разширяването на ски инфраструктурата в Национален парк \"Пирин\" вече е позволено и изисква българската държава да се придържа стриктно законовите процедури по приемането на инвестиционни предложения, така че да не се увреди стойността на обекта, допълват от МС.  Бойко Борисов: Всички знаем кой е собственикът на \"Юлен\", Цеко Минев Цацаров пише до Борисов: Променете договора с \"Юлен\" (ПЪЛЕН ТЕКСТ) ЮНЕСКО vs екоминистерството за Пирин", "date": "2018.06.28", "title": "Какво е общото между Танзания, Буркина Фасо и Пирин? - Валери Симеонов"}
{"url": "http://clubz.bg/69718-banksi_v_parij_grafiti_i_sluhove", "text": "Неподписани картини по стените започнаха тихо да се появяват в Париж в средата на миналата седмица, пише \"Ню Йорк таймс\". В Световния ден на бежанците минувачите в западните квартали на френската столица забелязоха рисунка на малко чернокожо момиче близо до център за мигранти. Тя изглежда бездомна, с малко мече и одеяла в краката ѝ. Той ли е Банкси? Последваха и още графити. Следващият беше реплика на творбата на Жак-Луи Давид, която показва Наполеон, който прекосява Алпите на кон. Само че лицето на ездача е обвито с червено наметало, като очевидна препратка към забраната на Франция от 2010 г. за покриване на лицата на публични места. Рекламният агент на мистериозния Банкси Джо Брукс потвърждава пред \"Ню Йорк таймс\" в интервю във вторник, че работите в Париж са на тайнствения артист. Малко по-късно Банкси публикува снимка на плъх с надпис: \"50 години от бунта в Париж през 1968 г. Родното място на съвременното графити изкуство\". В работите на Банкси темата за границите и миграцията присъства често. През 2005 г. той направи серия от рисунки, критични към Израел на стена на Западния бряг. През 2015 г. изобрази Стийв Джобс като мигрант в бежанския лагер близо до Кале, препратка към сирийския произход на основателя на \"Епъл\". Въпреки че има спад в потока от бежанци и мигранти към Европа, тревогата па темата остава доминираща и във Франция, и в ЕС. Хиляди бежанци в Париж са бездомни след закриването на лагерите в страната, включително и този близо до Кале, в който имаше много бунтове заради лошите условия. През последните дни Франция влезе на няколко пъти в сблъсъци с Италия за незаконните мигранти. Рим, където има ново крайнодясно правителство, отказва да приема кораби с мигранти,  а това предизвиква неодобрителните коментари на Париж. В неделя европейските лидери се срещат на спешна среща по темата за миграцията. Рим: Арогантната Франция може да стане враг №1 на Италия Сред другите изображения по стените в Париж темите са по-общи - за алчността, жестокостта. Без за тях да се погрижи галерия или музей, стенните рисунки обаче са обречени на унищожение. В понеделник в. \"Монд\" съобщи, че една от картините - на плъха с тапата за шампанско, е била изчистена от стената, а бездомното дете е било залято със синя боя. Рим: Арогантната Франция може да стане враг №1 на Италия", "date": "2018.06.28", "title": "Банкси в Париж  - графити и слухове"}
{"url": "http://clubz.bg/69784-kak_dps_sega_se_priseti_da_iska_anketna_komisiq_za_shema_s_bylgarsko_grajdanstvo", "text": "ДПС предлага създаване на временна анкетна комисия в парламента за проучване на информация за подкупна схема за придобиване на българско гражданство от чужди граждани. Това каза депутатът Йордан Цонев. Според него трябва да стане ясно кои български държавни институции са участвали в тази схема. Цонев поясни, че има информация, че над 114 лица, издирвани от Интерпол, са получили българско гражданство. И изтъкна, че във френските медии се говори за един министър и един вицепремиер, замесени в тази схема. Според него тази информация минира пътя на страната ни към Шенген. ДПС ще потърси подкрепата от \"БСП за България\" и ако се наложи, от управляващите за създаването на тази комисия. Новината за тази схема обаче е от началото на 2017 г. и се появи в разследване на БНТ. Още тогава вицепрезидентът Йотова заяви, че няма да подписва укази за българско гражданство, докато тази история не се изясни. Изявлението на Йотова бе цитирано и от Цонев, но според него то е направено вчера. Това заяви лидерът на \"Атака\" Волен Сидеров. Той допълни, че ако има данни за корупция, то въпросът трябва да се разгледа, независимо коя партия е засегната. Сидеров призова ДПС да бъдат по-конкретни. Според него твърденията за най-малко един вицепремиер и един министър са общи приказки.", "date": "2018.06.28", "title": "Как ДПС сега се присети да иска анкетна комисия за схема с българско гражданство "}
{"url": "http://clubz.bg/69790-apoloniq_2018_fsb_georgi_gospodinov_zahari_baharov", "text": "34-тото издание на \"Аполония\" ще бъде открито с изложби в Художествената галерия в . Едни от най-големите имена в българското изкуство –   – ще представят своите впечатляващи творби в сферата на живописта, графиката, илюстрацията и скулптурата. Начало на Фестивала ще даде и специалният концерт на   при НМУ „Любомир Пипков“  , който е едва на 14 години, а вече е носител на редица национални и международни призове. За първи път тази година на сцената на \"Аполония\" ще се изявят   с концерт, включващ най-големите хитове на групата през годините. Събитието ще се състои   , за да закрие подобаващо 34-тото издание на фестивала. Друг специален акцент в програмата на Празници на изкуствата \"Аполония\" ще бъде премиерата на  , която ще се проведе в  . Сред останалите изненади, подготвени за ценителите на литературата, са книгите  и . Специално внимание ще привлече и традиционният за \"Аполония\" „Театър на маса“, който ще представи премиерата на  Изобилие от театрални постановки и тази година очаква посетителите на \"Аполония\". Читалище „Отец Паисий“ в Созопол ще посрещне на сцената си звезди като  , за който актьорът получи престижните театрални награди „Икар 2018\" и „Аскеер 2018\" за водеща мъжка роля. Пиесата, отличена за спектакъл на годината от националните призове „Икар“ –  , също е включена в програмата на \"Аполония\". Впечатляващи постановки ще представи и Народният театър „Иван Вазов“, който за първи път участва във фестивала с цели три представления на  Празниците на изкуствата \"Аполония\" са най-големият дългогодишен и мащабен арт фестивал в България. Негов организатор е фондация \"Аполония\", създадена през 1991 г. Първото издание на фестивала се провежда през 1984 г. Всяка година сцените на \"Аполония\" в Созопол привличат стотици артисти и хиляди любители на изкуството от България и света. Фестивалът има за цел да съхрани културните традиции, както и да подкрепи нови таланти в областта на всякакъв вид изкуства. Повече информация за програмата на \"Аполония\" можете да намерите, като проследите  . И на   на фестивала. Златен билет можете да закупите от  .", "date": "2018.06.28", "title": "Аполония 2018: ФСБ, Георги Господинов, Захари Бахаров..."}
{"url": "http://clubz.bg/69804-shefyt_na_kevr_ne_poddava_na_natiska_na_bsp_borisov_go_zashtiti", "text": "Председателят на Комисията за енергийно и водно регулиране (КЕВР) Иван Иванов няма да се поддаде на натиска на БСП, които днес поискаха оставката му и обещаха да сезират главния прокурор за действията му. От Брюксел премиерът Бойко Борисов защити Иванов, като каза, че в негово лице КЕВР е независима организация. Лидерката на БСП Корнелия Нинова се разгорещи в пленарната зала на парламента днес, като повод за това стана дискусията по годишния доклад на КЕВР за 2017 г. Обсъждането стана повод Нинова да попита Иванов какво става с 200-те хиляди подписа, събрани от социалистите, срещу сделката за покупката на активите на ЧЕЗ България от дружеството \"Инерком\". КЕВР не може да спре сделката за ЧЕЗ Топлинен удар с цените от КЕВР Покрай Иванов той засегна и поскъпването на природния газ от 1 юли, за което регулаторът официално ще обяви решението си утре. По думите му няма как да се вдигне цената в цял свят, а в България да поевтинее, след като нямаме добив. Топлинен удар с цените от КЕВР", "date": "2018.06.28", "title": "Шефът на КЕВР не поддава на натиска на БСП, Борисов го защити"}
{"url": "http://clubz.bg/69792-trymp_i_putin_se_sreshtat_na_16_yuli_v_helzinki", "text": "Американският президент Доналд Тръмп и руският му колега Владимир Путин ще се срещнат на 16 юли в Хелзинки. Това съобщиха световните агенции, позовавайки се на съобщения на Белия дом и Кремъл. Двамата ще обсъдят въпроси, свързани с националната сигурност и двустранните отношения, се казва в прессъобщенията. Преди лидерската среща ще има и среща на дипломатическо равнище, вероятно между руския външен министър Сергей Лавров и американския държавен секретар Майк Помпео, съобщи днес руският заместник-външен министър Сергей Рябков. Снощи кремълският външнополитически съветник Юрий Ушаков заяви след срещата с американския си колега Джон Болтън в Москва, че срещата ще се състои в трета страна, която е подходяща и за двамата лидери. За подготовката ѝ ще бъдат необходими още няколко седмици. \"Ди Велт\": Сделка между Тръмп и Путин ще е кошмар за Европа Тръмп и Путин са се срещали два пъти досега в роята си на държавни глави - все в кулоарите на международни форуми. Плановете за среща само между двамата бяха изоставени заради разследването за руска намеса в американските президентски избори. Разследващите, начело със спецпрокурора Робърт Мълър, предполагат, че Кремъл е помогнал на Тръмп да спечели изборите. Хелзинки беше най-вероятния от общо три варианта за среща между дъжавните глави на САЩ и Русия. Очаква се Тръмп да присъства на срещата на НАТО в Брюксел на 11-12 юли, а след това да направи работно посещение във Великобритания на 13 юли. След това той ще отпътува за Хелзинки. Градът е подходящ, защото е на неутрална територия, а и защото Путин ще може да се върне в Русия за финала на Световното първенство по футбол. Вчера британският в. \"Телеграф\" съобщи, че Тръмп може също да присъства на финала на Мондиал 2018 г.", "date": "2018.06.28", "title": "Тръмп и Путин се срещат на 16 юли в Хелзинки"}
{"url": "http://clubz.bg/69776-bedstveno_polojenie_v_smolqn_aktivizirat_se_svlachishta", "text": "Кметът на  Николай Мелемов обяви бедствено положение от 11.30 часа днес заради прелялата на няколко места река Черна. Кризисният щаб на общината и в момента заседава, като в него участват и директорите на ОДМВР и РЗПБЗН в Смолян. Екипи изграждат спешни диги по реката. Започнало е принудително изпускане на язовирите \"Доспат\" и \"Цанков камък\" в област Смолян, но няма опасност за населението, съобщи заместник областният управител Адриян Петров. Свлачище е спряло за кратко тази сутрин движението по пътя за село Чокманово, но багери вече го разчистват. Частично е прекъснато електрозахранването в квартал „Устово“. В момента интензивен дъжд вали на територията на цялата област. Повишени са нивата на всички реки в региона.  Започнало е принудително изпускане на язовирите „Доспат“ и „Цанков камък“ в област Смолян, но няма опасност за населението, съобщи заместник областният управител Адриян Петров. Дъждът е активизирал множество свлачища в общината. Свлачище спря за кратко тази сутрин движението по пътя за смолянското село Чокманово. На мястото на блокирания пътен участък има багери, които го разчистват. Река Чая повиши значително нивото си и има опасност да бъде залята църквата \"Света Богородица\" в Чепеларе:  \"Големият проблем в момента е в района на Чепеларе. На едно място в самия град реката започва да излиза от коритото. Там е изпратена тежка техника, която да насипе коритото, за да не позволи водата да излезе и да застраши близка детска градина и църква. Пратена е техника да разчиства и пътя за село Зорница заради активирало се свлачище. В Сърница е паднала стена. Кметът е изпратил техника, която да разчиства. В областния град се работи на различни места и се наблюдава нивото на река Черна. В село Смилян имаме сигнал за къща, в която започва да влиза водата. Ще изпратим екип на пожарната, за да укрепят поне временно самия бряг.\" Оранжев код за интензивни валежи e обявен за днес в цяла България с изключение на област Видин, където кодът е жълт, а в Смолян - червен. Очакват се количества до 50 л/кв.м, а в отделни райони - и повече. Град   е изправен пред бедствено положение заради пороите по улиците, тъй като градът няма канализация, където да се отича водата, и на места е стигнала 40 см. Под ръководството на кмета Атанас Балкански заседава оперативен щаб, който обсъжда какви мерки да се предприемат. Най- тежка е ситуацията в южната част на града, който няма канализация и водата се събира там. Има наводнени дворове, а улиците са под вода. Кметът Атанас Балкански съобщи, че се  покачва и  нивото на река Потока, като по тази причина се наблюдава индустриалната зона. Код оранжево. Силни валежи и гръмотевични бури и днес Кметът на   Славка Чакърова съобщи, че в резултат на обилните дъждове са се активизирали опасни свлачища. По думите ѝ има три критични точки - свлачище на пътя към село Зорница, свлачище към село Забърдо и повишено ниво на река Чая. Халкидики под вода, Никити в бедствено положение (ВИДЕО и СНИМКИ) Според Чакърова в района около църквата \"Света Богородица\" единият бряг на реката е полегат и на него няма изградена подпорна стена - там има опасност реката да залее пътя и обектите наблизо. За пореден ден целият състав на пожарната служба в страната, включително свободният от дежурство, е в готовност да реагира на извънредни ситуации, резултат от тежката метеорологична обстановка, съобщиха от МВР. За последните 24 часа сигнали за наводнени приземни етажи, мазета и улици са постъпили от областите  В района на град Средец пожарни екипи са отводнявали 12 къщи и дворове. В Пловдив и областта проливният дъжд продължава. В последния час екипи на пожарната са се отзовали на сигнали за отводняване на дворове и приземни етажи в селата Куртово Конаре и Три водици, както и в Стамболийски. Отводнява се и хранилището на библиотеката на Пловдивския университет.    Прелял микроязовир е залял част от пътя   при отбивката за село Коларово. Дванадесет сигнала за наводнени мазета и два подлеза са получени и в пловдивската пожарна служба. Към момента няма данни за застрашени хора и населени места. В сила остава частичното бедствено положение, обявено вчера в три ивайловградски села. В района нощта е преминала спокойно, тъй като валежите там са били слаби. Нощта в селата   е преминала спокойно. Валежите, паднали там, са незначителни. Въпреки това обаче  бедственото положение ще действа и днес. То беше обявено заради обилния дъжд, който се изля през изтеклото денонощие и разруши пътната инфраструктура в тези села. Единственият подход към село Ленско все още е непроходим.  Община   задейства план при наводнения, който предвижда почистването на компрометираните участъци и ремонт на разрушените пътища. Общината ще подсигури транспортни връзки между изолираните села. Днес ще бъдат описани щетите и необходимите финансови средства за преодоляване на кризата. Кметът на Ивайловград Диана Овчарова обясни пред БНР: През последното денонощие нивото на река Марица край   също се е повишило с 25 см. Въпреки непреставащия дъжд обстановката е спокойна. Към момента нивото на  е нормално, няма да данни за опасни язовири. Халкидики под вода, Никити в бедствено положение (ВИДЕО и СНИМКИ)", "date": "2018.06.28", "title": "Бедствено положение в Смолян, активизират се свлачища"}
{"url": "http://clubz.bg/69770-bsp_poiska_spirane_na_koncesiqta_na_letishte_sofiq", "text": "Очаквано левицата се обяви против възобновяването на процедурата по отдаване на концесия на \"Летище София\". От БСП обявиха днес, че внасят проекторешение на Народното събрание, с което да се спре решението на Министерския съвет, взето в сряда. Както Клуб Z писа, на последното си заседание, но в закритата му част, кабинетът одобри решението на министъра на транспорта, информационните технологии и съобщенията Ивайло Московски за откриване на процедурата за определяне на концесионер, като с него се утвърждава обявлението за откриване на процедурата и документацията за концесията. След заседанието от МС разпространиха кратко съобщение, в което се посочваше само, че процедурата е в ход. А приходите ще отидат за погасяване на дълговете на железниците. Концесията на летище София тръгва за втори път В началото на май 2017 г. Московски обяви намеренията на правителството да възобнови процедурата и дори посочи септември м.г. като срок за това. Така че от левицата не би трябвало да са изненадани. Πpи пъpвoтo oтвapянe нa пpoцeдypaтa кабинетът пoиcĸa oт ĸoнцecиoнepa плaщaнeтo нa пъpвoнaчaлнa cyмa oт 550 милиoнa лeвa, 480 млн. лева oт ĸoитo тpябвaше дa покрият дългoвeтe нa БДЖ. Гoдишнaтa ĸoнцecиoннa тaĸca бе определена в размер на поне 9.9 милиoнa лeвa, a инвecтициитe - най-малко 306 милиoнa лeва. Процедурата обаче беше спряна от служебния кабинет на президента Румен Радев с мотива, че условията за избор не защитавали националния интерес и националната сигурност. На това се позоваха и днес от левицата. Първо посочиха, че решението е било взето \"на тъмно, по непрозрачен начин\". Не се знае какви са паратемтрите - срещу какви условия, за колко години. Според Драгомир Стойнев на летището вече течали масови уволнения и процес по \"вкарване на изискванията на бъдещия концесионер\".  И допълни, че правителството явно е чакало да дойде краят на европредседателството, задържайки дотогава тази \"бомба със закъснител\". Чрез концесионирането на най-голямото летище се продавали националният интерес и сигурност на частно лице, което щяло да решава кой да влиза в страната и кой не, повториха старите си тези от левицата. И предвид факта, че централата на железниците на столичната улица \"Иван Вазов\" бе обявена за публична продан, депутатът от левицата подхвърли иронично: За да даде обяснения, Московски дойде по спешност в парламента. Министърът посочи, че вчерашното решение на МС на практика изпълнява решение на служебното правителство - кабинетът, сформиран след редовните избори, да прецени да концесионира ли аеропорта или не. Както и ако това става, да се използват услугите на международни консултанти. В случая бяха наети Световната банка и Европейската банка за възстановяване и развитие. Московски обясни и защо информацията за процедурата все още не е публична - заради изискването да се публикува в официалния вестник на ЕС, за да имат всички потенциални участници равни шансове. Факт, такова е изискването на европейската директива за договорите за концесия. Ryanair донесе нови рекорди на Летище София По думите му на летище София не само че няма масови уволнения, а и през последните месеци били назначени около 100 души. По думите му при левицата на концесия са били дадени общо 14 обекта, повечето от които към днешна дата са успешни. При първата процедура по отдаване на концесия изтече предварителна и неофициална информация, според която интерес към летището са проявили руската ВТБ \"Капитал\" и турската \"Лимак\" - като обединение. А от транспортното министерство обявиха, че има интерес и от операторите на няколко големи европейски летища. Дадоха и основните параметри по процедурата - като срок на концесията и плащания, което сега Московски отчита като грешка.  Темата бе повдигната и при гледането на държавния бюджет за 2018 г. в парламента. Страстите се разгорещиха около чл. 94, в който се говори за приходите от концесията на \"Летище София\". По това време процедурата вече беше спряна, но управляващите бяха записали следния текст: Имагинерна концесия на Летище \"София\" събуди депутатите Тази категоричност, с която се говори за концесионни плащания, даде основание на опозицията да скочи в настъпление, обявявайки, че кабинетът се опитва да стартира процедурата чрез закона за държавния бюджет и даже да я предреши. Иначе пpeз 2006 г. кабинетът на тройната коалиция възлoжи нa \"Фpaпopт тyин стap еъpпopт мeниджмънт\" AД ĸoнцecия зa paзвитиeтo и yпpaвлeниeтo нa лeтищe Бypгac и лeтищe Bapнa зa 35 гoдини. Дo мoмeнтa ĸoмпaниятa e инвecтиpaлa нaд 350 млн. лева в paзшиpявaнe и мoдepнизaция нa инфpacтpyĸтypaтa, пoдoбpявaнe нa тexничecĸите cъopъжeния и oбopyдвaнe, ĸaĸтo и oбyчeния и пoвишaвaнe ĸвaлифиĸaциятa нa пepcoнaлa. В концесията германската компания \"Фрапорт\" е в съдружие с българската логистична компания \"БМ Стар\", собственост на \"Химимпорт\". Ryanair донесе нови рекорди на Летище София Имагинерна концесия на Летище \"София\" събуди депутатите", "date": "2018.06.28", "title": "БСП поиска спиране на концесията на \"Летище София\""}
{"url": "http://clubz.bg/69779-ot_london_do_nyu_jork_za_2_chasa_sys_svryhzvukov_boing", "text": "\"Боинг\" се готви да произведе самолет, който се движи със скорост от 5 пъти над звуковата бариера, съобщава Си Ен Ен. Когато машината стане факт, хората ще могат да достигат всяка точка на планетата в рамките между 1 и 3 часа. При скорост от 3800 мили в час разстоянието между Лондон и Ню Йорк ще бъде преминавано само за два часа. Сега най-бързите полети между двата града отнемат около 7 часа. А в миналото свръхзвуковият \"Конкорд\" летеше над океана около 4 часа. Проектът за свръхзвуковото чудо е все още в стадий на разработване. Трябва да бъдат решени ключови технически предизвикателства и едва тогава ще може да бъде създаден прототип на самолета, обяви говорителката на \"Боинг\" Бриана Джаксън. Според нея е възможно концепцията да стане реалност през следващите 20-30 години. Изискват се много експерименти, докато се стигне до производството на самолет, а и след това на самата машина. Всичко това отнема години, поясни Бриана Джаксън. Инженерите на компанията са се заели сериозно с проучвания. Възможно е първо самолетът да бъда произведен за военни цели и едва по-късно да се използва и от гражданската авиация.  Илон Мъск изстреля кола в Космоса Както е известно, и изобретателят Илон Мъск разработва свръзуков самолет. Неговият проект Space X е в напреднала фаза и се твърди, че със самолет, констуиран на базата на свръхмощната ракета, разстоянието между Ню Йорк и Шанхай ще бъде преодолявано само за половин час.", "date": "2018.06.28", "title": "От Лондон до Ню Йорк за 2 часа със свръхзвуков боинг"}
{"url": "http://clubz.bg/69791-pedofiliqta_%E2%80%93_novata_vqtyrna_melnica_na_vmro", "text": "Това се казва в позиция на ВМРО – Българско национално движение, подписана от председателя на партията, вицепремиер и министър на отбраната Красимир Каракачанов. Съобщението бе изпратено до медиите от пресцентъра на партията. В текста му се казва, че „патриотите“ реагират „като отговор на станалите публично достояние чернови на новите класификации на диагнозите на Световната здравна организация и на американския класификатор на диагнозите“. За България важи класификацията на Световната здравна организация. В момента е в сила десетата версия на Международната класификация на болестите на СЗО – . Имат един проблем обаче. Проектът за   вече е публикуван и вътре няма нищо, което може да се определи като „легализират педофилията“. В новата класификация педофилията е в главата „Ментални, поведенченски и свързани с развитието на нервната система разстройства“, подглава „Парафилни разстройства“. Очевидно никой не е тръгнал нито да изважда педофилията от класификатора на заболяванията, нито пък да легализира подобни практики. Потърсихме за сравнение ICD-10, който е в сила в момента. Не само че педофилията не отпада, а дори е по-прецизно описана. ВМРО се позовават единствено на публикация в „Гласове“, която обаче очевидно е писана преди публикуването на проекта, защото завършва с: Е, проектът излезе, педофилията е вътре. Спете спокойно. ВМРО обаче продължава: И това не е вярно. Проектът ICD-11 поставя наравно мисли, фантазии и поведение: Проектът уточнява и как се диагностицира това заболяване: Т. е. не е задължително първо \"да посегне\", за да бъде диагностициран. Ако „патриотите“ могат да предложат различни симптоми, по които да бъде диагностицирано заболяването, нека ги предложат. Нобелът за медицина все още не е печелен от българи.", "date": "2018.06.28", "title": "Педофилията – новата вятърна мелница на ВМРО"}
{"url": "http://clubz.bg/69775-kevr_ne_moje_da_spre_sdelkata_za_chez", "text": "Комисията за енергийно и водно регулиране (КЕВР) няма правомощия да спре сделката за ЧЕЗ. Това заяви председателят на КЕВР Иван Иванов днес в парламента, който прие годишния доклад на регулатора за 2017 г. след дискусия. А тази реплика и следващите разменени думи между него и лидерката на левицата Корнелия Нинова доведоха до това, че социалистите дават Иванов на прокурор заради отказ да си изпълнява задълженията по закон. Освен това още утре от БСП ще внесат в Народното събрание и проекторешение да преждевременното му освобождаване от поста. Социалистите могат \"да подадат оставката\" на председателя на КЕВР по законов текст, а решението зависи от пленарната зала.  Сделката, за която българското дружество \"Инерком България\" подписа предварителен договор с чешката държавна компания в края на февруари тази година, има 9 месеца, за да приключи и фирмата да внесе дължимите около 340 милиона евро за сделката. Комисията за защита на конкуренцията (КЗК), която е уведомена още през март от \"Инерком\", най-сетне се зае с казуса и има 5 седмици да се произнесе. КЕВР също ще даде становище по уведомлението пред КЗК. КЗК най-сетне се зае със сделката за ЧЕЗ. Сроковете вече текат Лидерът на БСП Корнелия Нинова запита Иванов дали е взето решение по внесената от БСП подписка срещу сделката с около 200 000 подписали се. , призова той.  , каза още Иван Иванов. БНБ за сделката за ЧЕЗ: Една банка участва, 4 - с \"интерес\". Другото е тайна Парламентът даде право на КЕВР да спира сделки като за ЧЕЗ БНБ за сделката за ЧЕЗ: Една банка участва, 4 - с \"интерес\". Другото е тайна Парламентът даде право на КЕВР да спира сделки като за ЧЕЗ", "date": "2018.06.28", "title": "КЕВР не може да спре сделката за ЧЕЗ"}
{"url": "http://clubz.bg/69783-parlamentyt_priema_byrza_popravka_za_integracionnite_dobavki", "text": "Социалният министър Бисер Петков помоли, а депутатите от властта и опозицията се съгласиха да приемат бърза промяна в Закона за интеграция на хората с увреждания, с която в него да се запишат отменени от Върховния административен съд разпоредби, свързани с интеграционните добавки. Става дума \"създаден правен вакуум\" заради две решения на магистратите, които отмениха текстове от правилника към закона, на база на който се въвеждат правила за изплащане на интеграционни добавки. Съдът отмени изискването, записано в правилника, според което различните видове интеграционни добавки се определят на базата на гарантирания минимален доход, който се определя от правителството всяка година според Закона за социално подпомагане. За 2018 г. сумата е 75 лв. на месец. Политици с увреждания Според магистратите обвързването на добавките с дохода излиза извън философията на това пари да се отпускат според специалните потребности на хората с увреждания.  ВАС реши още, че е незаконосъобразно изискването в правилника добавки за обучение да се отпускат след представяне на документ за продължителност на това обучение. Отмени и още два текста - засягащи добавките за транспорт и телекомуникационни услуги и за информационни услуги. От думите на Бисер Петков пред социалната комисия днес се разбра, че право на интеграционни добавки имат около 500 000 души, но каква част от тях е засегната от решенията на съда все още се прави анализ. Годишният бюджет за добавки на Агенцията за социална интеграция е 152 млн. лв. Отпуснатите добавки до 11 юни тази година ще продължат да се изплащат до изтичане на валидността на социалната оценка или ТЕЛК. Новите производства ще останат \"висящи\", докато се запълни правният вакуум, каза Петков. Бисер Петков: Финансовото министерство решава, ние само предлагаме \"реалистичното\" Решението според министъра и според депутатите, изразено и от председателя на комисията по социална политика Хасан Адемов (ДПС), и от заместничката му Светлана Ангелова (ГЕРБ) е “промени в закона по бързата писта”. Целта е да се гарантира, че няма да има прекъсвания в плащанията към хората с увреждания заради решенията на ВАС. С нова се съгласи и Георги Гьоков от БСП. Затова до средата на юли парламентаристите се ангажираха да променят в закона. Така отменените от ВАС текстове от правилника ще влязат в самия закон.   От дискусията в комисията и след това от думите на министъра пред журналисти стана ясно, че текстовете ще са същите – тоест очаква се интеграционните добавки да останат обвързани с гарантирания минимален доход от 75 лв. Добавката за обучение е 20 на сто от този доход, тази за транспорт - 15 на сто, а тази за информационни и телекомуникационни услуги - също 20 на сто. Става дума за интеграционни добавки, които по закон се отпускат на лица с увреждания на възраст над 18 години - според индивидуалните им потребности и степента на увреждане. За казуса с протестиращите пред парламента майки на деца с увреждания днес в социалната комисия не стана дума. А министър Бисер Петков потвърди - дали подадената му оставка ще бъде някога приета зависи от премиера.  Бисер Петков: Финансовото министерство решава, ние само предлагаме \"реалистичното\"", "date": "2018.06.28", "title": "Парламентът приема \"бърза\" поправка за интеграционните добавки"}
{"url": "http://clubz.bg/69782-producentkata_na_ivo_hristov_noviqt_chovek_v_sem_ot_kvotata_na_radev", "text": "С голямо закъснение президентът Румен Радев все пак попълни квотата си в Съвета за електронни медии (СЕМ).  Новото попълнение е Ивелина Димитрова, дългогодишен кадър на БНТ и продуцент и автор на множество предавания, най-популярните от които \"Малки истории\", \"Зелената линейка\". Радев е издал указ за назначаването ѝ днес, стана ясно от съобщение на прессекретариата на \"Дондуков\" 2. Случайно или не, ководещ на \"Малки истории\" в един период от време беше началникът на кабинета на президента Радев - Иво Христов.  Димитрова отива на мястото на Мария Стоянова. СЕМ с нов-стар председател Радев забави с близо месец номинацията си за запълване на състава на СЕМ, въпреки че именно той сезира Конституционния съд за противоречивия текст в закона, който спъна през 2015-a предшественика му Росен Плевнелиев в назначаването на член на СЕМ от неговата квота. Мандатът на Мария Стоянова, назначена през 2012 г. от Плевнелиев, изтече на 1 юни и към тази дата Радев трябваше да е излъчил своята първа номинация за членове на СЕМ.  \n\tСъветът се състои от 5-има членове, от които 3-ма се избират от Народното събрание и 2-ма се назначават от президента на републиката. Мандатът им е 6-годишен. \n\tГодина по-късно - през лятото на 2019 г., пък изтича мандатът на Иво Атанасов - избран от парламентарната квота в медийния регулатор. През миналия месец парламентът се захвана с т. нар. поправка \"Бетина Жотева\" и изчисти Закона за радиото и телевизията от недомислицата по отношение на кадруването в СЕМ. Медиите да казват и за еврофинансиране, СЕМ да гледа и сайтове Става въпрос за онзи текст от закона, според който всички членове на Съвета за електронни медии (СЕМ) встъпват в длъжност по едно и също време, макар съставът му да се определя от две институции - от Народното събрание и от президента по различно време.  Подобен казус с член на СЕМ, който дълго време не можеше да влезе във функциите си, имаше през 2015 г. Тогава Росен Плевнелиев посочи за член на медийния регулатор с указ бившия говорител на Министерството на външните работи  Бетина Жотева. Мандатът ѝ обаче реално започна не тогава, а чак през април 2016 г., когато със сериозно закъснение пък парламентът благоволи да попълни своята квота. Парламентът подхвана поправката \"Бетина Жотева\" Изпреварващо президентът Радев изпрати питане до Конституционния съд. Той стори това през март. Медиите да казват и за еврофинансиране, СЕМ да гледа и сайтове Парламентът подхвана поправката \"Бетина Жотева\"", "date": "2018.06.28", "title": "Продуцентката на Иво Христов -  новият човек в СЕМ от квотата на Радев"}
{"url": "http://clubz.bg/69773-pogledyt_v_minaloto_provali_germanskiq_nacionalen_otbor", "text": "За някои неща на това Световно можеш да критикуваш треньора на националния ни отбор. Прав е обаче при краткия му анализ след 0:2 срещу отбора на Южна Корея: Точно така е. Да си последен в една група с преодолимите противници Мексико, Швеция и Южна Корея е свидетелство, че в Русия този отбор не беше във форма да защити световната си титла. Ранното напускане на надпреварата е обяснимо и спестява на тима на Льов битка с действителните фаворити на турнира. Йоахим Льов: Дали оставам? Утре ще говорим Единадесеторката на Льов не намери начин да се възползва в мача срещу Южна Корея - един отбор, който направи поредица от грешки, не довеждаше контраатаките си докрай и разполага само с един-единствен състезател от световна класа. Отборът ни беше безсилен, бездушен, липсваха му идеи. Досега не сме били свидетели на подобна липса на креативност на този даровит германски отбор, както беше през тези 90 минути в Казан. Сега е много лесно да се твърди, че това можело да се предвиди. В действителност обаче след Европейското първенство преди две години на този отбор му липсват качества за завоюването на титла. Прекалено много футболисти са прехвърлили зенита си като Сами Кедира и Томас Мюлер. Това, което видяхме, беше пълно затъмнение. В бъдеще Германският футболен съюз трябва да залага на млади състезатели като Джошуа Кимих, Леон Горецка и Антонио Рюдигер. Както видяхме сега на Световното, не е достатъчен само опит, когато противниковият отбор играе със страст, бързина и навреме се преориентира. Тези три атрибута липсваха на тима ни в Русия. От тези кадри не би могло да се очаква ново начало. Почти всички са на възраст около 30-те и теоретично биха могли да участват при следващи турнири. Но ако положението се обостря, както го видяхме в Русия, това не е добра идея.  Ето защо не е учудващо, че за разлика отпреди 6 години сега Льов реагира на поражението почти спокойно, като че ли го е очаквал. Може би трябва да му се вмени вина, че въпреки това се довери на доказали се състезатели. От друга страна, досега те не са го разочаровали. Льов прекалено дълго е разчитал на тях и е вярвал, че и при тежък случай те пак ще са на ниво. Капитална грешка! Льов е треньор на националния отбор от 12 години, а от 14 е в състава на Германския футболен съюз. Голяма част от неговия щаб също са толкова дълго в системата - от психолога до ортопеда Ханс-Вилхелм Мюлер-Волфарт, който и на 75-годишна възраст неизменно е на скамейката, стискайки докторския си куфар. Досега точно това беше голямото предимство на германците. Всеки в тима можеше да разчита на другия, тъй като след дългогодишно сътрудничество прекрасно знае какво прави другият. Но още по време на Европейското първенство преди две години стана ясно, че обичайното води след себе си и удобното. Сега на никого не му е удобно. Френски журналист попита треньора на националите ни дали сега не настъпва мрачен период за германския футбол. В отговора си Льов посочи, че Но това е поглед към миналото. Що се касае до бъдещето, трябва да се погледне в противополжната посока. ----", "date": "2018.06.28", "title": "Погледът в миналото провали германския национален отбор"}
{"url": "http://clubz.bg/69763-ima_li_zabrana_za_proizvodstvoto_na_produkti_koito_imitirat_mlechnite", "text": "Това заяви пред Нова тв министърът на земеделието и храните Румен Порожанов.  Мярката не е пълна забрана за производство на имитиращи продукти. Ако някой обаче използва имитиращ продукт, той трябва да бъде отделно пакетиран, на него да не пише, че е млечен продукт, и да е разположен на друг щанд, уточни министърът.  Четири издънки на агенцията за безопасност на храните. А годината още не е свършила Порожанов обясни, че двойните стандарти в храните, така широко коментирани и предизвикакващи обществени вълнения, нямат еднозначно третиране в ЕС и е въпрос по-скоро на политиката на големите компании. Еврокомисар Йоурова: Брюксел ще се справи с двойния стандарт при храните  Вече втора година птичият грип не може да бъде изкоренен от страната, съобщи още министърът. \"Има какво да се желае от БАБХ по отношение на контрола по биосигурността на фермите производители. Имаме 11 огнища с унищожени около 1 милиона патици, кокошки носачки и птици\", каза той. Toй коментира и опасенията на родни свиневъди, които наскоро поискаха спешни мерки срещу африканската чума  Огнище на заболяването е открито в Тулча, на 100 км от Русе. Министърът уточни, че ваксина и лечение за тази болест няма: \"Тя засяга дивите и питомните свине. Тръгна от Грузия, мина през редица държави. Доскоро вирусът стоеше на горната граница на Румъния с Унгария, но вече от близо 2 седмици той е на 160 км от северната ни граница.\" Не мина и без въпроси за съдбата на кравата Пенка, която се прочу из цяла Европа. Министърът потвърди за пореден път: \"Пенка ще живее. Жива и здрава си е.\" Делегация от Европарламента - в обора при кравата Пенка   Еврокомисар Йоурова: Брюксел ще се справи с двойния стандарт при храните Делегация от Европарламента - в обора при кравата Пенка", "date": "2018.06.28", "title": "Има ли забрана за производството на продукти, които имитират млечните"}
{"url": "http://clubz.bg/69762-shok_i_ujas_v_gote_institut", "text": "Ето ви една   шокираща културна новина: Използваме тази новина, за да ви въведем в темата на една нова изложба, която ще може да се види в Гьоте институт от 4 до 20 юли. Темата ѝ са новините и все по-агресивният, понякога сюрреалистичен медиен пейзаж в България и по света. Изложбата се нарича „Шок и ужас“ с подзаглавие „Новини и други страшни истории“. Както знаем, новините трябва да са страшни, иначе ще са скучни и никой няма да ги гледа. Водещият принцип в съвременната журналистика общо взето гласи: „ “ (става дума за рейтинга) В новината, с която започнахме, няма кърви, но много почитатели на поезията ще изпаднат в културен шок и ще преживеят сподавен литературен ужас от силиконовата поезия на „скандалната фурия“ и нейните лирични герои „мъже боклуци“. В днешно време новините и журналистиката не са това, което бяха. Социалните мрежи, дигиталните медии, борбата за рейтинги и рекламодатели и изобщо промените в обществото наложиха нови стандарти в медиите. Добре познаваме гръмките заглавия с главни букви и ключови думи „шок“, „ужас“ и „скандал“. Уви, в света на „постистината“ и „алтернативните факти“ новините и журналистиката са на път съвсем да изпаднат от списъка на основните граждански приоритети. Когато всичко е „шок“, „ужас“ или „скандал“, вече нищо не е в състояние да шокира, ужаси и скандализира клетия читател-зрител-слушател. Остава му само да спре да гледа телевизия, да престане да слуша новини, да се откаже от вестници и новинарски сайтове… Но ( ): И така, щем-не щем, се оказваме въвлечени във вихъра на деградация на медиите, езика – и в крайна сметка цивилизацията… С тези и други въпроси за новините и начина ни на боравене с информация днес се занимава изложбата „Шок и ужас“, в която свои работи ще представят Антон Терзиев и младият живописец Явор Костадинов. Включат се и още двама млади, но вече познати автори – ироничната художничка и илюстраторка Мартина Вачева и французинът Мич Брезунек, които за първи път ще се представят със съвместна работа. Куратор е Стефка Цанева. В изложбата има още едно интересно младо присъствие, макар и не толкова добре познато в София, колкото в Берлин – на Венета Андрова, която ще представи видеотворба. Неочаквано е участието на Вера Млечевска, позната като един от утвърдените български куратори в съвременното изкуство, която ще представи пърформанса „Културните новини“ с участието на други куратори и художници. Изложбата се занимава с крайностите в медиите  – с шока, сензациите и фалшивите новини, как днес се справяме с тях и откриваме важната информация, но и как именно тази сюрреална ситуация може да се превърне в отправна точка за творчески търсения и интерпретации. И точно защото не е лесно, е още по-интересно да видим възможните творчески стратегии за справяне със страха и отвращението, предизвиквани от медиите.", "date": "2018.06.28", "title": "Шок и ужас в Гьоте институт"}
{"url": "http://clubz.bg/69768-edno_ot_ostrietata_na_bsp_napuska_parlamenta", "text": "Народният представител от \"БСП за България\" и зам.-председател на групата Жельо Бойчев ще напусне Народното събрание. Това обяви лидерът на левицата Корнелия Нинова. Обяснението ѝ е, че Бойчев ще се занимава в бъдеще с бизнес. Той остава член на БСП и на градската организация: БСП: Можем да се лишим от двама депутати. Важното е да сме чисти Жельо Бойчев отрече пред БНР да има конфликт с ръководството или с парламентарната група. Напускането му нямало връзка с изключването на депутата Спас Панчев от групата на БСП в парламента. Бойчев отдавна се кани да направи тази крачка, но това, което досега го задържаше, бе председателското място във временната комисия, която трябваше да проучи обстоятелствата около продажбата на активите на ЧЕЗ в България на \"Инерком\". Работата на комисията приключи, а после дойде и вторият вот на недоверие, който ще се гласува в петък. Той обясни, че е провел този разговор с Нинова много отдавна. Напускането му било свързано с лични решения. Той поясни, че не си е поставял срокове, защото никой не знае какво ще се случи утре.", "date": "2018.06.28", "title": "Едно от остриетата на БСП напуска парламента"}
{"url": "http://clubz.bg/69765-brazilcite_v_moskva_chao_myuler_chao_chao_chao_video", "text": "В Бразилия радостта е двойна - отборът хем се класира за осминафиналите на Световното първенство по футбол, хем няма да играе срещу Германия. Това става ясно от медиите в най-голямата латиноамериканска държава. И от атмосферата в Русия. Съществуваше реална възможност двата тима да се срещнат още на осминафиналите. Това щеше да бъде факт, ако единият отбор бе първи в своята група, а другият - втори. Бразилия и Швейцария продължават, Сърбия си тръгва (СНИМКИ) Никой обаче не желаеше такъв сблъсък на толкова ранен етап от мондиала. Изглежда, такава вероятност притесняваше повече бразилците. И неслучайно - преди 4 години те бяха разгромени пред собствената си публика с 1:7 на полуфинала на \"Маракана\" в Рио. А след това Германия стана световен шампион.  Auf Wiedersehen! Германия сдаде световната титла (СНИМКИ) Спортното издание \"Лансе\" се подигра със стар туит на Тони Кроос, с който той честитеше на бразилците 2017 г. Вместо последните две цифри полузащитникът, отбелязал два гола в онзи знаменит мач, бе сложил знамената на Бразилия и Германия. Сега пък \"Лансе\" му честити 2018 г. Но вместо първите две цифри са знамената на Южна Корея и Германия. Вчера азиатците победиха първенците на планетата с 2:0. Бурна радост настана и сред бразилските запалянковци в Москва. Разпространен бе видеоклип как \"торсидата\" пее: Мелодията е на изестната италианска песен \"Бела чао\". И тримата \"герои\" на песента разплакаха с голове Бразилия през 2014 г. Същевременно най-после бразилските медии похвалиха \"селесао\" заради играта. Вчера тимът категорично надигра Сърбия с 2:0 и се класира първи в групата си. Бразилия играе изключително силно и в двете половини на терена - чуждата и своята. И това я прави много трудна за побеждаване и страшно неудобен съперник за всички, коментира в. \"О Глобо\". Отзад са Тиаго Силва, Каземиро и Миранда, които дават всичко от себе си, за да спрат атаките на противника. Отпред са Неймар и Коутиньо, които във всяка секунда са в състояние да създадат смъртоносна опасност за съперника. Отборът е страховит в тази част на полето, в която се решава мачът. И по този начин бразилците побеждават с нещо, което не може да се срещне у другите отбори на мондиала - техническо превъзходство в двете половини. Петкратните световни шампиони са опасни дори тогава, когато не владеят тактически играта. Това пролича в отрязъка от време между двата гола. Но тогава дойде часът на Тиаго Силва, който се превърна в гигант, отбелязва \"О Глобо\". Бразилия се лиши вчера още в началото на двубоя от Марсело, който получи контузия. Така тимът играе без двамата си крайни защитници, които бяха титуляри в схемата на треньора Тите. Другият е отпадналият от мондиала също заради контузия Дани Алвеш. Филипе Луис, който смени Марсело, обаче бе много сигурен. Единствено Габриел Жезус продължава с колебливите си изяви и играе под възможностите си. Дължимото на бразилската защита отдава и испанският \"Марка\" - най-тиражният спортен всекидневник в света. Създадените пред вратата на \"селесао\" голови възможности на това Световно първенство се броят на пръстите на едната ръка. И вратарят Алисон се превърна в един изключително скъп зрител, пише вестникът. Вчера той бе за първи път притеснен чак в 60-ата минута, когато Митрович отправи удар с глава към него. Бразилците победиха, без да рискуват излишно и без да угаждат на тези, които изпитват носталгия по jogo bonito - красивата игра от 80-те години на ХХ век, с която тимът радваше окото, но не спечели нито една титла. А лидерът на Бразилия и вчера не бе Неймар, а Коутиньо, който се раздаде от първата до последната минута. Добра новина е също фактът, че контузията на Марсело не е сериозна. Той сам поиска смяна, тъй като се оказа, че е получил мускулен спазъм в гръбначния стълб. И макар че едва ходеше на излизане, по-късно се почувства доста по-добре.  Auf Wiedersehen! Германия сдаде световната титла (СНИМКИ)", "date": "2018.06.28", "title": "Бразилците в Москва: Чао, Мюлер, чао, чао, чао (ВИДЕО)"}
{"url": "http://clubz.bg/69766-milan_e_izhvyrlen_ot_evroturnirite_za_dve_godini", "text": "УЕФА официално обяви, че наказва \"Милан\" с изваждане от европейските клубни турнири за два сезона - настоящия (2018-2019) и следващия (2019-2020). Санкцията е наложена за неспазване на правилото за финансов феърплей и беше предизвестено - надвисна още преди месеци. \"Милан\" може да обжалва в 10-дневен срок пред Арбитражния спортен съд (КАС) в Лозана. Така близкото бъдеще на гранда не изглежда никак светло, тъй като приходите от евротурнирите са водещо перо в бюджета на големите клубове. Има, разбира се, и чисто футболен аспект. Дори да се класираш за Европа, не можеш да играеш, от което пада класата на отбора. Почти невъзможно е да си позволиш големи имена, те самите няма да искат да дойдат, тъй като не могат да се изявяват в турнирите. \"Милан\" е в немилост през последните години. През 2016 г. Силвио Берлускони започна преговори с китайци за продажбата на клуба. Сделката бе доведена до успешен край през пролетта на м.г., когато инвестиционен фонд начело с Йонхонг Ли се сдоби с акциите на \"росонерите\" срещу 740 милиона евро. В сметката влизаше и борчът на \"Милан\" на стойност 220 млн. Силвио Берлускони окончателно сдаде \"Милан\" По-малко от година по-късно Йонхонг Ли тръгна да продава един от най-великите европейски клубове. Той влезе в преговори с американския бизнесмен и милиардер Роко Комисо. Наскоро първата оферта беше отхвърлена. За последно \"Милан\" участва в евротурнирите през миналия сезон, когато достигна до осминафинал на Лига Европа. В предишната фаза \"червено-черните\" елиминираха \"Лудогорец\". Още в следващата обаче италианският тим отстъпи пред лондонския \"Арсенал\".", "date": "2018.06.28", "title": "\"Милан\" е изхвърлен от евротурнирите за две години"}
{"url": "http://clubz.bg/69694-5_izvoda_ot_pobedata_na_erdogan", "text": "Турция навлиза в нова епоха, след като най-голямата мечта на президента Реджеп Тайип Ердоган се осъществи. Победата му на изключително важните двойни избори в неделя го постави начело на силно изпълнително президентство - за което той работеше години наред. При над 99% отворени бюлетини: Ердоган печели с 52,55% Ето пет ключови извода от неделния вот: Най-очевидната последица от победата на Ердоган е и с най-голям ефект. Когато през 2014 г. стана президент след 12 години като премиер, Ердоган започна да лобира парламентарната система на Турция да бъде заменена с изпълнително президентстко управление. Турските избиратели одобриха промяната с минимална разлика на референдум през миналата година. Критиците разглеждат новата система като проект за единолично управление. Ердоган сега има огромна власт и може да управлява с укази дори ако отмени извънредното положение, наложено след опита за преврат през 2016 г. Новата конституция му позволява да назначава министри и високопоставени държавни служители, както и редица конституционни съдии, като по този начин затяга хватката си върху държавата и съдебната система. С по-слаб парламент, контролиран от Партията на справедливостта и развитието (ПСР) и съюзниците им, той почти няма да има ограничения. Властници като Ердоган не си отиват с избори След като спечели изборите, президентът трябва да се върне към отстраняването на настъпващата икономическа криза, която сътвори сам. Инвеститорите ще следят внимателно следващите стъпки на Ердоган. Президентът има по-скоро нетрадиционни възгледи за икономиката и говореше за по-голям контрол върху финансовата политика след изборите, като бъде намалена независимостта на централната банка. Финансовата политика на Ердоган, фокусирана върху растежа, постави задлъжнялата турска икономика в опасност от прегряване. Националната валута изгуби една пета от стойността си спрямо долара тази година. След изборните резултати лирата за кратко тръгна нагоре, преди да падне отново. Анализатори казват, че перспективата от стабилно правителство може да укрепи лирата в краткосрочен план, но предупреждават, че факторите в основата на икономическите проблеми на страната остават. В същото време турските потребители усещат натиска от двуцифрената инфлация и сриващата се валута. Главоломно покачващите се цени на храните се превърнаха в главна тема на предизборната кампания, след като стойността на всекидневните храни като картофите и лука се удвоиха или утроиха в някои райони. Ердоган готов за коалиция Преди изборите никой не обръщаше особено внимание на Партията на националистическото движение (ПНД) - крайно дясна група, съюзник на ПСР. Очакваше се тази партия да спечели между 6 и 8 на сто - по.малко от 12-те процента на изборите през 2015 г. Тя не се постара да стигне до избирателите, като организира много малко митинги. Още повече ПНД се разцепи през миналата година, когато лидерът и Девлет Бахчели обяви подкрепата си за Ердоган на референдума. Група дисиденти от ПНД начело с бившата вътрешна министърка Мерал Акшенер напуснаха нейните редици, за да създадат десноцентристката Партия на доброто. Въпреки това партията някак си успя да спечели 11 на сто на парламентарните избори в неделя. Без неочаквано силното представяне на ПНД Ердоган щеше да загуби контрола над парламента. ПСР спечели само 42,6% от гласовете, със 7 процентни пункта по-малко, отколкото през 2015 г. Заедно сега те имат мнозинство. Подкрепата на ПНД за президентската кандидатура на Ердоган вероятно гарантира победата му на първия тур. Но с резултатите от неделя Ердоган става по-зависим от всякога от ПНД, като разчита на гласовете й в парламента и за местните избори догодина. Следователно президентът няма много причини да изостави антизападната си риторика, която използва, за да привлече избирателите на ПНД. Съюзът му с ултранационалистите ще му попречи и да поднови мирните преговори с кюрдските бунтовници или да освободи хвърлените в затвора кюрдски политици. 2,5 милиона на митинг срещу Ердоган Въпреки победата на Ердоган и края на парламентарното управление обявяването на смъртта на демокрацията в Турция би било преждевременно. В израз на безпрецедентно единство турската опозиция привлече милиони на своите митинги. Нейната динамична кампания се превърна в нещо, което би могло да бъде предварително заключение - победа на Ердоган - в конкурентна надпревара. Опозицията мобилизира и армия от доброволци да пазят урните от измами, като в участъците бдяха стотици хиляди наблюдатели от ранни зори до полунощ. Участието бе 87 на сто. Снимките от социалните мрежи показаха как гражданите изминават значителни разстояния, за да пуснат бюлетините си. Избирателите в населената предимно с кюрди провинция Ван извървяха 8 километра, след като участъкът им бе преместен заради неназовани съображения за сигурност. Кюрдските избиратели празнуваха, след като Демократичната партия н народите (ДНП) - лява партия,бореща се за правата на малцинствата, премина прага от 10 на сто. С близо 12 процента от гласовете ДНП стана третата партия в парламента. Нейният кандидат-президент Селяхатин Демирташ обаче остава в затвора. Авторитарният избор на Турция Същевременно изборите показват ограниченията върху кампаниите в една нелиберална демокрация като Турция. От отслабената икономика до засилената опозиция - всички звезди изглеждаха подредени в една линия срещу Ердоган преди изборите. Игрището обаче бе направено неудобно за опозицията от самото начало. Изборите се състояха в условията на извънредно положение, а коалицията ПСР-ПНД наскоро прие избирателен закон, който позволява на държавата да премества урните, което предизвика опасения от преследване на гласоподавателите. Хватката на Ердоган върху медиите бе главна пречка пред честните избори. Почти всички главни медии са притежавани от приятели и съюзници на президента, като ограничават възможността гласът на опозицията да бъде чут. Над 100 журналисти са в затворите в Турция, а десетки медии бяха закрити след опита за преврат. Турските държавни радио и телевизия ТРТ излъчиха 67 часа за Ердоган и ПСР през последните две седмици на май. Отразяването на главния му съперник Мухарем Индже бе едва 7 часа. Партията на доброто получи само 12 минути ефирно време. Опозицията също бе подложена на тормоз и насилие. Споре Турската асоциация за човешки права офисите на ДНП и нейните кандидати са били нападнати 93 пъти в предизборния период. Властници като Ердоган не си отиват с избори Ердоган готов за коалиция 2,5 милиона на митинг срещу Ердоган Авторитарният избор на Турция", "date": "2018.06.28", "title": "5 извода от победата на Ердоган"}
{"url": "http://clubz.bg/69769-cipras_gotov_na_sdelka_s_merkel_za_vryshtane_na_migranti", "text": "Гръцкият премиер Алексис Ципрас е готов да сключи споразумение с германската канцлерка Ангела Меркел, което да направи по-лесно за Берлин да връща кандидати за убежище в други европейски страни. По този начин намиращата се в трудно положение Меркел получава важна подкрепа преди решаващата среща на върха на ЕС тази седмица, пише в. \"Файненшъл таймс\". Ципрас казва в интервю за британския всекидневник, че е отворен за специална сделка с Берлин за ограничаване на \"вторичното движение\" на бежанци, които пристигат на южната граница на ЕС, но после се отправят на север към Германия. Зеехофер решен - ще връща мигранти от Германия там, където са регистрирани  Меркел е подложена на засилен натиск от своите баварски коалиционни партньори да убеди правителствата да ускорят процедурите за връщане на кандидати за убежище, които вече са регистрирани в други страни от ЕС. Те заплашват да развалят коалицията, ако канцлерката не постигне резултати в края на този месец. Според него сегашните правила за разпределяне на отговорността за кандидатите за убежище - т. нар. Дъблински регламент, са \"нежизнеспособни\". Лидерите от ЕС се събират днес в Брюксел на втора среща на върха за пет дни. Основна тема на нея ще бъде миграционната политика, и по-конкретно нуждата на Ангела Меркел да измъкне отстъпки от другите страни. Италия обърка \"срещата за спасяване на Меркел\" Макар че главният приоритет на Германия е да постигне сделка с Италия за приемане обратно на кандидати за убежище, евентуално споразумение с Гърция ще бъде от полза за Меркел, която отчаяно се стреми да покаже, че преговорите с другите правителства могат да дадат резултати. Нейните затруднения у дома, съчетани със заплахите на новото популистко правителство в Италия да не спазва Дъблинския регламент, разкриват политическите разделения, които сега застрашават бъдещето на Шенгенската зона, коментира \"Файненшъл таймс\". Меркел заяви днес пред германския парламент, че  , съобщиха световните агенции. Без напредък в Германия. Заговори се за нови избори Дипломати от ЕС казват, че Германия прави опити за сключване на двустранни споразумения с Италия, Гърция и всичките си съседи, които може да включват предлагане на финансови стимули на държавите от предната линия, понасящи тежко бреме във връзка с миграцията. Според Ципрас евентуално споразумение с Германия няма да окаже значително въздействие върху Гърция, като се има предвид, че само между 50 и 100 души, търсещи убежище, прекосяват месечно северната ѝ граница. Той обаче даде да се разбере, че евентуална сделка ще бъде свързана с желанието на Атина да уреди ситуацията с разделените мигрантски семейства, от които някои хора са блокирани на гръцка територия, а други са заминали на север. По думите му в момента в Гърция има 2500 души от подобни разделени семейства. Ципрас, чието правителство през миналата седмица сключи важна сделка за облекчаване на дълга с Германия и другите страни от еврозоната, заяви, че залозите в дебатите за миграцията са високи. Италия пренебрегна съществуващите правила за миграцията преди срещата на върха на ЕС, като настоя бежанците да бъдат разпределяни в Европа, пише британският в. \"Таймс\". Италианският премиер Джузепе Конте бе аплодиран вчера в парламента, когато заяви: Изказването му ще предизвика напрежение в отношенията с другите страни от ЕС, коментира изданието. Конте заяви пред депутатите, че ще направи така, че срещата на върха на ЕС днес и утре в Брюксел да бъде повратен момент за миграционната политика. Италия отдавна се противопоставя на Дъблинския регламент, който задължава мигрантите да подават молба за убежище в първата европейска страна, в която влязат, и критикува съседите си, че пренебрегват споразумението от 2015 г. за приемане на квоти от мигранти. Италиански дипломатически източник заяви, че Рим би се съгласил на декларация от срещата на върха само ако другите страни членки се съгласят да отворят пристанищата си за приемане на спасени мигранти. Настояването на Конте за разпределяне на новите мигранти в ЕС ще направи още по-трудно положението на Меркел, която иска да постигне на срещата на върха сделка за контрол на миграцията. Тя се надява, че това ще спре бунта на нейните баварски коалиционни партньори, който заплашва да срине правителството й, отбелязва \"Таймс\". Италия обърка \"срещата за спасяване на Меркел\" Без напредък в Германия. Заговори се за нови избори", "date": "2018.06.28", "title": "Ципрас готов на сделка с Меркел за връщане на мигранти"}
{"url": "http://clubz.bg/69706-spogajdat_li_se_svetovnoto_i_cyrkovniqt_jivot_v_rusiq", "text": "Целият свят е концентрирал вниманието си тези дни в Русия заради Световното първенство по футбол. Спортната проява обаче оказва влияние върху много сфери в страната, включително и в църковната, пише \"Двери\". Големите градове на страната са изпълнени с тълпи от футболни фенове от всички части на света, които носят своя колорит и култура. Руският сайт \"Православие и мир\" разказва за това как се е променил животът на монасите в една от московските свети обители, която се намира в центъра на града и в епицентъра на футболните страсти. На ул. “Никольская”, водеща към Червения площад, се намира ставропигиалният манастир, посветен на неръкотворния образ на Иисус Христос. Улицата пред него е арена, на която се вихрят най-запалените футболни фенове. Тя вече се препоръчва като атракция, “където могат да се видят мексиканските и аржентинските запалянковци”.", "date": "2018.06.28", "title": "Спогаждат ли се Световното и църковният живот в Русия"}
{"url": "http://clubz.bg/69759-%E2%80%9Ebronzova_kyshta%E2%80%9C_ima_no_gorchiviqt_vkus_ostava", "text": "„Бронзовата къща“ е готова – колкото и да не е за вярване след месеците на бездействие. И дори изглежда добре – макар че някои трудно ще го признаят. Но след скандалните твърдения на автора Пламен Деяноф във видео, заснето на събитие в „Кунстхале“, Виена, не можем да я приемем просто като художествено произведение. Скулптурата най-сетне бе построена и дори ще хване няколкото последни дни от българското председателство на Съвета на ЕС, в чест на което трябваше да се издигне още през февруари. Но оградите около тази кула ли е, къща ли или каквото хрумне на автора, все още не са премахнати – тоест публиката все още не е поканена да разгледа отблизо най-обсъжданото у нас произведение на съвременното изкуство в последно време. Наоколо стоят разхвърляни машините и инструментите, с които бяха сглобени модулите на творбата, предстои монтиране на осветлението, за да я видим в пълния ѝ блясък… Заради дъжда това явно няма скоро да бъде направено. И все пак това, което имаме като „Бронзова къща“, както биха се изразили някои политици, не е онова, което ни бе представено първоначално – няма размерите, с които тръгнаха да я правят, нито изглежда като изображението на банерите, разположени наоколо. В един момент работата отиваше към псевдология фантастика. Деяноф изтъкваше ред причини да не започне работа – крива му била площадката, ток нямало прокаран до обекта, тоалетни липсвали за работниците… В един момент реши да я сглобява на друго място и започна да изнася модулите. Каквито и подигравки да си навлече, нищо не катализира положението така, както видеото, в което авторът се подигра с българските общински власти – и строежът на „Бронзовата къща“ тръгна с невъобразима спрямо досегашната му скорост. Днес творбата е готова. Няма да стои завинаги там, а само до края на годината. Колкото и да ни (или не ни) харесва, тя няма да остави положителни спомени у софиянци. Около нея винаги ще витаят съмненията, че са прегазени куп правила, за да я има – на всяка цена.", "date": "2018.06.28", "title": "„Бронзова къща“ има, но горчивият вкус остава"}
{"url": "http://clubz.bg/69677-vynshnata_ni_politika_edna_za_gosti_druga_pred_svoite", "text": "Ако следите новините редовно, сигурно са ви направили впечатление разликите в поведението на повечето български политици пред електората им в България и пред чуждестранните им партньори. Махленското ниво на “политическите” спорове в българските институции надали е много подходящо за външна аудитория. Подобни различия обаче се забелязват и в начина, по който външната политика на страната е представяна пред българската публика, и този, по който изглежда пред външни наблюдатели и чуждестранни политици. И докато на нас все ни обясняват за външнополитическите успехи на правителството, партньорите от ЕС сякаш не са съвсем убедени. Да председателстваш Европа През последните месеци външната ни политика бе белязана от българското председателство на Съвета на Европейския съюз. То бе и в центъра на изказванията на политиците в медиите. По едно време витаеше усещането, че успехът на председателството едва ли не бе заложен на карта... Първо, няма нищо извънредно в председателството на Съвета на ЕС. Всяка страна членка на съюза го оглавява на ротационен принцип за срок от 6 месеца. Основните отговорности на страната председател на Съвета е да организира срещи, да ръководи заседанията, а заедно с още две страни, с които председателстват последователно, изготвя дългосрочни цели и план на темите и основните въпроси, които ще бъдат разгледани от държавите членки в рамките на 18-месечен период. Управляващите у нас използваха повода да ни поговорят за геополитическото значение на България и да обръщат внимание на всяка похвала от Туск или Юнкер. Досега обаче  ... Един от основните приоритети на българското председателство на Съвета на ЕС беше очертаването на европейската перспектива пред страните от Западните Балкани. Затова и срещата на върха ЕС - Западни Балкани в София на 17 май бе най-важното събитие в програмата на европредседателството. Тя даде на българите самочувствие, за правителството на Борисов беше \"признание\", за държавите от Западните Балкани - \"надежда\", а за европейските лидери - \"обединение\". В този дух министърът на българското председателство на Съвета на ЕС Лиляна Павлова се изказа за срещата между лидерите на 28-те страни членки на ЕС и тези на шестте страни от Западните Балкани. Може би не е лошо да се отбележи, че  Да припомним, че имаше и липсващ гост. Вече бившият премиер на Испания Мариано Рахой отказа да присъства на срещата на върха. Причината - Испания е сред петте европейски страни, които не признават независимостта на Косово. Мадрид отказа да подкрепи и декларацията от събитието, докато страните не се договориха подписи по нея да няма и там да се говори за “партньорите ни от Западните Балкани” вместо за “страните от Западните Балкани”... просто защото пет членки на ЕС - Испания, Румъния, Гърция, Кипър и Словакия -  не признават Косово за държава. Заговориха ни и за общоевропейско съгласие по темата. Което не е съвсем ясно как съществува предвид факта, че не всички членки на съюза признават една от държавите за независима. И българските политици бяха напълно наясно с това. Но е по-удобно да обясняват на избирателите за постигнатия „успех“, за новите върхове, до които европредседателството е издигнало страната ни. Докато страните от Западните Балкани не решат вътрешните си проблеми и международните си спорове, няма да станат членки на блока, даде да се разбере председателят на Комисията Жан-Клод Юнкер при представянето на стратегията за Западните Балкани. Допълнително отрезвяване трябваше да донесат и множеството изказвания на френския президент Еманюел Макрон, включително и в речта му пред Европейския парламент през април. Според него не бива да се бърза с разширяването на съюза, преди той да бъде реформиран. В декларацията от срещата липсваха думите \"разширяване\", \"присъединяване\", \"членство\" и \"интеграция\". Заедно с европейските си колеги българските управляващи се съсредоточиха върху инфраструктурните проекти в региона на Западните Балкани, а за световните медии основната тема на срещата бяха реакциите на европейските лидери на оттеглянето на САЩ от ядрената сделка с Иран. По време на българското председателство почти половината от своя път из бюрократичните лъкатушения на европейските институции измина Директивата за командированите работници, която вкара в спор премиера Борисов и френския президент Еманюел Макрон, инициатор на приемането й. Ябълката на раздора бяха текстовете от т. нар. Пакет за мобилност за по-добро заплащане и почивка на шофьорите на камиони. Българските превозвачи определиха предложенията на Макрон като протекционизъм, чиято цел е да изхвърли от пазара източноевропейските фирми, а правителството се противопостави на тези текстове и внесе за обсъждане редактиран вариант, който изключва шофьорите от текстовете. Гласуването на текстовете в транспортната комисия на ЕП беше обявено от евродепутата от ГЕРБ Андрей Новаков за \"абсолютна и безусловна капитулация на пакета \"Макрон\". После обаче се оказа, че не е точно така. Чуха се призиви да не избързваме с еуфорията, но като цяло впечатлението бе, че сме “нанесли съкрушителен удар на френското национално достойнство“ (по Петър Курумбашев). Само дето никой не попита шофьорите дали според тях правата, които би им дала директивата, няма да облекчат труда им (въпреки че евродепутатът Новаков попътува в ТИР в знак на съпричастност). След отравянето на бившия руски двоен агент Сергей Скрипал и дъщеря му повечето европейски страни се довериха на заключенията на британските разузнавателни служби и изгониха руски дипломати (и то не какви да е, а такива, за които се смята, че са шпиони). България (като председател на Съвета на ЕС) отново зае “балансираща позиция“ и привика посланика си за консултации, но бързо го върна, за да ходи на изложба. Дали твърденията на британската премиерка са били приети на доверие от другите държавни ръководители, за разлика от Борисов, или сътрудничеството между разузнавателните им органи е направило ненужно тя да ги убеждава на Европейски съвет – няма как да знаем. Очевидно е обаче, че  Любопитно е и друго – много авторитетни западни издания писаха, че България е сред страните, които ще изгонят руски дипломати. Дали журналистите погрешно са разбрали, или някой от българската делегация в Брюксел ги е “подхлъзнал“ - също не можем да знаем със сигурност. Ролята на балансьор и посредник поне позволява да се избягват резки движения, които биха могли да отблъснат част от избирателите – с партньорите от ЕС и НАТО сме, но е важно Русия да не се сърди. Лицемерието обаче става все по-трудно смилаемо – накрая маските трябва да паднат и да се говори по същество за ключови за страната въпроси – енергийна диверсификация, корупция, съдебна реформа. Вместо за мнимите дипломатически успехи - за проблемите, които ЕС ни напомня периодично със своя бюрократичен език и чрез своите дипломатически похвати – доклади (като този по Механизма за сътрудничество и проверка, който сякаш ни притесняваше малко, но бързо спря), някое и друго уж изпуснато предупреждение. Но ние все се правим на неразбрали или отклоняваме вниманието – ту с огромен дипломатически успех, ту с някоя нова национална кауза. ---- „Генерация Z“ – с подкрепата на „Америка за България“ „Генерация Z“ – с подкрепата на „Америка за България“", "date": "2018.06.28", "title": "Външната ни политика - една за гости, друга пред своите"}
{"url": "http://clubz.bg/69757-di_velt_sdelka_mejdu_trymp_i_putin_shte_e_koshmar_za_evropa", "text": "Договорена е среща Тръмп-Путин Че Тръмп ще се срещне с Путин, отдавна е известно. Подготовката започна най-късно от март след преизбирането на Путин за президент и прибързаните поздравления от Тръмп, и то въпреки настояванията на съветниците му да не го прави. Тогава американският президент покани Путин във Вашингтон, но сега, изглежда, предпочита срещата да се състои на неутрална земя. Австрийски и американски медии съобщиха, че двамата държавни ръководители биха могли да се срещнат в Австрия, както навремето това направиха Джон Кенеди и Никита Хрушчов, също Джими Картър и Леонид Брежнев. Последно Тръмп объркваше съюзниците си по време на срещата на Г-7 в Канада. Най-вероятно през главите на съветниците си той настоя Русия отново да бъде приета в Г-7. Причина за отстраняването на Русия от Г-8 беше анексирането на Крим. След срещата на върха с Ким Чен Ун изглежда сега Тръмп е убеден в силата на личната си дипломация и иска да я тества при Путин. Това предизвиква голяма загриженост особено в Европа. От гледна точка на отношенията между Вашингтон и Москва, както и американското разследване на вероятна руска манипулация на президентските избори в САЩ през 2016 г. всъщност не са вероятни изненадващи отстъпки пред Путин. При Тръмп обаче нищо не може да се изключи. Как Путин да разцепи Запада на срещата с Тръмп Кошмарен сценарий би била сделка между Вашингтон и Москва през главите на европейците – примерно изтегляне на САЩ от ученията на НАТО на източния фланг на пакта. При разговор с Тръмп Путин би могъл да се аргументира, че участието на САЩ в маневри на НАТО в Източна Европа е прекалено скъпо и от гледна точка на политиката на сигурност рисковано. Като ответен ход Москва би могла да предложи отказ от военни маневри в западните части на Русия. Ако Тръмп би склонил на такава сделка, президентът на САЩ ще се покаже като велик преговарящ, който умиротворява Европа. Като някой, който може да извоюва сделка дори с опитния Путин, от когото мнозина се боят. Решението му обаче би отслабило Северноатлантическия съюз, възможно е дори да постави под въпрос неговите основни принципи. Полша и прибалтийските държави, които заради агресивната политика на Русия разчитат на помощта на американците, биха се чувствали крайно нисигурни, да не говорим за Украйна. Обратно – руският настъпателен потенциал не би отслабнал. Ако Путин предложи апетитна сделка за премахване или поне разхлабване на американските санкции, като в ответен ход обещае сваляне на напрежението в Украйна, така и европейците ще са в цугцванг, а след 4 години европейският алианс на Меркел по санкциите ще се разклати. Този сценарий може и да е невероятен. За да обяви срещата за успех, на Путин не му трябват много неща. Не са му нужни привидни завоевания. Само факта, че среща най-влиятелния човек в света като равен, и то на неутрална земя, както навремето генерален секретар на Съветския съюз, за Путин това би било огромен имидж. Британският \"Телеграф\": Тръмп може да отиде в Русия за финала на Световното Ако срещата се състои, благодарение на Тръмп той ще се приближи до осъществяването на дългосрочните си цели. Което ще рече един световен ред, в който анексирането на Крим ще се понася без санкции. Един ред, при който Европа и САЩ ще развържат ръцете на Русия по отношение на постсъветските й съседи. Какво мисли по въпроса Тръмп, гадаят дори от най-тясното му обкръжение. На вечеря с други държавни ръководители по време на срещата на Г-7 в Канада е казал, че Крим бил руски, тъй като там се говорело на руски. Тръмп не разбирал и подкрепата за Украйна, оказвана от държавите от Г-7. В крайна сметка тя била една от най-корумпираните страни в света. Поне досега обаче външната политика на правителството на Тръмп е друга. Преди шест месеца за пръв път одобри износ на противотанкови оръжия за Украйна. През март Тръмп разпореди удължаване с една година на санкциите срещу Русия, наложени след анексирането на Крим. През април последва нов рунд санкции срещу руски олигарси, курсът на рублата се обезцени с 4 на сто спрямо долара. За какво биха се разбрали Тръмп и Путин Преди две седмици последваха по-леки наказателни мерки срещу руски предприятия, замесени в кибератаки в САЩ. Скоро може да последват и санкции срещу европейски партньори на Москва при строежа на газопровода “Северен поток 2”. Подобни противоречиви сигнали от САЩ в Москва се оценяват като доказателство, че дори смятан за приятелски настроен към Русия президент не е в състояние да води външна политика срещу Конгреса и собственото си правителство. Но дори и да не се стигне поне до символично съгласие с Тръмп, Москва би могла да спечели от срещата  извън факта, че изобщо се е състояла. Путин може да я използва като възможност да се представи като анти-Тръмп – по иранската сделка, Парижкото споразумение по климата и “Северен поток 2”. От гледна точка на разрива на Тръмп с ЕС по отношение на наказателните мита тактиката на Путин може да задейства.   Как Путин да разцепи Запада на срещата с Тръмп Британският \"Телеграф\": Тръмп може да отиде в Русия за финала на Световното За какво биха се разбрали Тръмп и Путин", "date": "2018.06.28", "title": "\"Ди Велт\": Сделка между Тръмп и Путин ще е кошмар за Европа"}
{"url": "http://clubz.bg/69755-germaniq_kogato_mama_nqma_rabota", "text": "Институтът за проучване на трудовия и професионален пазар (IAB) стига до извода, че разпространеният предимно в Западна Германия семеен модел, при който само мъжът работи, а майката се грижи за децата и домакинството, е един от факторите, водещ до тази бедност. Според учените доходът на майката е от решаващо значение за това дали детето ще расте в бедност или не. \"Действително бяхме изненадани да установим колко силно финансовата ситуация на децата зависи от наличието на трудова дейност на майката“, казва ръководителката на изследването Сара Мене от фондация „Бертелсман“. Според проучването почти всички деца са финансово подсигурени, ако майката работи на пълен или поне на половин работен ден. Когато майката задълго остава извън професионалния живот, почти една трета от подрастващите трайно изпадат в \"положение на бедност\". То настъпва, когато семействата са принудени да преживяват с по-малко от 60 процента от средните нетни доходи за домакинство или когато живеят от социални помощи. За изследването са проучени информации за 3 180 деца в продължение на пет години. Положението при самотните родители е още по-тежко. Майката трябва да работи поне по 30 часа седмично, ако не иска децата ѝ да растат в крайна бедност. Точно в това обаче се състои проблемът на самотните майки: грижите за децата много често не им позволяват да работят на пълен работен ден. Поне една пета от децата на самотни майки, работещи на непълно работно време, живеят в бедност, а когато самотната майка е безработна, децата са просто обречени на недоимък. Тези резултати са шокиращи. \"Самотните майки все още имат неравностойно положение в обществото\", казва Нина Олмайер за Германския фонд за защита на децата. Тя настоява за повече данъчни облекчения за самотните майки и за увеличаване на минималната надница. \"Самотните майки често упражняват типично женски професии, които не са добре платени. И в това отношение трябва нещо да се промени\", казва тя. Детската бедност има много тежки последици. Много често подрастващите се чувстват изолирани. \"Децата, които живеят дълго в бедност, имат по-малко приятели. Те почти никога не членуват в спортни клубове, рядко ходят на кино, не могат да се отдадат на други хобита или да канят приятели у дома. Подобни деца имат много малко социални контакти и се чувстват изолирани от обществото\", казва Сара Мене от фондация „Бертелсман“. „Растящите в бедност деца отрано забелязват, че имат много по-малко шансове за развитие в обществото в сравнение с децата на по-заможните родители. Затова настояваме за промени в социалното законодателство. Защото сегашната ситуация е такава, че детските надбавки се приспадат от социалните помощи. Всъщност парите за децата би трябвало да се насочват към онези семейства, които най-силно се нуждаят от тях“, казва Мене.", "date": "2018.06.28", "title": "Германия: Когато мама няма работа"}
{"url": "http://clubz.bg/69733-vyrvi_ili_umri", "text": "Държавата Алжир е изоставила на произвола на съдбата повече от 13 000 души в пустинята Сахара през последните 14 месеца, включително бременни жени и деца, изгонени без храна и вода и принудени насила, понякога под дулото на оръжие, да вървят пеша под палещото слънце, при температури до 48 градуса по Целзий. Някои не оцеляват. В Нигер, накъдето се насочват повечето от тях, късметлиите успяват да се доберат през 15-километрова \"ничия земя\" до граничното село Асамака. Други скитат с дни, преди спасителен екип на ООН да ги открие. Незнайно колко загиват - почти всички от двайсетината оцелели, интервюирани от АП, говорят за хора от техните групи, които просто са изчезнали в Сахара. \"Жени лежаха мъртви, мъже също. Други се изгубиха в Сахара, защото не знаеха пътя. Всеки беше сам за себе си\", разказва Джанет Камара, която била бременна по онова време, с глас, почти лишен от емоции. Тя си спомня, че е прекарала поне две нощи под открито небе, преди групата да бъде спасена, но твърди, че е загубила представа за времето. \"Загубих детето си, сина си\", споделя Камара, която е от Либерия. По думите й друга жена на около 20 години, която започнала да ражда, също загубила бебето си. Експулсирането на мигранти от Алжир е станало все по-масово от октомври 2017 г. , докато Европейският съюз засилва натиска над северноафриканските страни да спират мигрантите, запътили се на север към Европа през Средиземно море или през граничните огради с Испания.  Говорител на ЕС каза, че блокът знае какво прави Алжир, но по думите му \"суверенни държави\" могат да експулсират мигранти, стига да спазват международното право. За разлика от Нигер Алжир не взема от парите на ЕС, предназначени за справяне с мигрантската криза, макар че все пак е получил 111,3 милиона долара помощ от Европа между 2014 и 2017 г. Алжир не предоставя данни за принудително експулсираните хора. Броят на мигрантите, преминали пеша в Нигер, обаче е нараснал, откакто Международната организация по миграция (МОМ) е започнала да води статистика през май 2017 г., когато са били изгонени 135 души, за да достигне 2888 души през април 2018 г. Общо според МОМ 11 276 мъже, жени и деца са оцелели от похода. Още поне 2500 са били принудени да предприемат подобен преход към съседно Мали, с неизвестен брой починали по пътя. Мигрантите, с които разговаря АП, описаха как са били събрани със стотици, наблъскани в камиони часове наред, на място, наричано Пойнт Зиро, после оставени в пустинята и упътени към Нигер. И те тръгнали, понякога под заплаха с оръжие.  \n\t\"Имаше хора, които не издържаха. Те сядаха на земята и ние ги изоставяхме. Те страдаха много\", разказва Алиу Канде, 18-годишен, от Сенегал. По думите на Канде почти дузина хора се предали и рухнали в пясъка. Неговата група от 1000 души се лутала от 8 ч. сутринта до 7 ч. вечерта. Той никога повече не видял липсващите хора.  Разказите на мигрантите са потвърдени от видеозаписи, събирани от АП в течение на месеци, които показват тълпи от стотици хора, които се стичат от редиците автобуси и камиони и постепенно се разпръсват в пустинята. Двама мигранти заявиха пред АП, че жандармеристи са стреляли по тях, а на много записи се виждат въоръжени мъже в униформи, стоящи наблизо. Либериецът Джу Денис заснел депортирането си с телефон, който скрил в дрехите си. Записът показва хора, струпани на пода на камион с открита каросерия, напразно опитващи се да се предпазят от слънцето и от жандармеристите.  \"В Алжир ни заплашва депортация - няма милост. Искам да ги разоблича. Ние сме тук и видяхме какво направиха. И имаме доказателства\", каза той. Алжирските власти отказват коментар, но страната в миналото е отхвърляла критики, че извършва нарушения на човешките права, като изоставя мигранти в пустинята, наричайки твърденията \"злостна кампания\", целяща да настрои враждебно съседните страни. Сахара е бърз убиец, който не оставя много следи. По преценка на МОМ на всеки имигрант, за когото се знае, че е загинал при пресичането на Средиземно море, се падат по двама изчезнали в пустинята - вероятно над 30 000 души от 2014 г. до сега. Повечето избират да заминат с автобус на МОМ за Арлит, на около 6 часа път на юг през пясъка. А после за Агадес, града в Нигер, който е бил кръстопът за африканската търговия и миграция поколения наред. В крайна сметка те се връщат в родните си страни с полети, финансирани от МОМ.  По пътя си на юг обаче тези мигранти срещат други, които са потеглили на север към Алжир и Европа, изпълнени с надежда.  Всеки понеделник вечер десетки препълнени пикапи минават през контролен пост на края на града, натоварени догоре с вода и с хора. ", "date": "2018.06.28", "title": "Върви или умри"}
{"url": "http://clubz.bg/69760-kod_oranjevo_silni_valeji_i_grymotevichni_buri_i_dnes", "text": "Опасни валежи в цялата страна в четвъртък. Синоптиците предупреждават, че на много места се очакват количества от 50 и повече литра на квадратен метър.  Националният институт по метеорология и хидрология при БАН обяви предупреждението за опасност \"оранжев код\" в цялата страна с изключение на Видинска област, където кодът е с една степен по-слаб - \"жълт\".  Ще остане хладно за юни. Заради вятъра и мрачното време усещането ще бъде за есенно време. Максималните температури са между 18 и 25 градуса. Буря превърна улиците на Истанбул в реки По Черноморието отново ще има валежи, придружени от гръмотевични бури. Ще духа до умерен вятър. А максималната температура на водата и въздуха е 24-25 градуса. Над планините  също се очертава ветровит дъждовен ден, придружен от гръмотевични бури. Температурата на 1200 метра ще бъде към 14  градуса. Количествата валежи за денонощието ще достигат до 30-50 л/кв.м, а в отделни райони и повече, съобщи \"Фокус\", позовавайки се на института. Халкидики под вода, Никити в бедствено положение (ВИДЕО и СНИМКИ) Оранжевият код е предупреждение, че съществува голяма вероятност за материални щети и са възможни човешки жертви. Бъдете много внимателни, следете подробната информация за очакваните метеорологични условия и следвайте съветите на властите, разясняват метеоролозите. Министерството на околната среда предупреди, че речните нива се повишават и този процес ще продължи в дните до края на месеца. Заради почвената влажност и интензивните валежи са възможни поройни наводнения. В петък отново ще има превалявания от дъжд почти в цялата страна, температурите ще бъдат около 20 градуса. Добрата новина е, че през почивните дни времето постепенно ще се подобрява, а в началото на другата седмица температурите постепенно ще се върнат на обичайните за този месец стойности. В събота температурите ще започнат слабо да се повишават, но отново ще има валежи и гръмотевични бури предимно в Централна и Източна България. На 1 юли се очаква валежите навсякъде да спрат. Ще бъде слънчево и постепенно ще се затопля. В понеделник ще бъде предимно слънчево, без валежи и с температури между 22 и 26 градуса. От вторник лятото ще започне да се връща с пълна сила – във втория ден от следващата седмица ще бъде слънчево и топло, с температури от 23 до 27 градуса. \n\t  Халкидики под вода, Никити в бедствено положение (ВИДЕО и СНИМКИ)", "date": "2018.06.28", "title": "Код оранжево. Силни валежи и гръмотевични бури и днес"}
{"url": "http://clubz.bg/69772-naj_posle_mir_mejdu_apple%C2%A0i_samsung", "text": "Apple и Samsung уредиха извънсъдебно патентния спор за дизайна на смартфоните, продължил близо 7 години, предаде Ройтерс, позовавайки се на решение на съда на щата Калифорния. Ищецът и ответникът по делото са информирали съда, че са постигнали извънсъдебно споразумение да оттеглят исковете и да уредят останалите си взаимни претенции по делото. Във връзка с това съдът закри това дело. Осъдиха Samsung да плати 539 млн. долара на Apple Подробности по споразумението между Apple и Samsung не се съобщават, не се посочват и конкретни суми. Делото по патентния спор между американската компания и азиатската група продължава от 2011 година, когато Apple обвини Samsung в нарушение на правата върху интелектуалната собственост, заявявайки, че Samsung е копирал дизайна на смартфона iPhone. През 2012 година съд в Калифорния задължи Samsung да плати 399 млн. долара във връзка с това, че в 11 модела на смартфони на южнокорейската компания са били използвани разработки на Apple. Samsung оспори това решение и в крайна сметка делото стигна до Върховния съд на САЩ. Висшата инстанция обяви редица решения по това дело и по-специално предостави правото на по-нисшата съдебна инстанция да определи размера на компенсацията, която Samsung трябва да плати. След повторно гледане на делото съдът увеличи сумата на компенсацията до 539 млн. долара, макар че Apple очакваше да получи над 1 млрд. долара. По време на този съдебен процес компаниите подадоха десетки насрещни искове и обжалвания.  Apple е основана през 1976 година и произвежда смартфоните iPhone наред с други преносими компютри и високотехнологична техника. Компанията с централа в Купертино, щата Калифорния, е една от най-големите в света с пазарна капитализация от над 900 милиарда долара. Samsung е сред най-големите производители на електроника и е конкурент на Епъл в сектора на мобилната комуникация. Централата му е в южнокорейския град Сувон. Името му в превод означава \"три звезди\" и според някои експерти става дума за тримата синове на основателя на компанията Лий Бюнг-чул. ", "date": "2018.06.28", "title": "Най-после мир между Apple и Samsung"}
{"url": "http://clubz.bg/69761-eksshef_ot_foks_nyuz_moje_da_oglavi_komunikacionnata_politika_v_beliq_dom", "text": "Бившият съпрезидент на телевизионния канал \"Фокс нюз\" Бил Шайн се е съгласил да работи в администрацията на президента на САЩ Доналд Тръмп, където ще отговаря за информационно-пропагандната политика, съобщи Асошиейтед прес, цитирайки висш служител от Белия дом, пожелал анонимност, предава БТА. Шайн напусна \"Фокс нюз\" през миналата година след обвинения за това как е реагирал на твърденията за сексуален тормоз и дискриминация в телевизия \"Фокс нюз\".  Според Си Ен Ен Тръмп е провел най-малко два дълги разговора с Шайн относно приемането му на работа. Било му е предложено да стане директор по комуникациите в апарата на Белия дом, което включва провеждане на цялата публична информационно-пропагандна политика на американската администрация. Си Ен Ен добавя, че в крайна сметка било решено официалната длъжност на Шайн да се нарича \"заместник-ръководител на апарата на сътрудниците на Белия дом\", отговарящ за комуникациите. Ръководител на апарата на сътрудниците на Белия дом понастоящем е Джон Кели.  \n\tАсошиейтед прес твърди, че Белият дом може да обяви назначението на Шайн още в близките часове. В момента се уточнявали последни подробности по съобщението. Консултациите между него и хората от администрацията са продължили няколко месеца и с него били проведени няколко разговора. Длъжността на директор по комуникациите на Белия дом е вакантна от март, когато оставка от нея обяви заемалата този пост Хоуп Хикс. Оттогава Тръмп се нагърби сам да си бъде комуникационен директор на самия себе си.", "date": "2018.06.28", "title": "Ексшеф от \"Фокс нюз\" може  да оглави комуникационната  политика в Белия дом "}
{"url": "http://clubz.bg/69774-shefyt_na_kampaniqta_na_trymp_vzel_10_mln_zaem_ot_deripaska", "text": "Шефът на предизборния щаб на Доналд Търмп е взел 10 милиона долара заем от руския олигарх Олег Дерипаска. Това разкрива съдебна заповед за издирване, разсекретена в сряда, цитирана от Ройтерс. В писмена клетвена декларация, приобщена към документа от юли 2017 г., агент на ФБР казва, че е прегледал данъчните декларации на компания, контролирана от Манафорт и жена му, и от тях се вижда, че съпрузите са получили заем от 10 млн. долара от руски заемодател, идентифициран като Олег Дерипаска. В какво е обвинен Манафорт и каква е връзката му с Русия Искането за обиск на апартамента на Манафорт в щата Вирджиния е било уважено и е осигурило ключови доказателства за повдигане на обвинения от специалния прокурор Робърт Мълър срещу Манафорт като част от разследването му на предполагаемата руска намеса в президентските избори в САЩ през 2016 г. Шефът на предизборния щаб на американския президент бе първият обвинен по разследването за руска намеса в американските избори. Мълър разследва финансовите връзки между Манафорт и Дерипаска - магнат в производството на алуминий, известен с близостта си с руския президент Владимир Путин. Дерипаска беше сред руските олигарси, на които САЩ наложиха санкции през април. Прокурорите от екипа на Мълър посочват в заведените от тях документи в съда, че Килимник има връзки и с руски разузнавателни служби, което Килимник отрича. В клетвената декларация, чието съдържание беше разкрито, освен това се казва, че Дерипаска е подкрепял финансово консултантската работа на Манафорт в Украйна в началото й през 2005-2006 г. Цитирана е информация от източник, чието име е заличено, че има данни, че бивш помощник на Манафорт може да е сътрудничил на разследването. Във вторник федерален съдия във Вирджиния нанесе удар на Манафорт, като отхвърли искането му за прекратяване на делото с мотива, че Мълър не е има правомощия за съдебно преследване срещу него. Олег Дерипаска губи почти $1 млрд. долара след новите санкции от САЩ Срещу Манафорт, който беше начело на част от кандидатпрезидентската кампания на Тръмп, са повдигнати обвинения във Вашингтон и Вирджиния, които се простират от заговор за пране на пари през банкови и данъчни измами до нарушаване на изискването да се регистрира като чуждестранен агент на проруското правителство в Украйна. Разследващите откриха, че Манафорт е действал като лобист за бившия президент на Украйна Виктор Янукович. Манафорт не се признава за виновен. Делото му във Вирджиния започва през юли, а това във Вашингтон - през септември. В разсекретения документ се потвърждава, че Мълър е разследвал ролята на Манафорт за организиране на среща на 9 юни 2016 г. в Тръмп тауър в Ню Йорк, на която присъствал. Срещата е била между сина на Тръмп - Доналд Тръмп-младши, и руската адвокатка Наталия Веселницкая на Кремъл, която твърдяла, че разполага с компроматна информация за кандидатпрезидентката на демократите Хилъри Клинтън. Олег Дерипаска губи почти $1 млрд. долара след новите санкции от САЩ", "date": "2018.06.28", "title": "Шефът на кампанията на Тръмп взел $10 млн. заем от Дерипаска"}
{"url": "http://clubz.bg/69756-burq_prevyrna_ulicite_na_istanbul_v_reki", "text": "Проливен дъжд се изсипа снощи над Истанбул преди полунощ. Водата се лееше като из ведро. Изви се и силна буря, гръмотевици раздираха небето, духаше ураганен вятър. В някои райони падна градушка. От поройния дъжд потекоха реки по улиците на най-големия турски град. Преустановени бяха полетите на международното летище Ататюрк на европейския бряг на мегаполиса.  Синоптичната служба още предния ден бе предупредила за силни валежи, които закъсняха с едно денонощие. Халкидики под вода, Никити в бедствено положение (ВИДЕО и СНИМКИ) Стихията снощи вилня около 1 час и бе особено силна в районите около Босфора на азиатския и европейския бряг. От службата за бедствия съобщиха, че са били заляти подлези в града, има наводнени жилищни сгради, офиси. Редица квартали заприличаха на море. Екипи на голямата истанбулска община са започнали разчистване на пътищата.  След като бурята отмина, трафикът на летище Ататюрк бе възстановен и полетите се нормализираха. ", "date": "2018.06.28", "title": "Буря превърна улиците на Истанбул в реки"}
