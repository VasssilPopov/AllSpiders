{"url": "https://clubz.bg/82218-noviqt_ukrainski_prezident_vliza_v_pyrvi_sblysyk_s_putin", "text": "Новоизбраният президент на Украйна Володимир Зеленски призова Запада за по-строги санкции срещу Русия, която днес реши да опрости процедурата по даване на руско гражданство на жителите на сепаратистките региони в Източна Украйна, предаде Франс прес, цитирана от БТА. По-рано днес руският президент Владимир Путин подписа указ, който опростява процедурата по даване на руско гражданство на жители на Донецка и Луганска област на Украйна. Те вече ще могат да получат руски паспорт до три месеца след подаване на молба. Путин улеснява издаването на руски паспорти за жители на Донбас По-късно днес Украйна поиска извънредно заседание на Съвета за сигурност на ООН заради решението на Русия да опрости издаването на руски паспорти за жителите на Донбас. Възможно е то да се състои на 25 април, предаде ТАСС, позовавайки се на източник от световната организация. \n\tВ писмото до председателя на съвета Украйна заявява, че руското решение застрашава суверенитета й. \n\tМалко след оповестяването на решението на Русия, украинският постоянен представител в ООН Володимир Елченко съобщи в Туитър, че Украйна се е обърнала към световната организация. Решението за предоставяне на жителите на Донбас на гражданство на Руската федерация по опростен ред има чисто хуманитарен характер, защото ситуацията, в която те се оказаха, не бива да бъде търпяна, заяви днес  Путин пред руски депутати, предаде ТАСС. Украинският президент Петро Порошенко, който е в края на мандата си, обвини Москва в подготовка за създаване на руски анклав на територията на Украйна.", "date": "2019.04.24", "title": "Новият украински президент влиза в първи сблъсък с Путин"}
{"url": "https://clubz.bg/82202-sasht_nakazali_rusnaci_i_sirijci_za_kontrabanda_na_iranski_petrol", "text": "САЩ санкционирали наскоро опит на сирийски и руски компании да пласират ирански петрол на черния пазар. Това заяви американският специален представител за Иран Брайън Хук в телефонен брифинг за журналисти в Брюксел. Преди два дни държавният секретар на САЩ Майк Помпео обяви, че Вашингтон повече няма да прави изключение от американските петролни санкции срещу Иран за пет страни – Турция, Китай, Индия, Япония  Южна Корея. Мярката влиза в сила от 3 май. Хук не спомена имената на сирийските и руските компании. Но изтъкна, че с парите от иранския петрол, който имали намерение да продадат на черно, щели да бъдат финансирани силите за операции в чужбина „Кудс“ на иранския Ислямски революционен гвардейски корпус (ИРГК), както и ливанската проиранска шиитска групировка „Хизбула“. САЩ затягат още санкциите срещу Иран Това се случило преди два месеца. Санкционирана била цяла верига, каза Хук, без обаче да съобщи повече подробности. По тази причина Вашингтон възстановил санкциите срещу Техеран. Но понеже САЩ не искали да предизвикат нестабилност на петролния пазар, допуснали иключени за определени държави. Сега, през 2019 г., прогнозите са, че предлагането ще ще превиши търсенето. Същевременно САЩ работят в тясно сътрудничество със Саудитска Арабия, ОАЕ и други производители. Така ще бъде гарантирано, че щом Иран няма да може да изнася вече по 1 милиона барела суров петрол дневно, те ще бъдат заменени с „черно злато“ от други държави. Рохани: Санкциите на САЩ срещу Иран са икономически тероризъм Приоритет в американските санкции е петролният сектор на Иран. Петролът е главен източник на доходи за режима  Техеран, а чрез износа Ислямската република финансира свои протежета терористи като „Хизбула“, шиитските милиции в Ирак или хусите в Йемен. А това според него означава по-малки разходи за ракети, за тероризъм и за протежета като „Хизбула“. В резултат на американските действия ливанската терористична групировка толкова закъсала за пари, че през март лидерът й шейх Хасан Насрала публично призовал за дарения. През последните няколко месеца той бил принуден да въведе сериозни икономии, тъй като паричният поток от Иран секнал: Същото важи и за подкрепяните от Техеран формирования в Сирия. САЩ ще запазят подхода си към Иран дотогава, докато Ислямската република не започне да действа като нормална държава, а не като революционна кауза, заключи Брайън Хук. Рохани: Санкциите на САЩ срещу Иран са икономически тероризъм", "date": "2019.04.24", "title": "САЩ наказали руснаци и сирийци за контрабанда на ирански петрол"}
{"url": "https://clubz.bg/82214-bikov_imame_problem_iskame_proshka", "text": "ГЕРБ осъзнава, че има проблем и иска прошка от избирателите си заради \"Апартаментгейт\", каза тази вечер в интервю за Българската национална телевизия депутатът от управляваща партия Тома Биков. ГЕРБ вярва, че на предстоящите избори мнозинството от българите няма да позволят страната да бъде дестабилизирана. Четирима не искат да са депутати на ГЕРБ  Биков каза, че като най-голяма партия ГЕРБ са най-уязвими в аферата.  Решението по думите му засега управляващите търсят в оставките на засегнатите от скандала и в това да оставят компетентните органи да завършат проверките си. В същото време той отхвърли обвиненията, които трупа срещу ГЕРБ водачката на листата на БСП за евровота Елена Йончева. Йончева: ДАНС да провери офшорните сметки на елита Йончева: ДАНС да провери офшорните сметки на елита", "date": "2019.04.24", "title": "Биков: Имаме проблем, искаме прошка"}
{"url": "https://clubz.bg/82215-slabakov_kojto_ne_prashta_deteto_si_na_uchilishte_v_zatvora", "text": "Режисьорът Андрей Слабаков, който е на четвърто място в листата на ВМРО за европейските избори, изложи тази вечер възгледите си пред новия генерален директор на Българската национална телевизия Емил Кошлуков в предаването \"Още от деня\". Признавайки, че не е политик, Слабаков сравни Европейския съюз с бившия Съветски съюз, обеща да предложи европейски \"закон\" предвиждащ лишаване от свобода на родителите, които не пращат децата си на училище и заяви, че 17-те български евродепутати да не се делят по политически семейства, а да бъдат единни, за да защитават националния интерес в Европейския парламент.  Шансовете на Слабаков да осъществи намеренията си са теоретични. Социологическите проучвания дават засега на ВМРО шанс да спечели не повече от едно място в бъдещия Европарламент. Андрей Слабаков добави, че българската държава днес е послушна пред Европа, тъй както е била навремето послушна пред Москва. Фактите обаче са различни. България не е между \"послушните\" държави членки. Срещу нея Комисията в момента води десетки процедури за нарушение, именно, защото не спазва европейското законодателство. Заедно с десет източно- и централноевропейски държави страната ни е използвала правото си да блокира законодателни инициативи на Комисията - както например с директивата за командированите работници. Протестираме срещу промени в директива за командировани работници Що се отнася за законодателството, което българското правителство е подкрепило, в Съвета на ЕС, държавата ни по договор е длъжна да го изпълнява. Слабаков обяви, че ако то изберат, ще се опита \"да вкара един закон за неграмотността\", според който \"всички родители, които не пращат децата си на училище да влизат в затвора\". Слабаков не обясни как точно възнамерява да направи това от позицията си на евродепутат. В ЕС със законодателна инициатива разполага само Европейската комисия. Парламентът може да я призовава да предлага законодателство, но тя не е длъжна да се съобразява с всеки негов призив. Според Слабаков другите европейски страни \"имат голям проблем\" с децата, които не ходят на училище, защото те \"се превръщат в потенциални престъпници и терористи\". Такива квартали в Брюксел, град близък по население и големина със София, никога не е имало - особено след атентатите през 2016 г. Имаше обаче квартали, където полицейският контрол действително е бил недостатъчен. Слабаков каза, че благодарение на предлаганото от него европейско законодателство \"битовата престъпност ще намалее най-малко със 70 на сто\". Той не поясни как е изчислил този процент. \"Тези (битовите престъпници - б.р.), като ги спрем,  ще се занимаем, ще се занимаем с тези, които крадат милиарди\", добави режисьорът. Той каза, че \"не разбира\" делението на европейски политически семейства и заяви, че българските евродепутати трябва \"да забравят,че са от тези семейства и да работят като българи\". Реалността обаче е, че депутатите могат реално да работят само като членове на политически групи в парламента. Ако останат извън тях, възможностите им са силно ограничени. Слабаков се обяви и срещу прилагателното \"европейски\". По думите му то служи \"за да се подмазваме на някои малцинства\". Според него европейските ценности са всъщност християнските ценности.", "date": "2019.04.24", "title": "Слабаков: Който не праща детето си на училище - в затвора"}
{"url": "https://clubz.bg/82212-joncheva_dans_da_proveri_ofshornite_smetki_na_elita", "text": "Елена Йончева, водачка на листата на БСП за евроизборите, отправи днес нови обвинения към управляващите - че крият милиарди в офшорни сметки и имоти в чужбина.  Тя се позова на доклади на Европейската комисия и на Държавния департамент на САЩ, които посочват, че голяма част от сигналите до Държавната агенция за национална сигурност (ДАНС) за корупция на високо ниво у нас не се разследват.  Тя не посочи конкретни имена на незаконни износители на национално богатство. Йончева каза, че приходите от корупция у нас са 11 милиарда евро годишно и че тези пари \"не отиват в асансьора на Цветанов\". Тя каза, че финансовото разузнаване трябва да установи истинските собственици на офшорните сметки, които по думите й се прикриват зад фиктивни титуляри. Йончева отрече като \"жълта публикация\" сигнала за къщата за гости, която свекърът й притежава и за която е обект на проверка от прокуратурата. Тя каза, че той е построил къщата през 2009 г., когато още не са имали роднинска връзка и че проверка на имота му през 2015 г. не е установила нарушения. Според нея \"всички тези атаки са, за да се отклони вниманието от големите корупционни афери, в които ГЕРБ са затънали\".", "date": "2019.04.24", "title": "Йончева: ДАНС да провери офшорните сметки на елита"}
{"url": "https://clubz.bg/82217-botev_eliminira_cska_sofiq_s_devet_dushi_shte_ima_plovdivski_final", "text": "\"Ботев\" (Пловдив) е на финал за Купата на България, където ще срещне големия си градски съперник \"Локомотив\". \"Канарчетата\" елиминираха ЦСКА-София с деветима в драматичен и нервен полуфинален реванш на стадион \"Българска армия\" - 3:3 (3:2 в първия мач). \"Ботев\" поведе с 2:0, ЦСКА-София направи пълен обрат в края, но на прага на продълженията гостите стигнаха до изравнително попадение. Съдията Петър Костадинов вдигна два червени картона на \"жълто-черните\" и даде несъществуваща дузпа за домакините за 3:2. Минутата мълчание в памет на Красимир Безински преди началото се превърна в ръкопляскания от почти всички на стадиона. Преди това деца опънаха транспарант с голяма снимка на защитника на терена, а сектор \"Г\" показа надпис в памет на величието. Играта бе прекъсната в 4-ата минута (номерът на починалия бивш ас) и пак имаше ръкопляскания за Безински. ЦСКА-София тръгна в атака още от първите минути. Домакините създадоха ситуация при центриране от свободен удар и изстрел с глава на Жоржиньо. В 22-ата минута обаче \"Ботев\" поведе. Тодор Неделев показа голямото си майсторство, но и бе асистиран от вратаря на \"червените\" Витаутас Черниаускас. Стражът изрита топката напосоки, но сбърка в посоката - кълбото отиде на крака на Неделев и той без да мисли и да се подготвя го прати в мрежата. Пет минути по-късно \"канарчетата\" избухнаха отново, както и около 1500 техни фенове на стадиона. Лъчезар Балтанов направи 2:0 след образцова контра, в която главна роля отново изигра Неделев. Вцепенение на ЦСКА-София и по-голяма част от запалянковците по трибуните. До края на полувремето тимът на Любо Пенев имаше само една възможност - за Валентин Антов. В 49-ата минута домакините върнаха един гол (в този момент им трябваха три, за да вкарат мача в продължения) и на Армията отново стана интересно. Тиаго Родригес шутира, този път вратарят на \"Ботев\" Даниел Кайзер се намеси лошо и Али Соу се разписа отблизо. Четири минути по-късно съдията Петър Костадинов изгони твърде пресилено Филип Филипов от гостите. Той му вдигна втори жълт картон за нарушение, което беше безспорно, но можеше и да не се санкционира. Това, което пропусна Костадинов, е да накаже играчи на \"Ботев\", които оспорваха решението му твърде невъздържано. Особено Вутов. Това още повече окрили ЦСКА-София. \"Червените\" натиснаха. В 74-ата влезлият като смяна Евандро беше изведен отлично отдясно и с точен удар изравни резултата. \"Българска армия\" стана врящ казан. В 79-ата ЦСКА-София беше близо до пъен обрат, но Кайзер спаси последователни удари на Али Соу и Евандро. Малко преди края Костадинов сътвори нов гаф - още по-голям. Той даде несъществуваща дузпа за \"червените\" при симулация на Рафаел Енрике в пеналта. Вутов го блъсна с тяло и този път видя директно червения картон. А от 11-те метра Али Соу вкара за 3:2 в 86-ата мин. Цесекарите вече се настройваха за продължения. При една от малкото си акции обаче \"Ботев\" стигна до корнер. Неделев центрира и спряганият за трансфер на \"Българска армия\" бранител Кристиян Димитров вдигна на крак \"жълто-черните\" - 3:3 с глава. Минутата бе 88-а, а до края ЦСКА-София опита ново чудо (имаше нужда от два гола), но този път не съумя. Страхотна драма, двата тима си вкараха общо 11 попадения в два мача за една седмица, а крайни победители са пловдивчани. \"Ботев\" заслужено ще спори за трофея, дори и за това, че с 9 души срещу 11 на терена не рухна. ЦСКА-София предвкусваше купата, след като елиминира \"Лудогорец\", но се очертава отново да изпрати сезон без отличие.", "date": "2019.04.24", "title": "\"Ботев\" елиминира ЦСКА-София с девет души. Ще има пловдивски финал"}
{"url": "https://clubz.bg/82210-radan_kynev_kak_sa_gi_postroili_tezi_apartamenti_s_dyrjavni_zaplati", "text": "Водачът на листата на \"Демократична България\" за европейските избори Радан Кънев коментира пред бТВ някои от основните теми от политическата действителност у нас и в Европа. По казуса \"Апартаментгейт\" Кънев заяви, че всички са се съсредоточили върху евтините цени на имотите, но никой не пита как са закупени те с държавна заплата. Той изтъкна, че е получавал такава заплата и тя не е чак толкова голяма. Според Кънев тези пари са придобити чрез ежедневен рекет над малкия и среден бизнес. Той обаче допълни, че една от основните му задачи е да не допусне \"този гняв да прелее гласове в антиевропейската БСП\", защото \"има разумна европейска алтернатива\" Според Кънев ГЕРБ и БСП нямат какво да кажат за Европа. Той заяви, че в \"Демократична България\" има два вида хора: такива, които не са били във властта и такива, които са били във властта, но са излезли по-бедни, отколкото са влезли. Кънев допълни, че хората в България гледат с надежда към европейската прокуратура и дори имат прекомерни очаквания към нея. Той попита къде е България в разговорите за енергийения съюз. Той коментира и пакет \"Мобилност\". Кънев изтъкна, че шофьорите у нас се осигуряват на 700 лв. и когато се пенсионират са с ниски пенсии, което ги шокира, защото доходите им преди това са били добри. Според Кънев връщането на камионите в България е битката, която е трябвало да се води, но \"без джамбазки номера\".", "date": "2019.04.24", "title": "Радан Кънев: Как са ги построили тези апартаменти с държавни заплати?"}
{"url": "https://clubz.bg/82213-koshlukov_spira_da_vodi_predavane_nqma_da_promenq_nishto_v_bnt", "text": "Новият временен шеф на Българската национална телевизия (БНТ) Емил Кошлуков обяви тази вечер, че за последен път води публицистично предаване и че няма да променя нищо в БНТ през тримесечния си мандат до провеждането на конкурс за нов генерален директор. Поли Златарева ще остане водеща на предаването за в бъдеще каза Кошлуков. Кошлуков оглавява БНТ, Каменаров подаде оставка Той добави, че не смята, че трябва да има кадрови промени, нито - промени в предаванията на БНТ. Временният директор обеща да изпълнява концепцията на предшественика си. Каменаров подаде оставка по-рано днес преди заседание на СЕМ, което избра Кошлуков на поста му. Досегашният директор стана негоден за поста си пореди условната присъда, която неотдавна получи за шофиране след употреба на алкохол. Назначаването на Кошлуков - неприличен жест към свободата на словото (ДЕКЛАРАЦИЯ) Назначаването на Кошлуков - неприличен жест към свободата на словото (ДЕКЛАРАЦИЯ)", "date": "2019.04.24", "title": "Кошлуков спира да води предаване, няма да променя нищо в БНТ"}
{"url": "https://clubz.bg/82205-shotlandskata_liderka_iska_treti_referendum_za_nezavisimost", "text": "Шотландия трябва да организира референдум за независимост преди да изтече мандатът на сегашния й парламент, заяви шотландският първи министър Никола Стърджън, цитирана от Ройтерс. Тя съобщи, че ще подготви необходимите за целта нормативни актове до края на тази година. Шотландия е част от Обединеното кралство от повече от 300 години. На референдум през 2014 г. гражданите й отхвърлиха предложение за независимост с разлика от 10 процентни пункта. На референдума за Брекзит през юни 2016 г. мнозинството от шотладнците гласуваха за оставане в Европейския съюз.", "date": "2019.04.24", "title": "Шотландската лидерка иска трети референдум за независимост"}
{"url": "https://clubz.bg/82204-eto_gi_novite_metrostancii_i_vlakove", "text": "  Това пише в своя фейсбук профил Йорданка Фандъкова след проведените днес изпитания. На 65% е готов и участъкът през „Овча купел“ – още 4 км до Околовръстния път при Горна Баня. Този участък би трябвало да бъде пуснат  С новите 12 км метро ще спестяваме още 11 хил. тона вредни емисии на година. Той ще се ползва от 130 хил. души дневно и ще намали до 25% трафика в зоните, през които преминава\", пресмята Фандъкова. \"Заедно с метрото променяме и наземната инфраструктура в районите, през които минава. В момента се провежда процедура за цялостна реконструкция на ул. „Житница“, за съжаление има забавяне заради жалби по отчуждаването на частни имоти. Целта ни е до края на годината заедно с метрото да завършим кръстовището на бул. „Гоце Делчев“ и бул. „Цар Борис III“ и цялостната реконструкция на ул. „Житница“. \"В район „Овча купел“ заедно с „Метрополитен“ цялостно реконструираме ул. „Централна“\", допълва кметицата на столицата.  ", "date": "2019.04.24", "title": "Ето ги новите метростанции и влакове"}
{"url": "https://clubz.bg/82206-putin_ulesnqva_izdavaneto_na_ruski_pasporti_za_jiteli_na_donbas", "text": "Президентът на Русия Владимир Путин подписа указ, който опростява процедурата за получаване на руско гражданство от жители на някои части от Донецка и Луганска област в Източна Украйна, съобщи Ройтерс, цитирана от БТА. \n\tСъгласно указа, публикуван на сайта на Кремъл, опростената процедура ще позволява на лица, живеещи постоянно на територияята на отделни райони от Донецка и Луганска област на Украйна имат право да подадат заявления за гражданство на Руската федерация по опростена процедура.  \n\tПодчертава се, че решението е взето \"с цел защита на правата и свободите на човека и гражданина\" и в съответствие с общопризнатите принципи и норми на международното право. Документите, които ще бъдат подавани в упълномощени териториални звена на руското Министерство на външните работи, чийто списък ще бъде уточнен доптълнително от министерството, ще се разглеждат в срок от три месеца, предаде ТАСС.", "date": "2019.04.24", "title": "Путин улеснява издаването на руски паспорти за жители на Донбас"}
{"url": "https://clubz.bg/82203-plamen_georgiev_trqbva_da_premahne_dva_nezakonni_navesa_ot_terasata_si", "text": "Два навеса трябва да бъдат премахнати от терасата на председателя на антикорупционната комисия Пламен Георгиев. Става въпрос за общо 60 кв.м., които Герогиев ще трябва да отстрани за собствена сметка, въпреки че формално е купил жилището с въпросните пристройки. Това установи проверка на служители на районната администрация в столичния квартал \"Слатина\", които от ентия път успяха да влязат във въпросното жилище. Оправданието досега бе, че предишният собственик не е допускал инспекторите.  Т.нар. барбекюта, сауна и пр. остават. Сауната се води пристройка от 6 кв.м, тип складово помещение. Пламен Георгиев видя конспирация на олигарси за терасата си (ВИДЕО) Това означава, че ако реши, може отново да сложи покрив на арките, но той трябва да е плосък. Общината стъпи на терасата на Пламен Георгиев От думите на кметицата стана ясно и че все пак пословичната тераса на шефа на КПКОНПИ, която е на обща площ от 186 квадрата, все пак е негова собственост. Или поне е плащал данъците си за нея - е показала справка в отдела за местни данъци и такси. Всъщност целият казус тръгна именно оттам, че Георгиев не беше декларирал терасата в имуществената си декларация с оправданието, че тя се води обща част. В същото време достъп до нея няма нито един от съкооператорите му. Общината стъпи на терасата на Пламен Георгиев", "date": "2019.04.24", "title": "Пламен Георгиев трябва да премахне два незаконни навеса от терасата си"}
{"url": "https://clubz.bg/82201-s_byuletina_%E2%84%961_za_evrovota_sa_patrioti_za_valeri_simeonov", "text": "Централната избирателна комисия изтегли днес с жребий номерата на бюлетините за всички 27 партии, коалиции и независими кандидати, които ще участват на евровота на 26-ти май. С бюлетина №1 е коалицията между НФСБ и \"Европейска средна класа\" - \"Патриоти за Валери Симеонов\". Партньорите му в парламента, но не и в този евровот - ВМРО и \"Атака\" - са съответно с бюлетини №3 и №14. ГЕРБ получават бюлетина №12, БСП - №18. ДПС са с №20, а партията на Марешки - с №23. От извънпарламентарните партии се открояват \"Демократична България\" с №13, и \"Коалиция за България\" (АБВ) с №10. Номерът на бюлетината обикновено се използва от партийте за чисто кампанийни цели, като \"7 приоритета на...\", \"3 неща, които обещаваме...\" и прочие. По-късно днес политиците вероятно ще направят традиционните упражнения по нумерология, търсейки знак за победа в символиката на числата. След въвеждането на преференциалния вот обаче се появи нов феномен - 15/15, кръстен на младия евродепутат Момчил Неков, който измести лидерът на листата на БСП Сергей Станишев на предишните избори. Причината е, че много избиратели не разбират напълно как работи преференцията и просто ограждат два пъти на бюлетината номера на партията. Така кандидатът, чието място в листата съвпада с него, често бива избутан много напред. При последните промени в Изборния кодекс обаче бе решено към номерата на преференциите да се добавя 100 - т.е. 15-тият в листата става 115-ти. Така управляващите се надяват да премахнат феномена 15/15, но дали избирателите все пак няма да гласуват за партия с бюлетина 15 и кандидат 115 - предстои да разберем. Ето го и пълният списък:", "date": "2019.04.24", "title": "С бюлетина №1 за евровота са \"Патриоти за Валери Симеонов\""}
{"url": "https://clubz.bg/82183-osven_psihopaten_bylgarinyt_e_i_strahliv", "text": "Малтретиран, наранен човек е. И в този смисъл е и депресивен и увреден. Зареден е с враждебност, неспобосен е да се зарадва искрено на своите собствени постижения и на тези на другите. Завистлив човек, който живее с усещането, че е употребен и прецакан. А оттам наранен и възпроизвеждащ този травматизъм, жертва, на който е самият той. Защото практикува това, на което е бил учен, това, което му е било демонстрирано и преподавано. Ако ти си наблюдавал насилие около себе си и към теб самия, това е нещо, което ти знаеш как се прави, наблюдавал си го цял живот. И респективно имаш усещането, че самият ти можеш да го правиш, започваш да се държиш по начин, по който се очаква от теб да правиш точно това. По модела на инпринтването - както малките патенца, вървейки по патката, възпроизвеждат нейните паткания. Така и малките дечица като патета вървят по своите родители и възпроизвеждат, наблюдават модела, който им се преподава и демонстрира с посланието: „Ето, прави като мене, така трябва да правиш!“. И децата възпроизвеждат. Така, когато видиш насилие, вече овластен от физическото си съзряване, започваш да възпроизвеждаш именно тези насилически модели, жертва, на които си бил самият ти. Защото успешно са внедрени, програмиран си с тях. Достатъчно дълго време си бил в този контекст и тази среда, просмукан си с тези модели, ценности за редно и нередно. За това как трябва да се бие жена, как трябва да се бият децата. Виждате сега как всички българи се обединяват срещу Конвенцията за защита на детето. „Откъде накъде някой ще ми забранява да си бия детето! И ще ми казва какво да правя със собственото си дете“, казват някои от тях. В този смисъл българинът не е депревсивен, а психопатен човек. Повреден, малтретиран, злоупотребен. Възпроизвежда лошите практики на родителстване и със собствените си деца. Психопатният човек е страдащ, той не е доволен от живота си. Освен това е намръщен, мрънкащ, фрустриран непрекъснато, предаден, разочарован. Той не е щастлив и удовлетворен от живота си. В този смисъл българинът е депресиран, но по един психопатен механизъм.  От страха да се овласти. Да започне да разчупва традиционните изконни български модели, защото има риск да бъде изхвърлен, отлъчен, дисквалифициран или отритнат от общността. Основната цялост на българина е да бъде част от старото, да принадлежи към общността. И всеки път, когато се опита да има различно поведение, защото смята или стига до извода, че може би тези изконни практики не са добри, а се опитва да ги промени, той се сблъсква с враждебността на околните. Разбира се, че старото в общността се опитва да се противопостави на всички опити за промяна, защото се възприемат за заплаха и вижда опасността да се разпадне. И затова всеки опит да се атакува общността чрез внасяне на промяна се посреща с враждебност, която реагира със санкция. Така българинът, когато се сблъска с тази санкция на общността, се чувства застрашен, защото основната ценност, с която е програмиран да преследва е принадлежност. Това е ценността на провинциалната култура, която е общностна култура. Тя не е индивидуалистична, каквато е западната култура. Която казва: не общността е на първо място – семейство, род, село, а индивидът, всеки сам по себе си. Всеки сам по себе си независимо от останалите е ценност. И това е още от времето на Просвещението. Намерили са се смелчаци, които са се противопоставили на статуквото, започнали са да утвърждават ценности, различни от традиционните, провинциалните, в чиято основа е общността над всичко. В този смисъл страхът от отлъчване и санкциониране, ако се държиш по начин, различен от общоприетия, спира много българите да експериментират. Да заявяват себе си като неприемащи, несъгласни с наследените ценности. Така че, освен психопатен, българинът е и страхлив. Разбира се, че е реален. Ние не можем да обясним света в неговата изключителна и безкрайна сложност. Ние имаме нужда от едно абстрактно магическо обяснение за света през неговата необяснимост чрез понятието за Бог. Защото не може да стоим с празнота, ние никога не толерираме празнота. Вакуумът е несъвместим с живота. Ако го преведем на психологически език липсата на познание, на обяснение, на яснота какво поражда нещата и каква е логиката в тяхната основа, се понася с огромно безпокойство. И когато имаме безпокойство, достигаме до концепцията за Бог, която дава утеха.  Ние сме малки и незначителни, но има някой, който над нас и отвъд нас знае отговорите на всички въпроси, които са недостъпни. Това дава усещане за някакво спокойствие. Така, както е при малките деца: „Аз не зная, но татко знае. Аз не мога, но татко може.“ Защото родители за децата им са истински богове, реални от плът и кръв, а не абстрактни като Бог. И някои от от нас успяват чрез тази абстракция да потушават своите вътрешни напрежения. Така ние имаме нужда от концепцията за Бог, а работата на религията е да манипулира тази концепция, да я материализира и да я прави разбираема за обикновения човек, да влиза в неговото ежедневие. Аз не мисля, че сама по себе си властта е проблем. Но начина, по който тя се практикува, може да се превърне в такъв. Защото, ако се практикува в анонимност, в притворство, при закрити врати, с нея много по-лесно човек се изкушава неволно да злоупотреби. Няма нужда да давам много примери. Вижте по себе си как се храните, когато няма никой около вас, как си сервирате, как се държите. И когато отидете в приличен ресторант с други хора. Погледнете каква е разликата. Така е и с практикуването на властта. По един начин се държим, когато сме напълно сами, анонимни, никой не ни знае и когато сме осветени от прожекторите. Затова властта трябва да бъде държана на светло. Тя трябва да се практикува в публични пространства, защото рискът да се злоупотреби е много голям като всяко друго нещо. Ако говорим за властта като социален конструкт на държавата, смисълът й трябва да се възприема като инструмент за подобряване на добруването на хората. Когато обаче държавната власт се използва не да обслужи социума - да допринесеш за благополучието на хората, които са тия дали, а я използваш за личен интерес, тогава има злоупотреба. Сега виждаме какво става с тези апартаменти. Виждаме хора, които не служат на народа. Тяхната власт не е като властта, която се достига от постижения, каквито имат бизнесмени, учени, творци. Тази власт произтича от тях сами, от нещата, които правят. Тогава те могат да я използват както преценят за своя личен интерес, защото не произтича от хората, не им е дадена на кредит. И не е злоупотреба. Но, когато хората са ти дали парите, за да работиш за техния интерес, а отидеш на екскурзия с тях – това е злоупотреба, която много лесно се вижда. Ние сме страхливи хора, които не смеят да се опълчат. Страхуваме се, че ще бъдем отлъчени и дисквалифицирани, ще прекараме живота си в самота и изолация. Но трябва да си готов да поемеш този риск, в противен случай обричаш децата си на крепостничество и несвобода. В градацията на ценности всеки един от нас си поставя различни основни. Ако в твоя свят фундаментална ценност е „да принадлежиш към“ група от хора или общност, тогава индивидуалната ти свобода отива на кино. Няма как да има индивидуална свобода, когато искаш да си част от група хора. И между другото: организирана по един примитивен начин, управлявана не по демократични принципи, а по строго йерархични – с главатар, който се разпорежда с твоя живот. Но това е общността, която ти познаваш и към която се стремиш. Ако обаче в твоята ценностна система свободата е на първо място, казваш: „Вижте какво, така не може!“. И поемаш риска да бъдеш отлъчен, да бъдеш обявен за различен, за враг на народа, да бъдеш преследван и дори тикнат в затвора. Но си струва, всеки от нас трябва да прецени. Примери, изключения. Смели хора, които ни демонстрират, че е възможно да се противопоставиш на статуквото. Да рискуваш, да заложиш всичко и да спечелиш уважението на хора, в чиято ценностна система свободата е на едно на първите места. Да видиш, че добрите примери не са само в приказките и романите, а са живи и могат да заразяват, да вдъхновяват и увличат. Ние имаме нужда от живи герои, които се отклоняват от наследения модел на крепостничество и послушание. Ние възпитаваме децата с думите: „слушай, моето дете, слушай“, „послушно дете, браво, много слуша той“. А трябва да се възпитава точно обратното – не послушанието, а отстояването на различната гледна точка от обичайната. Трябва да се насърчава индивидуалността във всяко дете. Не да бъдеш като другите, а с нещо да се различаваш от тях. Възпитаваме децата в стадно чувство, превръщаме ги в овце. Вместо да ги насърчаваме: „Каква пакост направи днес, какво приключение, за какво ти се скараха... Браво, моето момче“. Трябват ни герои, трябва ни живи примери, които да ни показват, че можем да си осмислим живота, по начин, по който дори не ни е хрумвало. Така ще дойде промяна. Защото промяната е живот, статуквото е смърт.           ", "date": "2019.04.24", "title": "Освен психопатен, българинът е и страхлив"}
{"url": "https://clubz.bg/82195-kasting_za_mesiq", "text": "Ако искате да създадете сериал, подобен сюжет е рецепта за хит, особено в страна с тежко историческо наследство и корумпирано настояще като Украйна. Този сериал вече е факт, като изпълняващият главната роля и съсценарист е 41-годишният Володимир Зеленски – първият в света комик и бизнесмен, който става президент на страната си първо на кино, а после и в действителност. Президент като на кино (ВИДЕО) Дипломиран, но непрактикуващ юрист, Зеленски влиза в политиката преди по-малко от година, когато създава партията „Слуга на народа“. Преди няколко дни той получи над 73% от гласовете във втория тур на президентските избори, в който се изправи срещу настоящия държавен глава Петро Порошенко. С триумфа си Зеленски влиза в международния клуб на самообявилите се за антисистемни политици, които идват на власт с обещанието да служат предано на народа си. Този клуб се разрасна значително в последните години и дава поводи както за оптимизъм, така и за песимизъм. Президентските избори в Украйна могат да се разглеждат като пряк сблъсък между висш представител на съществуващата политическа система и новоизлюпен политик, който се представя за върл противник на тази система. Политическата програма на Зеленски до голяма степен се припокрива с тази на неговия герой в „Слуга на народа“, като акцентът е върху премахването на корупцията. Зеленски не е първият човек, който влиза в политиката като на шега, провокиран от отвращението си от положението, в което се намира страната му. През 2010 г., непосредствено след тежката финансова криза в Исландия, за кмет на столицата Рейкявик беше избран Йон Гнар – популярен в страната 43-годишен комик и лидер на „Най-добрата партия“. Подобно на партията „Слуга на народа“, която се ражда покрай сериал, „Най-добрата партия“ се ражда покрай телевизионното шоу на Гнар. Самият той  , че не става дума за политическа партия, а за „демократична група за самопомощ“, която се бори за „честност и интегритет, емпатия, ненасилствена комуникация и забавление“. Гнар гледа на предизборната си кампания като на игра с цел осмиване на професионалната политика. Дори лошото му представяне в телевизионния предизборен дебат не кара жителите на исландската столица да си променят мнението за него и те го избират за кмет. Той остава на поста до 2014 г., след което се оттегля от политиката, макар че някои хора мечтаят той да се кандидатира за президент. През февруари 2013 г. комедията и политиката се срещнаха и в Италия. Тогава „Движение 5 звезди“ на комика Бепе Грило, което тръгва от популярния му блог, създаден четири години по-рано,  25% от гласовете на парламентарните избори. Сред  на партията бяха орязване на привилегиите на политиците, осигуряване на минимален доход за безработните и други предложения за реформи, които звучат чудесно на хартия и са повече от съблазнителни за потребителите на социалните мрежи, където Грило се радва на сериозен брой последователи. Тези и други сходни политически събития от последните години извеждат на преден план вечния въпрос: изкуството ли имитира живота или животът имитира изкуството? И по-точно: комедията ли имитира политиката или политиката имитира комедията? Надали скоро ще можем да си отговорим на тези въпроси, но не това е най-важното. Далеч по-наложително е да се замислим както за възможностите, така и за опасностите, които произтичат от растящото търсене и предлагане на нови политически лидери. Повсеместният срив в доверието към традиционните политици и политически партии кара мнозина да търсят промяна в харизматични личности и по-нетрадиционни и по-гъвкави форми на организация. В това няма нищо лошо, дори напротив – вливането на свежа кръв в политиката може да вдъхне нов живот на тази сфера и да ни помогне да намерим решения на най-наболелите проблеми на местно, национално и международно ниво. Няма как да знаем дали тези решения работят, без да дадем шанс на хората, които ги предлагат, да ги приложат на практика или поне да участват в този процес. Още повече, че опциите за нови политически лидери не се изчерпват с комедийни актьори и други представители на шоубизнеса. Новите попълнения могат да бъдат и хора като 45-годишната авдокатка, природозащитничка и активистка Зузана Чапутова, която в края на март стана първата жена президент на Словакия, след като получи над половината от гласовете на балотажа. Адвокатка и екоактивистка става първата жена президент на Словакия Дори всичко да вървеше по мед и масло, пак шеще да е препоръчително през определен период да има промени и сред управляващите, и сред опозицията. Прекаленото застояване във властта е предпоставка за експлоатирането ѝ за лични цели. Затова съществуват механимизми като мандатност и избори. В същото време кастингът за нови политически водачи крие и рискове, особено във време на усложнена политическа обстановка във вътрешен и/или международен план. Днес кандидатите за избираеми политически длъжности говорят директно на избирателите чрез социалните мрежи. Така те създават усещане за близост, на базата на което се надяват във времето да спечелят доверието им. Парадоксално, но отчуждението ни от политиката ни прави едновременно по-недоверчиви и по-доверичиви. По-недовречиви, защото отказваме да получаваме повече от това, което получаваме от десетилетия, и затова си имаме едно наум за всеки дебютант в политиката. По-доверчиви, защото жадуваме за нещо тотално различно и затова лесно се доверяваме на всеки по-харизматичен човек с дар слово, който описва проблемите сякаш с наши думи и създава впечатлението, че знае как да ги реши. Другата голяма опасност е изместването на фокуса от трезво мислене, аргументи и факти към неверни или подвеждащи твърдения, неоснователни обобщения и парещи емоции. Елементите в първата група е по-вероятно да доведат до устойчиво развитие, но могат да попречат да един или друг кандидат за президент, премиер или кмет да спечели изборите. Елементите от втората група е по-вероятно да доведат до недомислени действия и дори до задънена улица, но често помагат на политиците да печелят избори или референдуми. За справка вижте британските неволи покрай „Брекзит“. Стой на място и я наблюдавай! Както обикновено се случва в живота, оптималният вариант е някъде по средата. Всяка демократична политическа система има своите минуси и дефицити, но те могат да бъдат реформирани благодарение на плюсовете на същата тази система. Важното е да помним следното: много по-лесно е да кажеш, че не си част от системата, отколкото да докажеш, че не си част от нея, след като влезеш в нея. Както пише Людмила Миндова в  : „Генерация Z“ – с подкрепата на „Америка за България“ Адвокатка и екоактивистка става първата жена президент на Словакия Стой на място и я наблюдавай! „Генерация Z“ – с подкрепата на „Америка за България“", "date": "2019.04.24", "title": "Кастинг за месия"}
{"url": "https://clubz.bg/82211-trymp_plashi_da_zatvori_granicata_s_meksiko", "text": "Американският президент Доналд Тръмп призова Мексико да положи повече усилия, за да спре нов мигрантски \"керван\", отправил се към САЩ, и отново заплаши да затвори границата или да изпрати още войници, предадоха световните агенции. По думите му мексиканските власти са ограничили размера му, но той продължава да се движи към САЩ. Според него Мексико не прави достатъчно, за да задържи и върне мигрантите. \n\tТой каза, без да представи доказателства, че \"мексикански военни неотдавна са извадили оръжие срещу американци от Националната гвардия. Според него инцидентът вероятно е \"тактика за отклоняване на вниманието от наркотрафиканти\".", "date": "2019.04.24", "title": "Тръмп плаши да затвори границата с Мексико"}
{"url": "https://clubz.bg/82197-s_narejdane_na_cacarov_policaj_kyshta_za_gosti_policaj", "text": "Всичките стотици къщи за гости, които са изградени или облагородени с пари от европейската Програма за развитие на селските райони, ще бъдат проверени. Това стана ясно от думите на говорителя на главния прокурор Румяна Арнаудова, след като вчера Цацаров издаде разпореждане в тази посока. Затова още днес сутринта трима прокурори от ВКП са се срещнали с представители на Държавен фонд \"Змеделие\" и са поискали общо данни за спечелените проекти от Европейския зедемеделски фонд. Така се е получил пълен списък от 746 къщи за гости. Манолев - на прокурор и КПКОНПИ. Във всички къщи за гости - проверка От думите на Арнаудова стана ясно, че проверките ще са мащабни: част от тях ще е документната част - чрез изискване на  , по който е осъщестевно финансирането от ЕС. Ще се извърши и проверка на място. В рамките й ще се събират сведения –   Та посочи и другия подводен риф - че част от бенефициентите са били добросъвестни, но след като изтече петгодишният мониторингов срок, къщите остават \"на практика еднолична собственост или за ползване на бенефициентите или на съвсем други лица, които са реалните ползватели\". Тя даде да се разбере, че част от проблема са такива \"селски  къщи\", строени в забранени за целта територии. Става въпрос за населени места и общини, в които не се полага такова финансиране, тъй като са райони с развит туризъм. Голяма част от тези територии са в района на черноморието. Арнаудова даде пример със с. Ахелой, община Поморие - населеното място е забранено, защото в него има развит масов туристически регион. Но не и териториите около него. Така някои \"къщи за гости\" може да са дори по-близо до морето. Проверяващите щели да   и пр., \"гласът\" на главния прокурор. Румен Радев поиска: след апартаментите - и децата в чужбина, и офшорките Полицаите, които ще трябва да осъществят проверката, ще изискват още регистри на посетителите, ще се иска информация от съответното РПУ по местанхождение - колко са туристическите карти, които са били предоставени на почиващи чужди граждани. А от сътоветната община - всички документи по  (обичайно те са получли по една звезда, рядко по две), издадени строителни разрешения, платени данци, заверяване на регистрите от служители на общината и др. От думите й стана ясно още, че разследванията ще са по член 248а от Наказателния кодекс -  .  Арнаудова призна, че има опит на едно лице да получи финансиране чрез Европейския фонд за закупуване на... яхта. Тя заяви, че отчетените от ДФ \"Земеделие\" проверки на около 12 на сто от обектите явно са Румен Радев поиска: след апартаментите - и децата в чужбина, и офшорките", "date": "2019.04.24", "title": "С нареждане на Цацаров: полицай - къща за гости - полицай..."}
{"url": "https://clubz.bg/82209-obiski_v_bryuksel_zaradi_transferi_na_futbolisti", "text": "Белгийската полиция извърши тази сутрин обиски в Брюксел заради пране на пари при трансфери на футболисти, съобщи телевизионната програма РБТФ. Хайките започнаха с пристигането на 30 агенти в „Неерпеде“ - тренировъчната база на най-популярния футболен клуб в страната „Андерлехт“ от Брюксел.  Последвали обиски в централата на клуба и в тази на Белгийския футболен съюз. Полицията организирала хайки и в брюкселските квартали \"Лаакен\" и \"Скаарбеек\". Пазители на реда влезли и в офиса на One Goal Management - консултанско дружество, чиято дейност е свързана с мениджмънт на футболисти. 28 футболни хора арестувани в Белгия за пране на пари и уговорени мачове Обиските са във връзка на пране на пари при трансфери на футболисти в периода 2015-2017 г. и свързаната с тях дейност на някои футболни агенти. Сред разследваните случаи е този с продажбата на сръбския национал Александър Митрович през 2015 г. от „Андерлехт“ в английския „Нюкасъл“ (в момента Митрович играе в друг английски тим - „Фулъм“). Трансферът е дело на израелския агент Пини Захави и бизнес партньора му Фали Рамадани. Подозрителните трансфери били извършени при управлението на Роже ван ден Сток - президент на „Андерлехт“ до 2018 г., и Херман ван Холсбеек - спортен директор на същия отбор. Новият скандал няма нищо общо с „Футгейт“, разтърсил Белгия през есента на 2018 г., твърди РБТФ. Тогава в Белгия бяха арестувани 28 души заради скандал, свързан с подозрения за уговаряне на мачове, укриване на данъци, пране на пари и корупция. Обискирани бяха централите на 5 водещи отбора - „Антерлехт“, „Брюж“, „Стандард“ (Лиеж), „Гент“ и „Генк“. Съдия, ощетил ЦСКА-София, е сред арестуваните в Белгия Във връзка с „Футгейт“ дисциплинарната комисия към Белгийския футболен съюз поиска вчера отборите на „Ваасланд-Беверен“ и „Мехелен“ да бъдат извадени в по-долни дивизии. В момента двата тима се състезават съответно в Първа А дивизия - най-висшето ниво на белгийския футбол, и Първа Б - второто. Комисията обвинява двата тима, че уговорили мач помежду си в края на сезона 2017-2018 г. „Мехелен“ си осигури връщането в елита за следващия сезон, но от централата искат то да бъде анулирано. Съдия, ощетил ЦСКА-София, е сред арестуваните в Белгия", "date": "2019.04.24", "title": "Обиски в Брюксел заради трансфери на футболисти"}
{"url": "https://clubz.bg/82208-iran_zaplashva_da_otgovori_na_us_sankciite", "text": "Засилването на американските санкции срещу иранските износители на петрол няма да остане без отговор, предупреди днес върховният лидер Али Хаменей, цитиран от  \n\tАФП. В него не се уточнява какъв ще бъде този отговор. \n\tУсилията на САЩ да бъде наложен бойкот на продажбите на петрол на Иран няма да доведат доникъде, се допълва в посланието.  \n\tИран може да изнася толкова петрол, отколкото има нужда, допълва Хаменей според официалния му сайт, цитиран от Ройтерс. \n\tЦените на петрола се вдигнаха вчера до най-високото си равнище от ноември, след като Вашингтон обяви, че премахва изключенията от санкциите за вноса на ирански петрол, принуждавайки вносителите да спрат да купуват от Техеран и затягайки допълнително световното предлагане на петрол.  Саудитска Арабия и Обединените арабски емирства дължат своето съществуване на Иран, който навремето е отказал да помогне на бившия иракски президент Саддам Хюсейн да ги нападне. Това пък заяви днес иранският президент Хасан Рохани, цитиран от националната телевизия на Иран, предаде Ройтерс. \n\t\"Ако не беше това рационално решение на Иран тогава да не сътрудничи със Саддам, сега нямаше да има и следа от тези държави\", каза Рохани. По думите му Саудитска Арабия и ОАЕ \"дължат на Иран своето съществуване днес\". \n\tПрез 1990 г. Ирак напада Кувейт, което довежда до седеммесечна иракска окупация на тази страна. \"Преди да нападне саудитския съсед Кувейт, Саддам е казал на Иран, че Ирак и Иран ще споделят 800 километра граница в Персийския залив\", твърди Рохани. \"Това показва, че Саддам освен Кувейт е искал да окупира Саудитска Арабия, Оман, емирствата и Катар\", заключава иранският президент.  \n\tШиитски Иран и сунитска Саудитска Арабия са замесени във войните в Сирия и Йемен, припомня Ройтерс. ", "date": "2019.04.24", "title": "Иран заплашва да отговори на US санкциите"}
{"url": "https://clubz.bg/82196-putin_shte_vodi_politikata_s_kiev_vyz_osnova_na_delata_na_zelenski", "text": "Президентът на Русия Владимир Путин ще изгражда руско-украинските отношения, вземайки предвид изявленията и действията на новия украински лидер Володимир Зеленски, заяви пред журналисти прессекретарят на държавния глава Дмитрий Песков, цитиран от ТАСС. \n\tВъв всеки случай президентът на Русия - като човек, който определя външната политика на руската държава, включително и вектора на политиката по отношение на Украйна - ще определя как да общува с ръководството на Украйна въз основа на конкретни изявления и действия на Зеленски, каза Песков. \n\tПесков не отговори на въпрос как ще постъпи Москва, ако действията и думите на новоизбрания президент на Украйна Зеленски не устройват Руската федерация и каза, че на езика на дипломацията това се нарича \"евентуални разсъждения\" и те не са уместни, особено в толкова чувствителна област като руско-украинските отношения.  Носи ли Зеленски промяна за Украйна? Засега Кремъл не знае каква е позицията на Зеленски по въпроса за задържането под стража на руснаци в Украйна, каза още Песков. Прессекретарят подчерта, че трябва да се изчакат думите и действията, за да се прецени дали с новите власти в Киев да се обсъжда въпросът за задържаните в Русия украинци и за руснаците, задържани в Украйна, пише БТА. Избраният за президент на Украйна Володимир Зеленски призова правителството и държавната енергийна компания Нафтогаз да преговарят с Международния валутен фонд (МВФ) за понижаване на цените на газа за домакинствата от 1 май, предаде Ройтерс. \n\tМВФ, който помага на Украйна с кредитна програма за милиарди долари, иска цените на газа да достигнат пазарната им стойност. \n\tЗеленски, който спечели президентските избори в Украйна на втория тур в неделя, но още не е встъпил в длъжност, посочва в страницата във Фейсбук на своя екип, че иска цените на газа да станат по-ниски. В същото послание се отправя предупреждение, че съседна Русия може да ограничи енергийните си доставки за Украйна от 1 юни, както и че от 1 януари Москва може да спре транзита на газ през Украйна, което ще доведе до значителни загуби и рискове за сигурността на газовите доставки. Говорител на МВФ не беше на разположение за коментар. \n\tПремиерът Володимир Гройсман заяви през март, че ще призове финансовото министерство и Нафтогаз да започнат преговори с фонда, за да се предотврати по-нататъшно поскъпване на газа. \n\tПравителството повиши цените на газа с близо 25 процента през октомври, което позволи отпускането на нов транш от 3,9 милиарда евро стендбай кредит по споразумението с МВФ. По силата на приета по-рано резолюция на правителството цените на газа трябва да нараснат с още 15 процента от 1 май. В началото на седмицата обаче Нафтогаз се съгласи на слабо понижаване на тарифите.", "date": "2019.04.24", "title": "Путин ще води политиката с Киев въз основа на делата на Зеленски"}
{"url": "https://clubz.bg/82194-vidni_levskari_za_bezinski_izklyuchitelen_chovek", "text": "Десетки футболни хора, запалянковци и приятели изпратиха в последния му път бившият футболист на ЦСКА и националния отбор Красимир Безински. Едно от големите сърца в историята на червения клуб си отиде на 57 г. в понеделник след продължителна битка с рака. Както на поклонението на Сашо Костов, когато отидоха величия на ЦСКА, днес в столичния храм \"Света София\" да отдадат последна почит на Безински дойдоха прочути левскари. Сред тях беше Емил Велев - двата бяха непримирими съперници на терена през 80-те години, после се подвизаваха в първенството на Израел. Почина бивш голям футболист на ЦСКА Бившият вратар на \"Левски\" (за кратко и на ЦСКА) и някогашен президент на \"сините\" Томас Лафчис заяви следното: Вчера във Фейсбук обаче в една от групите на привърженици на \"Левски\" бе оказана почит на Безински с негова снимка от Вечно дерби и силни думи - нещо, което наистина не се вижда често днес. Баскетболният треньор Константин Папазов-Тити носеше снимка на Безински. Всеизвестно е, че Тити е бил цесекар като дете, той винаги е казвал, че негов идол е бил левият защитник. Велислав Вуцов - още един от \"другия\" лагер, също беше на поклонението. На поклонението имаше десетки венци, а най-голяма по обясними причини на групата с ветерани на ЦСКА. Димитър Пенев, Аспарух Никодимов, Стоян Йорданов, Георги Велинов, Лъчезар Танев, Пламен Марков, Спас Джевизов, Методи Томанов и т.н. сведоха глави на заупокойната молитва. Днес ще има минута мълчание преди началото на полуфиналния реванш за Купата на България ЦСКА-София - \"Ботев\" (Пловдив). В 4-ата минута (по номера на фланелката на Безински) феновете на \"Българска армия\" ще ръкопляскат, а сектор Г е подготвил хореография в памет на аса. Бези, както ще продължи да бъде наричан, бе част от славния тим на \"армейците\", елиминирал \"Ливърпул\" и достигнал до полуфинал за Купата на европейските шампиони през 1982 г. След това играеше и в тима, изкачил тази фаза за КНК през 1989 г. Той е един от двамата футболисти в историята на ЦСКА (и на родния футбол) с два полуфинала. Другият е Георги Димитров-Джеки. Красимир Безински записа 245 мача за \"червените\" и 25 за националния отбор. През миналата година по това време стана помощник-треньор на ЦСКА-София.", "date": "2019.04.24", "title": "Видни левскари за Безински: Изключителен човек"}
{"url": "https://clubz.bg/82199-obshtina_plovdiv_otdava_na_koncesiq_dva_stadiona", "text": "Кметът на Пловдив Иван Тотев заяви, че на сесията си на 16 май общинският съвет на Пловдив ще гласува концесията за отдаването на стадион \"Локомотив\" на клуба. Президентът на \"черно-белите\" Христо Крушарски многократно е обещавал, че когато това стане ще започне мащабна реконструкция на арената на квартал \"Лаута\". Локо ще получи с договор и базата си в район \"Тракия\". Всички документи за това са готови, рече Тотев. По темата се говори от няколко години. Община Пловдив отдава на концесия стадион \"Локомотив\" \"Спартак\" (Пловдив) пък най-сетне ще се сдобие със стадион \"Тодор Диев\" на концесия за 35 години. Това ще стане на сесия през юни. Според пловдивския градоначалник средствата за изграждането на стадиона на \"Ботев\" са осигурени. Той поясни, че е научил това от ръководството на клуба, чиито представители са го уверили, че почти всичко е уредено със заема, който клубът ще изтегли от Фонда на фондовете. Новият собственик на \"Ботев\" обеща стадион до март 2020 г. Това ще даде възможност строежът, замразен покрай скандала с КТБ и абдикирането на Цветан Василев, да продължи след близо 5 години. През следващата седмица общинарите и футболни хора в града ще седнат да нищят казуса със запустелия стадион \"Пловдив\". Иван Тотев не крие амбиции да реконструира съоръжението и да го върне към живот. Той иска това да е един от стадионите, който да влезе в българската част от кандидатурата за Мондиал 2030 и (или) Евро 2028. Според Тотев по-добре е държавата да вложи средства в няколко стадиона, а не в един национален, тъй като на Запад това било отживелица - представителните отбори обикаляли из различни градове на страните си. Новият собственик на \"Ботев\" обеща стадион до март 2020 г.", "date": "2019.04.24", "title": "Община Пловдив отдава на концесия два стадиона"}
{"url": "https://clubz.bg/82200-stanimir_stoilov_e_pred_podpis_s_kitajski_klub", "text": "Доскорошният национален селекционер на Казахстан Станимир Стоилов е пред споразумение с елитния китайски отбор \"Гуанджоу РФ\", информира БТА. Стоилов в момента е в Хонконг, където ще проведе заключителни разговори с управителното тяло на клуба от Гуанджоу. Разговорите ще продължат ден или два, в което време ще бъдат уточнени и детайлите. Най-вероятно Стоилов ще работи с традиционните си помощници, на които разчита от дълги години: Цанко Цветанов и Саид Ибраимов, а към тях е вероятно да бъде прибавен и наставникът на \"Арда\" (Кърджали) Стамен Белчев. За момента треньор на този отбор е сръбската легенда Драган Стойкович-Пикси, който обаче не се справя добре и резултатите му не са никак добри. През миналата година отборът завърши на 10-о място, а сега е 11-и само с една победа след шест изиграни кръга. Стоилов се раздели с националния отбор на Казахстан в началото на тази година след само няколко месеца на поста. Преди това той направи \"Астана\" четири пъти поред шампион на страната.", "date": "2019.04.24", "title": "Станимир Стоилов е пред подпис с китайски клуб"}
{"url": "https://clubz.bg/82198-deputatite_zategnaha_kontrola_vyrhu_oryjiqta", "text": "Газовите оръжия ще се нуждаят от допълнителен сертификат, че не могат да бъдат преработвани в бойни. Депутатите гласуваха днес тази и други нови регулации за огнестрелните оръжия в парламента днес. Както е обичайно напоследък, депутатите приеха без особено усилие предложенията на Министерски съвет и \"патриотът\" Александър Сиди в Закона за оръжията, боеприпасите, взривните вещества и пиротехническите средства. Газовите оръжия ще имат нужда не само от допълнителен сертификат, но и двоен регистрационен режим - и от страна на купувача, и от продавача. Затягат се регулациите и за преработените полуавтоматични оръжия - те ще бъдат забранени за обикновените граждани. Това не засяга фабрично произведените полуавтоматични оръжия, но един \"Калашников\" например, модифициран така, че да изстрелва само по един патрон, става незаконен със стандартно разрешително. Единният регистър на МВР ще съхранява и информация за всички модификации, извършени върху дадено оръжие. Производителите на оръжия пък ще трябва да слагат детайлна маркировка върху всеки продукт.  Пистолетите \"Глок\" - пет причини защо са ненадминати Добрата новина за притежателите на оръжие е, че вече е отменено правилото, че се отнема разрешително при три административни наказания. Така много съвестни граждани, псред които немалко ловци, губеха правото да притежават огнестрелно оръжие заради дребни нарушения, напълно несвързани с носенето и употребата му. За финал (всъщност в началото на законопроекта) управляващите вкараха в закона и антикорупционния орган КПКОНПИ като една от институциите, за които не се прилага този закон, т.е. даде право на борците с корупцията също да носят оръжие, както могат МВР, ДАНС, НСО и други.", "date": "2019.04.24", "title": "Депутатите затегнаха контрола върху оръжията"}
{"url": "https://clubz.bg/82192-vsichki_osporvat_prisydite_po_deloto_ivancheva", "text": "He caмo защитата на Дecиcлaвa Ивaнчeвa, Билянa Πeтpoвa и Петко Дюлгеров, нo и пpoĸypaтypaтa e ocпopилa пpиcъдитe на първата инстанция пo eмблeмaтичнoтo дeлo „Mлaдocт“.   съобщава \"Де факто\", като цитира отговора на cпeциaлизиpaнoтo oбвинeниe на техен въпрос. Спецсъдът на първа инстанция: 20 години затвор за Иванчева  Ha 15 aпpил cъcтaв нa cпeциaлизиpaния cъд нaчeлo cъc cъдия Ивo Xинoв oбяви peшeниeтo cи: Ивaнчeвa, Πeтpoвa и Πeтĸo Дюлгepoв ca винoвни зa пoиcĸaн, нo нe и зa пoлyчeн пoдĸyп oт cтpoитeлния пpeдпpиeмaч Aлeĸcaндъp Baĸлин. B cъщoтo вpeмe дaдe тeжĸи нaĸaзaния – 20 г. зaтвop зa Дecиcлaвa Ивaнчeвa, 15 г. зa Билянa Πeтpoвa и 12 г. зa Πeтĸo Дюлгepoв, ĸaĸтo и ĸoнфиcĸaция нa тexни имyщecтвa. Ha тoзи фoн пpoĸypaтypaтa би тpябвaлo дa e дoвoлнa, нo caмo нa пpъв пoглeд. Oт oбявeния диcпoзитив нa пpиcъдaтa   ce paзбиpa, чe нa пъpвa инcтaнция cъдът e „зaчepтaл“ гpъмĸaтa aĸция oт aпpил минaлaтa гoдинa, пpи ĸoятo дaмитe oт ĸмeтcĸия eĸип нa „Mлaдocт“ чacoвe нapeд бяxa дъpжaни c бeлeзници в цeнтъpa нa Coфия, a aнтиĸopyпциoнepи и дpyги бpoяxa и oпиcвaxa „пoлyчeния“ пoдĸyп. Бpилянтнaтa oпepaция нa cпeцпpoĸypaтypa и KΠKOHΠИ, cпopeд изчeтeнoтo peшeниe, излизa пpoвaл. И пpoĸypaтypaтa нямa избop, ocвeн дa пpoтecтиpa. Делото \"Иванчева\": Тръгнаха ли ви обектите, след като ни натопихте Чe ocъдeнитe ocпopвaт пpиcъдaтa, нe e изнeнaдa – Ивaнчeвa и Πeтpoвa oт caмoтo нaчaлo зaявявaт, чe ниĸoгa нe ca иcĸaли, нитo пoлyчaвaли пoдĸyпи, вĸлючитeлнo oт пpeдпpиeмaчa Baĸлин. Дюлгepoв oбяви cъщoтo пpeд cъдa. Apгyмeнтитe нa вcичĸи cтpaни щe ce излoжaт пo-ĸъcнo, ĸoгaтo cтaнaт яcни и мoтивитe нa cъдия Xинoв. Т.е., засега протестът на прокуратурата е само бланкетен - по принцип. По-леки мерки за неотклонение на Иванчева и Петрова - нaй-paнo cлeд 10-ина дни Oщe минaлaтa ceдмицa зaщитaтa нa ĸмeтицитe oбжaлвa и зaмянaтa нa „дoмaшния apecт“ oтнoвo c peшeтĸитe в apecтa, зaщoтo тяxнaтa пoпyляpнocт и oĸaзвaнaтa им oбщecтвeнa пoдĸpeпa  Oчaĸвa ce пpoизнacянeтo нa aпeлaтивния cпeцcъд зa мepĸитe зa нeoтĸлoнeниe, нaй-вepoятнo – в зaĸpитo зaceдaниe. B ĸaзyca „Mлaдocт“ oт вчepa имa и нoв мoмeнт. C peшeниe нa ЦИK Дecиcлaвa Ивaнчeвa бe peгиcтpиpaнa ĸaтo нeзaвиcим ĸaндидaт зa eвpoдeпyтaт, издигнaтa oт инициaтивeн ĸoмитeт c пoдпиcитe нa 5 670 избиpaтeли (чиятo пpoвepĸa oт ГPAO пpeдcтoи). A пpeдизбopнaтa ĸaмпaния зaпoчвa нa 26 aпpил. Πo пpaвилaтa нa Избopния ĸoдeĸc oт мoмeнтa нa peгиcтpaциятa им дo oбявявaнeтo нa избopнитe peзyлтaти ĸaндидaтитe ce cдoбивaт c нeпpиĸocнoвeнocт, нo нe aбcoлютнa.   ocвeн зa пpecтъплeниe oт oбщ xapaĸтep и тo c paзpeшeниe нa ЦИK, пo иcĸaнe нa глaвния пpoĸypop (чл. 160 ИK). Зaбpaнaтa oбaчe нe вaжи зa „зaвapeнитe“ cлyчaи, ĸoгaтo зaдъpжaнeтo или oбвинявaнeтo e cтaнaлo пpeди peгиcтpaциятa. Фaĸтът, чe Дecиcлaвa Ивaнчeвa e ĸaндидaт зa Eвpoпapлaмeнтa в cъщoтo вpeмe мoжe дa e дoпълнитeлeн apгyмeнт в нacтoявaнeтo зa пpoмянa нa нaй-тeжĸaтa мяpĸa зa нeoтĸлoнeниe. B мoмeнтa тя e в зaтвopничecĸa бoлницa в Coфия зa изcлeдвaния. Билянa Πeтpoвa e в Cливeнcĸия жeнcĸи зaтвop. A Πeтĸo Дюлгepoв eдинcтвeн бe ocтaвeн oт cпeцcъдa пoд „дoмaшeн apecт“. Делото \"Иванчева\": Тръгнаха ли ви обектите, след като ни натопихте По-леки мерки за неотклонение на Иванчева и Петрова - нaй-paнo cлeд 10-ина дни", "date": "2019.04.24", "title": "Всички оспорват присъдите по делото \"Иванчева\""}
{"url": "https://clubz.bg/82189-osman_oktaj_za_grajdanite_vsichko_koeto_borisov_pravi_e_punta_mara", "text": "Бойко Борисов дълго време усещаше рефлексите на обществото, но вече се освети, след като стана ясно, че всички решения зависят от него. Това заяви бившият зам.-шеф на ДПС Осман Октай в предаването \"Денят с Веселин Дремджиев\" по TV+ и TV 1. Според него всяко действие на Борисов вече е грешка, а избирателите го приемат като \"пунта мара\". Самият Борисов преди дни използва този израз, когато коментираше връщането на заместника си Цветан Цветанов като сътрудник към групата на ГЕРБ, след като малко преди това подаде оставка като депутат. Според него отстаняването на Валентин Златев от шефския пост  в \"Лукойл\" отслабва и Борисов. Октай каза още, че почетният председател на ДПС Ахмед Доган кадрува в цяла България още от времето, когато бе коалиционен партньор на Симеон Сакскобургготски. Според него в малките общини всички държавни служби са се оплели като \"организирана престъпна група\". И разказа случай за една \"дама, туркиня от Добрич\", която му разказала как по нареждане на Доган отишла при Цветан Василев. На другия ден регистирали на нейно име фирма и в банковата й сметка влезли 60 млн. лв. от КТБ като фирмен заем. След това и донесли списък на кои хора трябва да прехвърли тези пари. Според него всички искат да се дистанцират от Доган, включително \"т.нар. патриоти, независимо че управляват заедно\". Октай смята, че листата на ДПС за евровота, в която Пеевски е на второ място, е провокация към избирателите на ДПС, защото в нея няма човек от Кърджали, Разград, Силистра, Търговище. Според него чрез Доган задкулисието контролира всеки, който дойде на власт. Той смята, че за създаването на алтернативата гражданите търсят първо елиминацията на ГЕРБ, а след това ще дойде ред и на другите, \"когато ще се възбуди емоцията\".  ", "date": "2019.04.24", "title": "Осман Октай: За гражданите всичко, което Борисов прави, е \"пунта мара\""}
{"url": "https://clubz.bg/82187-chetirima_ne_iskat_da_sa_deputati_na_gerb", "text": "Вече четирима от листата на ГЕРБ в Хасково отказват да заемат поста на народен представител. И д-р Бони Петрунова, в момента директор на Националния исторически музей, отказа да положи клетва на мястото на Делян Добрев.  Водачът на листата на ГЕРБ в Хасково Делян Добрев бе замесен в скандала \"Апартаментгейт\".  Това стана, след като сайта „Биволь“ съобщи, че майката на депутата, братовчедка му Росица Гаргова и кумът му Евгени Консулов са пазарували ново строителство в София на цени от 270 евро на кв. м. Сделките са осъществени между 2016 и 2018 г. Всички изброени лица са част от друг скандал около Добрев, станал известен през 2017 г. като „Кумгейт“. Делян Добрев се почувствал \"политически доубит\" Добрев ги обяви за \"фалшиви новини\" и подаде оставка, която този път бе приета.  Досега поста да заемат са отказали държавният здравен инспектор Ангел Кунчев, бившият зам.-областен управител на Хасково Валентин Ангелов и настоящия зам.-министър на енергетиката Жечо Станков. Следващият в листата е зам.-председателят на Общинския съвет в Хасково Митко Полихронов.", "date": "2019.04.24", "title": "Четирима не искат да са депутати на ГЕРБ "}
{"url": "https://clubz.bg/82190-naznachavaneto_na_koshlukov_neprilichen_jest_kym_svobodata_na_slovoto_deklaraciq", "text": "Асоциацията на европейските журналисти – България протестира остро срещу решението на Съвета за електронни медии да назначи Емил Кошлуков за временно изпълняващ длъжността генерален директор на Българската национална телевизия. Кошлуков оглавява БНТ, Каменаров подаде оставка В цял свят се гледа с подозрение на прескачането от политиката в журналистиката и е абсолютно несъвместимо със статута на БНТ като обществена телевизия да бъде управлявана, макар и временно, от човек с биографията на г-н Кошлуков. Още по-притеснително е, че Кошлуков дойде в БНТ след деклариран стаж в телевизия “Алфа” на партия “Атака”, чийто лидер има три присъди за хулигански прояви. А идеологията на партията би могла да се определи като екстремистка и антиевропейска. Каменаров осъден, ще трябва да напусне поста си Tози избор оставя съмнение, че позицията на генералния директор на обществената медия е зависима от интересите на управляващата коалиция, от която тази партия е част. И това се случва в период преди избори, което е сериозна опасност за безпристрастността на медията. Самият престой на г-н Кошлуков в националната телевизия вече е белязан от непрофесионални журналистически практики, кулминиращи с неприличен жест в ефир. Днешното решение на СЕМ може да бъде сравнено с подобен неприличен жест към свободата на словото и към цялото българско общество. АЕЖ настоява СЕМ бързо да преразгледа това свое решение, преди то да доведе до още по-голяма имиджова щета за телевизията след осъждането на досегашния генерален директор, избран от Съвета за електронни медии. Каменаров осъден, ще трябва да напусне поста си", "date": "2019.04.24", "title": "Назначаването на Кошлуков - неприличен жест към свободата на словото (ДЕКЛАРАЦИЯ)"}
{"url": "https://clubz.bg/82178-kakvo_pravq_na_930_evro_kv_m_nqma_da_vi_obqsnqvam_moje_da_napravq_krematorium", "text": "След крилатите фрази на Цветан Цветанов - че  и на шефа на КПКОНПИ Пламен Георгиев - че   за имотите си, днес своя принос даде и Валери Симеонов. Бившият вече вицепремиер се появи в бТВ като право на отговор след предаване, което показа сграда в Бургас, изградена от телевизия СКАТ и строителна фирма-изпълнител. Сградата е построена върху земя, която е негова собственост и след това той е придобил съсобственост с общината в околните терени. Той каза, че \"нито квадратурата не е верна на прокуратурата\", която вече го проверява и дори изобщо не проверява него... а тв СКАТ. Симеонов предвидил ефекта, защото още тогава - през 2007 г., когато се включил в политиката като общинар, знаел, че ще има много кал и взел всички необходими мерки. По нареждане на Цацаров КПКОНПИ проверява и Валери Симеонов Телевизията на Симеонов СКАТ става съсобственост с общината в парцел, като сградата е на медията, а дворът - на общината. Нататък, когато реши да продава парцела, общината е задължена да предложи първо на фирмата му, но го оферира на 200 евро \"квадрата\". Тази ниска цена го притеснявала - защото ще се стигне до клевети и спекулации. И така поискал от кмета да се завиши оценката. Именно получената крайна цена той изчисли като 50 пъти по-висока от данъчната оценка. Той даде пример, че и в момента в Бургас има сделки под въпросните 930 евро на метър за завършено строителство. Той се беше подготвил и с пример, който показа на камерата: терен на ул. \"Иван Богоров\" в центъра, който в същата 2008-а се продал Именно затова, за платената цена, която извадил от 930 евро, заяви, че няма да обяснява, и че може и крематориум да направи. След като купил от съдебен изпълнител и приобщил още два терена, всичко стояло 10 години \"на трева\". И тогава с фирмата \"Евробилд\" сключили договор за построяване на жилищна сграда, \" Доскорошният вицепремиер даде пример що е то политическата логика: когато Елена Йончева наговорила неистини за строежа на оградата по границата с Турция, той покани и накачи всички репортери на хеликоптер... Той си носеше и снимки на църква, която съвместно със същата строителна фирма, общината телевизия СКАТ и др. построили в циганския квартал, за да не се \"мюсюлманизират\" - пак като пример за политическата логика. Усмивката се върна на лицето му само за кратко, като му показаха видео с министър Николина Ангелкова, която обяснява как купила апартамент в столичния жк \"Овча купел\" на цена от 220 евро кв./м. Тук пък водещият се запъна да каже кой е този, който искал оставките. Гостът не изговори име, защото то било \"повече от ясно\". До края на тв интервюто той още нарече водещия  След което напомни, че днес е денят, в който се споменава геноцидът над арменския народ и си показа... орден, който получил от арменския парламент  .", "date": "2019.04.24", "title": "\"Какво правя на 930 евро кв. м няма да ви обяснявам! Може да направя крематориум\""}
{"url": "https://clubz.bg/82191-24_godishen_qnki_udari_768_mln_ot_lotariqta", "text": "Двайсет и четири годишният Мануел Франко от щата Уисконсин спечели 768 милиона долара (685 милиона евро) от джакпота на лотарията \"Пауърбол\", който е третият най-голям в САЩ, предаде Асошиейтед прес. \n\tМладежът е избрал опцията да получи сумата 477 милиона долара в брой. За него ще останат 326 милиона долара (около 291 милиона евро). Щатът Уисконсин прибира данък от 36,4 милиона долара, а федералните служби на САЩ ще вземат още 114,6 милиона долара данъци. \n\tФранко е дал пресконференция, но не е отговорил на въпроси с какво се занимава. Той е казал, че досега се е надявал банковата му сметка да нарасне до 1000 долара.  $1,6 милиарда джакпот в САЩ - рекорд в историята Младежът е напуснал работа на втория ден след като разбрал за печалбата. Той възнамерява да даде част от сумата за благотворителност. Знае, че различни хора ще започнат да му искат пари.  Рекордният джакпот от \"Пауърбол\" - 1,59 милиарда долара бе спечелен през януари 2016 г. Тогава призът бе поделен между трима щастливци - от Тенеси, Калифорния и Флорида, пише БТА.", "date": "2019.04.24", "title": "24-годишен янки удари $768 млн. от лотарията"}
{"url": "https://clubz.bg/82175-cska_sofiq_i_botev_shte_opredelqt_vtoriq_finalist_za_kupata", "text": "ЦСКА-София и \"Ботев\" (Пловдив) играят полуфинален реванш за Купата на България от 19 часа. \"Червените\" очакват над 10 хиляди зрители на стадион \"Българска армия\". \"Канарчетата\" спечелиха първия двубой с 3:2. Любослав Пенев, който вчера научи, че е глобен с 8000 лева от БФС заради изказвания срещу съдии, не може да разчита на наказания за един мач капитан Николай Бодуров. В групата за мача се завръща изтърпелия санкция Жанио Бикел, а на линия е възстановеният от контузия Тиаго Родригес. БФС наложи солени глоби на ЦСКА-София и \"Левски\" - за изказвания срещу съдии В \"Ботев\" липсват Радослав Терзиев (наказан) и Джонатан Перейра (с травма). Треньорът Николай Киров ще заложи на Антонио Вутов, на когото даде почивка срещу \"Лудогорец\" миналата събота. Другият финалист стана известен снощи - \"Локомотив\" (Пловдив). \"Черно-белите\" направиха 0:0 като гости на \"Септември\" - те имаха комфортен аванс от 4:0 и реваншът беше протоколен, тъй като столичният тим изцяло е насочил внимание към битката за оцеляване в Първа лига. Така въпросът е ще има ли пловдивски финал или ЦСКА-София ще попречи това да се случи.", "date": "2019.04.24", "title": "ЦСКА-София и \"Ботев\" ще определят втория финалист за Купата"}
{"url": "https://clubz.bg/82176-kmetyt_na_sandanski_otricha_konflikt_na_interesi", "text": "Кметът на Сандански Кирил Котев отрече днес да е в множество конфликти на интереси и да има общ бизнес с подалия оставка зам.-министър на икономиката Александър Манолев, в което го обвини вчера Яне Янев, бивш съветник по борбата с корупцията на министър-председателя Бойко Борисов. В интервю за би Ти Ви Котев каза, че наистина семейството му има хотел в Сандански, но той е собственост на баща му и на брат му, от които той е отделил бизнеса си, далече преди той да стане кмет. Котев потвърди, че до хотела на семейството му има водопровод с минерална вода, но каза, че той е законен и че по същия начин се захранват още 30 хотела в курортния град. Яне Янев и Манолев \"с къщата за гости\": феодали, вуйни и нечия ориентация Кметът отрече да има нещо общо с къщата за гости, изградена с евросредства, заради която Манолев подаде оставка.   По думите му теренът е купен през 2006 г. от частно лице. Той не даде повече подробности, позовавайки се на протичащата в момента проверка. Добави само, че за къщата е плащан туристичедси данък и през уикендите в нея имало \"движение\", т.е. е била посещавана от туристи. Котев отрече да познава Ана Иванова, на чиято фирма формално се води въпросният имот. Той каза, че всичката информация около него \"сме я предали на компетентните органи още преди седмици\". Къщата, свързвана с Манолев, и хотелът на семейството на Котев са далече извън границите на градския парк, които кметът разширил след встъването си в длъжност, каза той. Котев заяви, че направил това заради сигналите за издадени строителни разрешения в границите на парка.  Янев го обвини, че и двата имота са в парка на Сандански, в \"белите дробове на града\". Котев не отрече, че негови роднини работят в общинската администрация, но поясни, че те са в нея, отдавна преди той да стане кмет и че подлежат на проверка от независими одитори. Той добави, че преди две години е бил проверяван за конфликт на интереси и не е бил в нарушение на закона. Кметът не отрече обаче, че шефът на неговия и на Манолев предизборен щаб Крум Аргиров, е бил назначен за директор на местното предприятие \"Водоснабдяване и канализация\" преди две и половина години, т.е. в рамките на неговия манат. Котев каза, че сам е поканил Манолев да се кандидатира за народен представител от Сандански.", "date": "2019.04.24", "title": "Кметът на Сандански отрича конфликт на интереси"}
{"url": "https://clubz.bg/82164-korida_franko_viva_espanq_kolko_krajnodqsna_e_partiq_voks", "text": "Усмихнати и непринудени, двамата са застанали един до друг: единият с пура в устата и облечен с дънки, другият в костюм на тореадор и с банкенбарди в стил Елвис. Сантяго Абаскал, ръководител на крайнодясната партия Вокс тези дни не пропуска възможност да се появи заедно с любимия си тореадор Моранте де ла Пуебла. Политикът е заклет почитател на бикоборството, което той възприема като \"форма на изкуство, тясно свързана с испанската идентичност\". В навечерието на парламентарните избори на 28 април Абаскал възхвалява не само коридата, но и други традиционни испански обичаи като фламенкото и лова - любими теми на неговата новопоявила се партия, която поражда все по-голямо безпокойство на политическата сцена. Четирийсет и тригодишният Абаскал съзнава, че залогът на изборите е голям. За първи път след края на диктатурата на Франсиско Франко през 1975 г., партия от крайната десница може да влезе в парламента в Мадрид. Ако социологическите проучвания са верни, дори с двуцифрена подкрепа още от самото начало. \"Вокс\" отрича холокоста и величае Франко Това вече се случи на регионалните избори в Андалусия през декември, където Вокс спечели 11 процента от гласовете. Сега основаната през 2013 г. партия споделя управлението там в коалиция с консервативната Народна партия (НП) и либералната \"Сиудаданос\" (\"Гражданите\"). Това сложи край на 36-годишното господство на на социалистите в областта. \n\tОт известно време темата \"тауромакия\" (тавромахия или изкуството на бикоборството) се появи в кампанията за националните избори. Тореадорът Серафин Марин дори бе издигнат за кандидат не къде да е, а в Барселона - която се обяви за град противник на коридата още през 2004 г. Сега Вокс се обявява за защитник на културното наследство и други старомодни ценности и преди всичко на единството на страната, където според нея няма място за никакви движения за автономия. Номер едно в предизборната платформа на Вокс от 100 точки е \"премахване на каталунската автономия до пълно поражение на подстрекателството към преврат\". Друго предизборно обещание е колективното експулсиране на нелегални имигранти, както и изграждането на \"непреодолима стена\", която да замени сегашната шестметрова гранична ограда между Мароко и испанските северноафрикански анклави Сеута и Мелия. Социалистите в Испания увеличават преднината си преди изборите на 28 април Подобни настроения напомнят за предизборното обещание на американския президент Доналд Тръмп за стена по американската граница с Мексико, въпреки че във вестникарски интервюта Абаскал подчертава, че партията му не се чувства тясно свързана нито с Тръмп, нито с Марин Льо Пен от френската крайна десница. Но Абаскал добави, че партията му има повече общи черти с тези политици, отколкото с германския канцлер Ангела Меркел, \"която разрушава Европа чрез отваряне на вратите за масова имиграция и подриване на суверенитета на националните държави\". Въпросът, който мнозина задават, е дали Вокс все още е просто крайнодясна или екстремистка крайнодясна партия. Дори ултраконсерватори като кандидатът на Народната партия Пабло Касадо, който не изключва възможна коалиция с новата формация, неотдавна призна, че не би могъл да отговори на този въпрос. Има дни, в които той се се пита: \"Господи, колко далеч ще стигнат?\" Той отхвърля като безсмислица предложението на Абаскал на всяко испанско семейство да се позволи да се защитава чрез притежаване на огнестрелно оръжие. Фернандо дел Рей, историк в Университета Компултенсе в Мадрид, подчертава в интервюта, че наред с много негови колеги има усещането, че Вокс принадлежи към \"радикалната десница\", но партията, поне за момента, се придържа към демократичните правила на играта. Испания - на предсрочни избори на 28 април Но много испанци виждат нещата по друг начин. В проучване на консервативния електронен вестник \"Еспаньол\" и социологическия институт \"Сосиометрика\", близо половината от 1800 анкетирани възприемат Вокс като \"заплаха за испанската демокрация\". Много от все още многобройните привърженици на диктатурата на Франко, които дълго време нямаха политическо представителство в Испания, се смятат за твърди избиратели на Вокс. На 20 ноември м.г. отбелязването на 43-годишнината от смъртта на Франко бе съпроводено с католически меси в цяла Испания. Пред една от църквите на елегантния мадридски булевард \"Кале Серано\" много хора предизвикателно вдигаха дясна ръка в нацистки поздрав и пееха химни, възхваляващи режима на Франко. Това съответства на обстоятелството, че Вокс е издигнала за кандидати няколко генерали в оставка, които са възхвалявали диктатурата. Вестник \"Паис\" отбелязва, че \"Католическият национализъм се е прикривал от десетилетия. Съществувал е, но не се е показвал. Фундаменталните му характеристики  \n\tбяха табу. Но това вече не е така\". Абаскал, който е етнически баск и участва в политиката от около 20 години, включително като член на НП преди това, е приветстван като национален герой на предизборните му митинги. \"Пресиденте, пресиденте!\", скандира хорово множеството. БТА Социалистите в Испания увеличават преднината си преди изборите на 28 април Испания - на предсрочни избори на 28 април", "date": "2019.04.24", "title": "Корида, Франко, \"Вива Еспаня!\": Колко крайнодясна е партия Вокс?"}
{"url": "https://clubz.bg/82185-biznesmeni_ot_izrael_ni_sydqt_zaradi_kompaniq_blizka_do_peevski_video", "text": "Израелски инвеститори съдят България заради компания, свързана с Делян Пеевски заради това, че тази компания е успяла по съдебен път да им отнеме проекта и да го разпродаде под половината от цената му. Това каза в предаването \"Денят с Веселин Дремджиев\" по TV+ и  TV 1 адвокат Първан Първанов. Той е адвокат по международен арбитраж и представлява инвеститорите в производството, което вече е започнало и е в начална фаза. Първанов разказа, че един от тези инвеститори е Рами Леви. Той е един от най-богатите хора в Израел, който превръща семейната бакалница в най-голямата хранителна верига в страната. През 2006 г. Леви, заедно със свой партньор, навлизат в България с изкупуване на земя, собственост на еврейски семейства, близо до Симеоновския лифт. До 2013 г. построяват 10 жилищни сгради. Един месец преди да вземат акт 16 обаче един от подизпълнителите - компания, свързана със строителните бизнеси на Делян Пеевски, подава искане за обявяване на тяхната компания в несъстоятелност. Към този момент активите на компанията на израелските инвестори са 50 млн. лв, а дългът им е 3 млн. лв. Следват три решения от Софийски градски съд (СГС), в които се възбранява цялата собственост на компанията. Осем месеца по-късно съдът обвинява компанията, че няма приходи. Започва производство по несъстоятелност, след което компанията на инвесторите е обявена в несъстоятелност, без да бъдат уведомени страните, и тя е пратена в ликвидация. Според разказа на Първанов, двамата бизнесмени се срещат с главния прокурор Сотир Цацаров. На тази среща главният прокурор им заявява в прав текст, че \"мафията иска да им вземе целия проект, не само трите милиона\". Обещава им, че ще започне разследване, но нищо не се случва. Идва нова съдийка, която продължава \"парада от смайващи решения\". Двамата инвеститори не са допуснати като кредитори на масата на несъстоятелността. Целият проект е разпродаден под половината от цената на свързани лица. Той коментира и делото по Закона \"Рико\" в Манхатънския съд, с което група от чуждестранни инвеститори съдят \"Пеевски, ПИБ, БНБ, Цацаров\" за това, че в процес на няколко години са им обсебили инвестицията в България и след това са използвали парите, за да направят прихващания към дългове, които са дължали на КТБ. В момента тече процес по пускане на възражения по подсъдността от страна на ответниците. Ответниците са две групи - американски и чуждестранни лица. Ищците трябва да убедят съда, че може да разглежда исковете срещу тях. Според Първанов обаче шансовете исковете срещу чуждестранните лица да бъдат разгледани, не са високи. Според Първанов Оманският фонд е оттеглил иска си към КТБ, защото е бил \"доста спекулативен\" и \"шансът му за успех беше почти нула\".      ", "date": "2019.04.24", "title": "Бизнесмени от Израел ни съдят заради компания, близка до Пеевски (ВИДЕО)"}
{"url": "https://clubz.bg/82180-100_zadyrjani_359_jertvi_sled_atentatite_v_shri_lanka", "text": "Над 100 души са задържани в Шри Ланка във връзка с терористичните нападения, които са били извършени от деветима  \n\tатентатори самоубийци, съобщи днес Ройтерс, цитирана от БТА. Полицията в Шри Ланка съобщи, че жертвите на атентатите, извършени на Великден, са вече 359, предаде Асошиейтед прес. \n\tШриланкийският премиер Ранил Викремесингхе вчера предупреди, че въоръжени с експлозиви заподозрени още са на свобода. \n\tДруг висш правителствен представител каза, че самоубийствените атентати в църкви, хотели и на други места са дело на ислямистки фундаменталисти и изглежда са отмъщение за касапницата в новозеландски джамии миналия месец. \n\tГрупировката \"Ислямска държава\" пое отговорност за атаките в Шри Ланка и разпространи снимки, за които твърди, че показват нападателите. \n\tВикремесингхе каза, че разследващите все още проучват докъде се простират чуждестранните връзки на атентаторите. Един от атентаторите самоубийци е учил във Великобритания и Австралия. Сред камикадзетата е била и една жена. \n\tОколо 500 човека са били ранени по данни на властите при атаките в три църкви и четири хотела. \n\tПолицията междувременно взриви контролирано подозрителен мотоциклет край кино в столицата Коломбо, предаде ТАСС. \n\tТревогата изглежда е била фалшива, тъй като не бе открита бомба.", "date": "2019.04.24", "title": "100 задържани, 359 жертви след атентатите в Шри Ланка"}
{"url": "https://clubz.bg/82179-cacarov_vze_na_specialen_nadzor_deloto_mestan_bilo_slojno", "text": "Главнят прокурор Сотир Цацаров е взел на  разследването срещу лидера на партия ДОСТ Лютви Местан, съобщава прокуратурата с имейл от 8:44 ч тази сутрин. По силата на правата, които има, това означава, че Цацаров възлага на прокурори от ВКП става ясно от съобщението на държавното обвинение. Съдът в Кърджали върна шофьорската книжка на Местан Два от мотивите са, че делото е с...  , и че е замесена публична фигура - лидер на партия. Местан е задържан за смъртта на 6-месечно бебе в катастрофа По-нататък става ясно, че до главния прокурор са постъпили молби от пострадалите родители на починалото дете за осъществяване на постоянен надзор върху разследването. И още: по делото предстои да бъдат извършени множество процесуално следствени действия и . Това налага оказването на организационна помощ и цялостна подкрепа на наблюдаващите прокурори от ОП – Кърджали, заключават от кабинета на Цацаров. На свой ред пък вчера от Окържна прокуратура - Кърджали съобщиха, че адвокатите на лидера на ДОСТ обжалват и наложената му парична гаранция 10 000 лв., както и постановлението, с което му забраняват да напуска страната  Жалбите са внесени в Окръжен съд – Кърджали за разглеждане, ведно с материалите по делото. Местан е задържан за смъртта на 6-месечно бебе в катастрофа", "date": "2019.04.24", "title": "Цацаров взе на специален надзор делото \"Местан\" - било сложно"}
{"url": "https://clubz.bg/82161-%E2%80%9Efejsbuk%E2%80%9C_zalichila_mreji_za_dezinfomaciq_ot_rusiq_i_balkanite", "text": " заличила осем мрежи с неестествено поведение, тръгнали от Северна Македония, Косово и Русия. Това се казва в месечния доклад за Кодекса за добри практики за борба с дезинформацията, публикуван от Еврокомисията. Той е посветен на постигнатия през март напредък на онлайн платформите „Фейсбук“, „Туитър“ и „Гугъл“ в тази сфера във връзка с предстоящите европейски избори. Става дума предимно за политически реклами, които зачестяват заради предстоящия вот. В доклада обаче не се споменава дали заличените мрежи са нанесли щети на потребители в ЕС. ЕК: Онлайн платформите не се борят с дезинформацията достатъчно От „Фейсбук“ също така изтрили редица фалшиви профили през първото тримесечие на годината. От социалната мрежа предприели и значителни стъпки срещу политическите реклами, нарушаващи нейната политика. Причина били нискокачествено, подривно, подвеждащо или фалшиво съдържание. Друга причина било забикаляне на системите на „Фейсбук“. Компанията статирала и нова, достъпна за всички Библиотека на рекламите. Тя покрива „Фейсбук“ и „Инстаграм“. От   предприели специфични действия за контрол на публикуването на реклами в ЕС, като дори направили разбивки по държави членки. Търсачката също пуснала своя библиотека на рекламата. От „Гугъл“ обаче не съобщават за напредък при определянето на темите на рекламите. Но пък били ликвидирани много на брой канали в YouTube за нарушаване на политикта срещу спамовете и измамите.  съобщава за подобряване на своята политика в сферата на политическите реклами чрез създадения от микроблога Център за прозрачност на рекламите. Предприети са мерки срещу спамове и фалшиви профили, но не е отбелязано какво е съотношението им към активността в ЕС. Еврокомисарите Мария Габриел (дигитална икономика и общество), Андрус Ансип (зам.-председател на Комисията по единния дигитален пазар), Вера Йоурова (правосъдие, защита на потребителите и равенство между половете) и Джулиан Кинг (Съюз за сигурност) излязоха със съвместно изявление по повод новите доклади. Четиримата приветстват усилията на трите онлайн платформи за увеличаване на прозрачността преди европейските избори след месец. Необходими са обаче още технически подобрения и данни за фалшиви профили. Така експертите, удостоверителите на факти и изследователите ще могат да правят независими оценки, изтъкват комисарите.", "date": "2019.04.24", "title": " „Фейсбук“ заличила мрежи за дезинфомация от Русия и Балканите"}
{"url": "https://clubz.bg/82173-putin_pusna_podvodnica_koqto_moje_da_predizvika_cunami", "text": "Руският президент Владимир Путин проследи пускането на вода на нова подводница, която може да носи подводни ядрени дронове, способни да предизвикват цунами, предаде Асошиейтед прес. \n\tПо време на посещение във военна корабостроителница в Санкт Петербург Путин наблюдава потеглянето на ядрената подводница \"Белгород\" от завода \"Севмаш\" в северозападния град Северодвинск по видеоконферентна връзка. Руските ВМС съобщиха, че подводницата, която е предвидена за носене на ядрени дронове \"Посейдон\", ще влезе на въоръжение догодина. \n\tДроновете \"Посейдон\" могат да нанесат ядрен удар по крайбрежни райони, предизвиквайки опустошителна вълна цунами. Путин заяви, че изпитанията на това оръжие преминават успешно, предаде БТА.", "date": "2019.04.24", "title": "Путин пусна подводница, която може да предизвика цунами"}
{"url": "https://clubz.bg/82182-manolev_na_prokuror_i_kpkonpi_vyv_vsichki_kyshti_za_gosti_proverka", "text": "Върховна касационна прокуратура извърши проверка на изнесените в медиите твърдения за извършени от заместник-министър на икономиката Александър Манолев злоупотреби със средства, засягащи финансовите интереси на Европейския съюз и  за конфликт на интереси за Манолев. Това съобщават от държавното обвинение тази сутрин. Окръжна прокуратура- Благоевград е образувала и досъдебно производство за  , касаещо представени неверни сведения по проект по мярка 311 „Разнообразяване към неземеделски дейности“ по Програма за развитие на селските райони /ПРСР/ 2007 – 2013 г., финансирана от Европейския земеделски фонд за развитие на селските райони. Яне Янев и Манолев \"с къщата за гости\": феодали, вуйни и нечия ориентация Както Клуб Z писа, вчера Върховна касационна прокуратура възложи на ГДНП и проверка по публикации в медиите за ползвани не по предназначение на къщи за гости, финансирани със средства на ЕС от семейството на народния представител Елена Йончева, припомнят оттам. Тя е по абсолютно същия член от НК   . Прокуратурата прати полиция да брои туристи в къщи за гости покрай Елена Йончева Ще бъде извършена  по Програма за развитие на селските райони /ПРСР/ 2007 – 2013 г., финансирана от Европейския земеделски фонд за развитие на селските райони, с предмет  - изграждане/модернизиране на туристически обекти - жилищни сгради (къщи) за гости. \n\tНа място служители на ГДНП ще извършат и проверка дали къщите за гости се ползват по предназначение. За тази цел ще се изискат  за пренощували туристи. Ще се изискат от съответното РУ на МВР по местонахождение на къщата за гости справки за постъпилите регистрационни карти за нощували туристи. Ще се провери дали вписаните в регистрите гости действително са посетили проверяваната къща за гости. Главният прокурор разпореди на ГДНП и  за неземеделски дейности, пряко свързани  с дейността на бенефициентите, съобщават още от ВКП. Главният прокурор възложи на екип от прокурори ръководството и подпомагането на проверките. Определен е двумесечен срок за извършването им. Прокуратурата прати полиция да брои туристи в къщи за гости покрай Елена Йончева", "date": "2019.04.24", "title": "Манолев - на прокурор и КПКОНПИ. Във всички къщи за гости - проверка"}
{"url": "https://clubz.bg/82140-prezident_kato_na_kino_video", "text": "Видеото става става мигновен хит. Милиони украинци подкрепят идеята честният учител да се яви на предстоящите президентски избори, и той – както може да се очаква в сатиричен филм – ги печели. Следват два сезона комедия от грешки, докато президентът Холобородко се опитва да се пребори с повсеместната корупция и с желязната хватка на сенчестите олигарси – с помощта на старите си съученици, които назначава за министри. Подобно на „Западното крило“ на NBC, „Слуга на народа“ може да бъде описан като трогателен опит за либерални мечтания – ако сценарият на комедията неочаквано не се сбъдне в реалността. Разликата е, че истинският актьор-комик Зеленски спечели президентските избори с по-висок процент от измисления учител по история Холобородко. Партията, която оглавява, наричана „Слуга на народа“, обяви радикална антикорупционна програма, основана повече или по-малко точно на сценария на комедийния телевизионен сериал. Подобно на своя измислен герой, 41-годишният Зеленски изглеждаше напълно непревдоподобен кандидат. Въпреки че е учил право, той никога не го е практикувал и отива директно в стенд-ъп комедията, ставайки национална знаменитост, след като се включва в украинската версия на „Денсинг Старс“. Преди да основе своята партия миналия май, той нямаше никакъв политически или административен опит. Освен това е с еврейски произход – значителна, макар и до голяма степен премълчавана пречка в някои региони на страната, която не е известна с филосемитизма си. Изводите на някои западни анализатори за политическите възгледи на новия президент, базирани на сценичния му образ, не са особено оптимистични. Според Мотил това любопитно отсъствие предполага, че Зеленски или няма представа как да се справи с една много реална екзистенциална заплаха за Украйна, или, още по-лошо, той не вярва, че има такава: Някои критици смятат, че подходът на Мотил е „твърде постмодернистичен“, но той е на мнение, че ролята на Володимир Зеленски като сценарист и изпълнителен продуцент на сериала свидетелства за неговите възгледи. Но поне сценарият на „Слуга на народа“, сред чиито съавтори е и Зеленски — показва, че той няма илюзии. Холобородко може да е неправдоподобен герой, но проблемите, с които се сблъсква, са напълно реални: от корумпираните генерали и шефове на тайни служби, които са и мафиотски босове, до олигарсите-кукловоди, които контролират медиите и си купуват политици като часовници. Оттук обаче ще започнат различията между телевизионната комедия с Холобородко и политическата драма на Украйна начело с Зеленски. Новият истински президент едва ли ще успее да се пребори с корупцията, като назначи за шеф на тайните служби страховито строгата, но справедлива директорка на старото си училище, както прави героят. Все пак, колкото и добре да е направена една телевизионна комедия, колкото и справедливи да са сатиричните ѝ послания, мястото ѝ е в телевизионния ефир, а не в политическата действителност. Гласоподавателите може да са избрали комик за президент, но едва ли очакванията им са да превърне живота им в комедия.    ", "date": "2019.04.24", "title": "Президент като на кино (ВИДЕО)"}
{"url": "https://clubz.bg/82184-koshlukov_oglavqva_bnt_kamenarov_podade_ostavka", "text": "Съветът за електронни медии (СЕМ) избра днес Емил Кошлуков за временен генерален директор на Българската национална телевизия (БНТ), след като досегашният Константин Каменаров подаде оставка. Конкурент на Кошлуков, досега програмен директор на БНТ, за поста беше изпълнителният директор на телевизията Симеон Касабов. Членовете на СЕМ единодушно са приели оставката на Каменаров и са одобрили назначаването на Кошлуков с 3 на 1 гласа и 1 въздържал се, предаде БНР.  Кошлуков е бил \"единственият кандидат, който отговаря на законовите изисквания за поста и който се е съгласил да го заеме\". Каменаров осъден, ще трябва да напусне поста си До принудителната рокада в БНТ се стигна, след като Каменаров получи условна присъда от година и три месеца за шофиране в нетрезво състояние. Това го направи несъвместим с поста, който заема. Затова СЕМ трябваше да избере временно изпълняващ длъжността за срок от три месеца - до организирането на нов конкурс за генерален директор. Иначе мандатът на Каменаров изтичаше на 1 септември 2020 година. Общо осем души са се отказали от състезанието за временен шеф на телевизията. Емил Кошлуков е роден през 1965 г. в Пазарджик. Завършил е пловдивската английска гимназия, а през 1985 г. като войник е осъден на 6 г. затвор за опит да предизвика бунт в казармата. Освободен е от Старозагорския затвор предсрочно три години по-късно. През 1989 г. записва английска филология в СУ „Св. Кл. Охридски“. На 14 ноември 1989 г. по негова инициатива се създава първото Независимо студентско дружество. По-късно учредява Федерацията на независимите студентски дружества и е избран за неин координационен секретар. Участва като делегат на СДС и водач на студентите на Националната кръгла маса през 1990 г. В периода 1991 - 1996 г. завършва политология в Калифорнийския университет в Санта Барбара (САЩ). Поддържа връзка с България, сътрудничи на президента Желю Желев по време на мандатите му 1991-1996 г. През 2001 г. е избран за депутат от НДСВ. През лятото на 2004 г. е сред учредителите и става председател на партия „Новото време“, която се отлюспва от формацията на Симеон Сакскобургготски. След като година по-късно \"Новото време\" не успява да влезе в парламента, Кошлуков се отдава на телевизионна кариера. Прави предаването \"Таралеж\" по Евроком, \"Уикенд с ТВ7\" в едноименната телевизия, като през 2013 г. влиза в Управителния съвет на \"Ноу фрейм медия\" - компанията собственост на Николай Бареков, а през 2014 г. за кратко става изпълнителен директор на ТV7 и News7. След фалита на ТV7, предаването му „Факторът Кошлуков“ се излъчва по Канал 3 (септември 2015 - април 2016). През 2016 - 2017 г. Кошлуков става програмен директор на ведомствената телевизия на партия \"Атака\" - АЛФА. През 2017 г. Кошлуков не успя да се пребори за поста генерален директор на БНТ, но бе назначен от Константин Каменаров за програмен директор на обществената телевизия. Той води на ротационен принцип с Поли Златарева и предаването \"Още от деня\" по БНТ, в което се запомни с показването на среден пръст ефира по повод протест пред сградата телевизията. Впоследствие Кошлуков се извини, а БНТ бе глобена от СЕМ с 3000 лева. Неофициално за поста на генерален директор се спрягаха имената както на Касабов и Кошлуков, така и на членовете на управителния съвет Валери Запрянов и Василена Матакева, и на шефката на дирекция \"Новини и актуални предавания\" Уляна Пръмова. Изискването към заместника бе само да има не по-малко от пет години стаж в телевизия - без да има ограничение да е кадър на самата БНТ. Желанието на СЕМ е било БНТ да бъде поета от човек от \"кухнята\" - за да няма сътресения за екипа, особено на фона на предстоящите след месец евроизбори, както и защото на практика новата програмна схема работи едва от няколко месеца. Малко след началото на заседанието на СЕМ Гергана Паси и Валери Запрянов обявиха, че напускат позициите си в БНТ. Запрянов беше най-близкият човек до Каменаров в Управителния съвет на телвизията. А Гергана Паси е член на Обществения съвет на медията. В него участват още Хилда Казасян, Харалан Александров, Теодора Димова, Мартин Захариев, Иван Стамболов - Сула, деканът на ФЖМК на СУ - проф. Теодора Петрова и бившата състезателка по гребане Ваня Гешева.", "date": "2019.04.24", "title": "Кошлуков оглавява БНТ, Каменаров подаде оставка"}
{"url": "https://clubz.bg/82174-djo_bajdyn_vliza_v_nadprevarata_za_prezident_na_sasht", "text": "Джо Байдън, който беше вицепрезидент на Барак Обама се очаква да обяви днес, че влиза в надпреварата на Демократическата партия за излъчване на кандидат-президент за изборите през 2020 г. Байдън (76 г.) ще обяви намерението си във видеообръщение, пише агенцията. Той ще се състезава с още 20 кандидати сред демократите. Той беше сред кандидатите за президент през 1988 г. и през 2008 г. Съобщението на Байдън ще сложи край на спекулациите дали той ще се опита да се изправи срещу Доналд Тръмп, избран с бюлетината на републиканците през 2016 г. след победа над кандидатката на демократите Хилъри Клинтън.", "date": "2019.04.24", "title": "Джо Байдън влиза в надпреварата за президент на САЩ"}
{"url": "https://clubz.bg/82171-kim_posreshtnat_s_hlqb_i_sol_v_rusiq_video", "text": "Севернокорейският лидер Ким Чен Ун прекоси границата и влезе в Русия на път за първата си среща с президента Владимир Путин в пристанищния град Владивосток, предаде Асошиейтед прес. \n\tНа гарата в пограничното селище Хасан Ким е бил посрещнат с цветя, хляб и сол. Севернокорейският ръководител бил очакван от руския министър на развитието на Далечния изток и Арктика Александър Козлов, от губернатора на Приморския край, руския посланик в КНДР и генералния консул на Северна Корея в Приморския край. \n\tВ селището Ким е посетил Дома на руско-корейската дружба, след което бронираният му влак е продължил пътя си към Владивосток, посочва ТАСС. Съветник на Тръмп: Ще мине известно време до следващата среща с Ким Сестрата на севернокорейския лидер Ким Йо Чен, която заема поста първи заместник-завеждащ отдела за пропаганда и агитация в ЦК на Корейската трудова партия, е пристигнала вчера във Владивосток за подготовка на срещата между лидерите на Русия и Северна Корея. Това съобщи южнокорейският в. \"Чосон илбо\", предаде ТАСС. Ким Йо Чен ще завърши последните приготовления за срещата на върха, пише изданието, като се позовава на собствени източници. Според вестника тя вече се е срещнала с намиращия се там заместник-председател на Държавния съвет на КНДР Ким Чхан Сон. \n\tВече бе съобщено, че той е посетил кампуса на Далекоизточния федерален университет, където според южнокорейски медии на 25 април ще се състои срещата и където ще отседнат севернокорейският лидер и членовете на делегацията му. Ким Чхан Сон е бил забелязан на жп гарата във Владивосток, пише БТА. Срещата с Путин ще бъде след срещата на Ким с американския президент Доналд Тръмп в Ханой, която завърши с провал. По-късно Ким пристигна във Владивосток с бронирания влак.   По-късно днес Ким пристигна на остров Руски, в кампуса на Далекоизточния федерален университет (ДИФУ), където утре ще се състои срещата му с Путин, съобщи ТАСС, цитирана от БТА. \n\tПо време на придвижването на официалния кортеж улиците в центъра на Владивосток бяха затворени. \n\tУниверситетът на Далечния изток има споразумение за сътрудничество с два университета в Северна Корея - Университета \"Ким Ир-сен\" и Пхенянския университет за чужди езици. Висшите училища осъществяват обмен на студенти и преподаватели, извършват съвместни научни изследвания, организират семинари и конференции. По междуправителствено споразумение между Русия и КНДР ежегодно 10-12 севернокорейски докторанти преминават стаж в ДИФУ по природнонаучни и хуманитарни специалности. \n\tПри пристигането на Ким на гарата във Владивосток стана малък гаф, отбелязва Ройтерс. Влакът на севернокорейския лидер подмина червения килим, разпънат за него, и се наложи да се върне с няколко метра назад. Представителите на руските власти изчакаха търпеливо Ким, който слезе усмихнат от влака около една минута след като той спря. Церемонията по посрещането се излъчваше на живо по руската държавна телевизия. \n\tНа пристигналата във Владивосток севернокорейска делегация ще бъдат предложени ястия от руската кухня, каза пред ТАСС губернаторът на Приморския край Олег Кожемяко.  ", "date": "2019.04.24", "title": "Ким посрещнат с хляб и сол в Русия (ВИДЕО)"}
{"url": "https://clubz.bg/82172-mej_pusna_huavej_v_britanskata_mreja", "text": "Британският премиер Тереза Мей се е съгласила да се позволи на китайския телекомуникационен гигант \"Хуавей\" да участва в изграждането на британската мрежа за мобилна комуникация от пето поколение (5G) въпреки предупрежденията за сигурността, отправени от британски министри и от САЩ, предаде ДПА, като се позова на местни медии. \n\tСъветът по национална сигурност, председателстван от Мей, се е съгласил вчера да позволи на технологичната компания да участва в изграждането на \"неключова\" инфраструктура от новата мрежа като антените, съобщи в. \"Дейли телеграф\". \n\tМей е взела това решение въпреки предупрежденията на някои министри, включително на вътрешните работи Саджид Джавид, на външните Джереми Хънт и министъра на отбраната Гавин Уилямсън, че тази стъпка може да застраши националната сигурност. Помпео: Няма да си сътрудничим с държави, които използват \"Хуавей\" \"Телеграф\" посочва, че директорът на Центъра за правителствени комуникации (службата за електронен шпионаж) Джереми Флеминг ще предупреди на годишната среща на разузнавателния съюз \"Пет очи\" (Нова Зеландия, САЩ, Австралия, Великобритания и Канада) днес за безпрецедентни по мащаб киберзаплахи. \n\tЗападните страни обсъждат дали да изключат \"Хуавей\" от изграждането на националните си мрежи 5G поради твърдения (основно от Вашингтон), че компанията е твърде близка до правителството в Пекин. Технологичният гигант отхвърля обвиненията. \n\tСАЩ, които забраниха на правителствените агенции да сключват договори с \"Хуавей\" или други компании, които ползват оборудване на корпорацията, насърчават съюзниците си да прекъснат връзките с нея. \"Хуавей\" приветства днес съобщението на британското правителство, съобщи Ройтерс. \n\tПриветстваме информациите, че британското правителство прави крачка напред, като позволява на \"Хуавей\" да помогне в изграждането на британските 5Джи мрежи, каза говорител. \n\tВ. \"Дейли телеграф\" съобщи, че съветът по национална сигурност, председателстван от премиера Тереза Мей, се е съгласил вчера да позволи на технологичната компания да участва в изграждането на \"неключова\" инфраструктура от новата мрежа като антените. \n\tПредседателят на британската парламентарна комисия по външни работи Том Тугендхат каза, че планът на правителството да не позволи на Хуавей достъп до ключови части от 5Джи мрежата не намалява опасенията за сигурността. По думите му е много трудно да се направи разлика между ключови и неключови части от 5Джи мрежата заради начина, по който те се строи.  \n\tШефът на британския Национален център за кибер сигурност Киърън Мартин посочи, че правителствата, участващи в разузнавателния съюз \"Пет очи\" (Нова Зеландия, САЩ, Австралия, Великобритания и Канада) са имали различен подход преди към проблеми като \"Хуавей\", омаловажавайки възможността да се стигне до разногласия. \n\tМартин каза пред Би Би Си, че някои части от 5Джи мрежите просто транспортират данни и че е убеден, че правителството правилно ще оцени нивото на риск, отнасящото се за тези части от системата, съобщи БТА.", "date": "2019.04.24", "title": "Мей пусна \"Хуавей\" в британската мрежа"}
