{"url": "https://clubz.bg/82293-cherno_more_pak_bi_ludogorec", "text": "\"Черно море\" би \"Лудогорец\" с 2:1 в мач от 31-ия кръг на Първа лига във Варна. Ако в понеделник ЦСКА-София победи \"Ботев\" в Пловдив, ще съкрати изоставенито си от лидера на само две точки. До края остават пет кръга - с този рунд приключва първото завъртане в топ 6. Ветеранът Георги Илиев заби два красиви гола в 20-ата минута (от свободен удар) и в 54-ата (със странична ножица). Драгош Григоре изравни в 34-ата. \"Черно море\" тотално надигра своя опонент и пропусна да спечели по-убедително. Варненци за втори път тази пролет побеждават \"Лудогорец\" у дома. Те надделяха с 1:0 през февруари. В 68-ата минута Стойчо Стоев замени Марселиньо и лидерът остро изрази недоволство от това - размаха пръст срещу треньора и демонстративно ритна бутилки с вода на скамейката. В края на срещата гол на гостите правилно не беше зачетен заради засада - макар и с малко, футболист на \"Лудогорец\" беше зад защитата на \"Черно море\". След равностойно начало \"моряците\" дръпнаха в резултата в 20-ата минута. Те получиха пряк свободен удар на около 22-23 метра от вратата и капитанът Илиев порази десния ъгъл на Ренан - 1:0. Малко след това Пламен Димов можеше да удвои, но не уцели вратата на метри от голлинията. В 34-ата \"Лудогорец\" изравни - румънецът Григоре засече топката на близката греда при центриране от корнер за 1:1. В 54-ата Илиев триково изигра вдигната топка от Ндонгала, Ренан опита да се намеси, но не успя да предотврати гола - 2:1. Малко след това Радослав Василев пропусна от добра позиция срещу бразилския страж. Домакините заиграха на контраатаки и можеха да вкарат трети гол в поне още 2-3 ситуации, докато \"зелените\" не направиха почти нищо в атака.  И днешният мач показа, че \"Лудогорец\" има доста проблеми - не само на терена, а и извън него. \"Черно море\" пък събра 48 точки и измести \"Ботев\" от четвъртото място преди останалите мачове от кръга.", "date": "2019.04.26", "title": "\"Черно море\" пак би \"Лудогорец\""}
{"url": "https://clubz.bg/82290-i_trymp_prizova_amerikancite_da_se_vaksinirat", "text": "Поводът за изказването на президента е рекордния брой случаи на морбили в страната от 2000 г. досега.  Тръмп: Никой не пристъпва заповедите ми Основно огнище в страната бе проследено до ортодоксалните евреи, заразили се с болестта при пътуване в чужбина. Някои от тях са членове на общности, които отричат ваксинацията. В началото на месеца бе обявено извънредно положение в Ню Йорк. Неваксинираните в засегнатите райони, основно в Бруклин, трябва да се ваксинират веднага, иначе ги очаква глоба. Вече сме в топ 6 в Европа по болни от морбили Тръмп винаги е подкрепял ваксинирането, но е изказвал тезата, че ваксинациите на малки деца не трябва да са твърде много наведнъж. Според лекари, тези изказванията на президента са неадекватни и са увеличили шанса родители да се колебаят дали да ваксинират детето си веднага. Ваксинационният календар е изработен от специалисти. Вече сме в топ 6 в Европа по болни от морбили", "date": "2019.04.26", "title": "И Тръмп призова американците да се ваксинират"}
{"url": "https://clubz.bg/82291-tejki_zadrystvaniq_po_hemus_i_trakiq_v_ponedelnik_predstoi_syshtoto", "text": "Празничното напускане на градовете предизвика тежки задръствания по ключови магистрали, съобщи бТВ.  Магистралите \"Хемус\" и \"Тракия\" бяха блокирани както заради големия приток на коли, така и заради верижни катастрофи и ремонти по пътя. На магистрала \"Тракия\" основна причина за 15-километровата колона около Пазарджик бе ремонт на мост. Обходните маршрути, предложени от \"Пътна инфраструктура\", бяха доста дълги - по 50 км, и много шофьори тестваха търпението си на магистралата. По \"Хемус\" още на 9-тия километър се образува колона заради верижна катастрофа. Сблъсък между камион, бус и два автомобила, без пострадали. Втора тапа се получи преди тунел Витиня, който в момента се ремонтира.   От \"Пътна инфраструктура\" призовават шофьорите да карат внимателно и спокойно. И припомнят, че каране в аварийната лента на магистралата се наказва с 1000 лв глоба и 3 месеца без книжка. Десетки шофьори са получили фиш и са останали без право на управление на МПС днес. Очаква се също толкова тежка ситуация в понеделник, макар че много хора сливат почивните дни между Великден и Гергьовден.  Междувременно на границата с Турция хиляди шофьори чакаха над 5 часа днес. Причината - срив в митническата система от турска страна. Между 8 и 13 ч на ГКПП Капитан Андреево-Капъкулеи Лесово-Хамзабейли се създадоха огромни опашки. Следобяд обаче системата на югоизточните ни съседи се оправи и шофьорите успяха да преминат.", "date": "2019.04.26", "title": "Тежки задръствания по \"Хемус\" и \"Тракия\", в понеделник предстои същото"}
{"url": "https://clubz.bg/82292-objalvat_izbora_na_firma_dostavchik_na_mashinite_za_glasuvane", "text": "Българската компания с амбиция да създаде родни машини за гласуване е обжалвала избора на \"Сиела Норма\" АД като доставчик на машините за евровота, съобщи бТВ. Делото е насрочено за 30 април - понеделник, и се очаква Върховният административен съд да се произнесе същия ден, за да не бави изборния процес. Действащата ЦИК прехвърля машините на следващата Само три компании подадоха оферти за обществената поръчка, обявена от ЦИК за наем, доставка и обучение за работа с 3000 машини, както изисква след последните промени Изборния кодекс. Това бяха \"Сиела Норма\" АД, Лекс БГ АД и \"Българските машини за гласуване\" ЕООД. ЦИК предпочетоха \"Сиела Норма\", тъй като те и Лекс.БГ предлагат едни и същи машини, ползвани и при експерименталното машинно гласуване досега, но \"Сиела\" предлагат по-добра цена. \"Българските машини за гласуване\" ЕООД пък бяха отхвърлени заради несъответствие с изисквания в Изборния кодекс. Машините за гласуване - от компания, провалила избори в Белгия и Филипините Машините, които \"Сиела Норма\" АД предлага, са на \"Смартматикс\" - венецуелска компания, провалила местния вот в Белгия, изгонена след провал във Филипините, чиито устройства се ползват само в страни от Третия свят.  Машините за гласуване - от компания, провалила избори в Белгия и Филипините", "date": "2019.04.26", "title": "Обжалват избора на фирма-доставчик на машините за гласуване"}
{"url": "https://clubz.bg/82281-naj_interesnite_hora_i_filmi_v_kan_2019", "text": "Един от най-големите световни празници на киното, филмовият фестивал в Кан, започва на 14 май и повечето специалисти вече имат свой фаворит: Петро Алмодовар. Прочутият испански режисьор ще представи в града на Лазурния бряг новия си филм „Болка и слава“. В него си партнират двама от любимците му Пенелопе Крус и Антонио Бандерас – в ролята на кинорежисьор, който размишлява за изборите, направени от него в миналото, докато настоящето му се срутва върху него. \n\t Трима лауреати на „Златна палма“ са включени в официалната селекция с новите си филми – Жан-Пиер и Люк Дарден с „Младият Ахмед“  , Кен Лоуч със „Скрит живот“   – за финансовите проблеми на шофьор и съпругата му в съвременна Ангпия, и Терънс Малик със „Sorry We Missed You“  . От официалната програма си струва да споменем и италианския кандидат за наградата – „Предателят“ на Марко Белокио – за първия информатор в съдебен процес срещу мафията в Сицилия през 70-те години. Зомби комедията на Джим Джармуш „Мъртвите не умират“, с Бил Мъри, Адам Драйвър, Тилда Суинтън и Стив Бушеми… който също ще се бори за „Златната палма“, ще открие фестивала. \n\t Засега филмите в най-престижната селекция са 20, но е възможно да бъде добавен и още някой в последния момент. Тази година надеждите са, че това ще бъде „Имало едно време в Холивуд“ на Куентин Тарантино, стига работата по него, която все още продължава, да приключи навреме. \n\t Сред известните имена е и френският режисьор Клод Льолуш  , но неговият филм „Най-добрите години от един живот“   с Жан-Луи Трентинян и Анук Еме ще бъде показан извън състезателната програма. От трейлъра се вижда, че в новия филм са включени и кадри с Трентинян и Еме от „Един мъж и една жена“ – най-прочутата и награждавана творба на Льолуш  . Сред най-интересните заглавия и личности извън конкурса в Кан са биографичната фентъзи драма „Rocketman“ с Тарън Еджъртън в главната роля, за лудите години на Елтън Джон; както и документалният филм, посветен на живота на един велик спортист и противоречива личност, „Диего Марадона“. Рокзвездата и бившият футболист със сигурност ще бъдат сред най-големите атракции на червения килим пред Фестивалния дворец в Кан. Седемдесет и второто издание на фестивала започва на 14 май и ще продължи до 25-и.", "date": "2019.04.26", "title": "Най-интересните хора и филми в Кан 2019"}
{"url": "https://clubz.bg/82279-moje_da_ima_oshte_ataki_v_shri_lanka_preduprejdavat_ot_amerikanskoto_posolstvo", "text": "Има възможност за още терористични нападения в Шри Ланка, съобщи в изявление посолството на САЩ в страната. Те препоръчват на американските граждани да стоят настрана от тълпи и места за поклонение от днес до неделя. 100 задържани, 359 жертви след атентатите в Шри Ланка Три църкви и четири хотела бяха атакувани в района на Коломбо и източния град Батикалоа. Над 350 души загинаха, над 500 бяха ранените след самоубийствени взривове навръх католическия Великден. МнВР: Още шестима българи са били в Шри Ланка по време на атентатите Чужди разузнавателни служби са предупредили властите в Шри Ланка за предстоящите атентати, но те не успели да реагират. Междувременно терористичните атентати нанасят и тежък удар върху туризма в страната, който може да загуби тази година 1,5 млрд. приходи поради хора, които избягват страната като дестинация. МнВР: Още шестима българи са били в Шри Ланка по време на атентатите", "date": "2019.04.26", "title": "Може да има още атаки в Шри Ланка, предупреждават от американското посолство"}
{"url": "https://clubz.bg/82289-shestima_ot_turskiq_v_djuhuriet_se_vryshtat_v_zatvora", "text": "Шестима журналисти от турския опозиционен в. \"Джумхуриет\" ще бъдат върнати в затвора, за да излежат оставащата част от присъдите им по обвинения в тероризъм, съобщи БНР. Арестуваха и главния редактор на \"Джумхуриет\" След предполагаемия опит за преврат срещу Ердоган през 2016 г., за който турските власти обвиниха живеещият в чужбина мюсюлмански проповедник Фетхуллах Гюлен, в страната започна чистка срещу предполагаемите му поддръжници. Сред тях бяха и 14 служители на едно от малкото опозиционни издания в страната. Миналия април те бяха осъдени на до 8 години затвор по обвинения в тероризъм. Преди решението на апелативния съд обаче всички бяха пуснати от затвора. Сега обаче шестима от тях, чиито присъди са за по под пет години затвор, ще бъдат върнати зад решетките, за да доизлежат присъдите си. Ердоган пратил записи за смъртта на Кашоги на няколко държави Междувременно масовата чистка срещу военните в Турция продължава - главната прокуратура в Истанбул разпореди нова вълна арести на още 210 души. В последните 3 години хиляди бяха арестувани в югоизточната ни съседка. Ердоган пратил записи за смъртта на Кашоги на няколко държави", "date": "2019.04.26", "title": "Шестима от турския в. \"Джухуриет\" се връщат в затвора"}
{"url": "https://clubz.bg/82277-v_rusiq_velikata_bitka_za_hamon_i_parmezan", "text": "Вчера вестник \"Ведомости\", правителствената \"Российская газета\" и други медии написаха за предложението на Националната месна асоциация, която от 2003 г. обединява най-големите руски производители на месни продукти,  По информация на медиите това предложение   макар че шефът на асоциацията нарече реакцията им \"бездарна, равнодушна и формална\". Учени: Яжте само по 43 грама месо на ден Както се твърди в предложението, вносът на месо и млечни продукти в куфари и багаж трябва да бъде забранен, за да се предотврати разпространението на свинска чума в Русия, от която от време на време се появяват огнища както в Азия, така и в европейските страни и в самата Русия. Изключение може да бъде направено за детски млека и други детски храни. Но има искане и да се забрани рекламата на детските млека в Русия, с довода - да не се отказват жените от кърменето. През август 2014 Русия отговори на санкциите на САЩ и ЕС заради анексията на Крим и войната в Донбас с ембарго на вноса на хранителни продукти. Беше забранен вносът на месни и млечни продукти от държавите, присъединили се към ограничителните мерки срещу Русия, но забраната не засягаше внос от частни лица за лично потребление. Оттогава в Русия бяха унищожени стотици тонове внесени в Русия сирена, плодове и други продукти, но \"санкционките\", както ги наричат, все пак се появяваха на пазара благодарение на неизбежната контрабанда и  В Санкт-Петербург например се появиха дори организирани турове до Финландия за снабдяване  Новината за пълната забрана на вноса на чуждестранна месна и млечна продукция, макар и на пръв поглед да изглежда като поредния информационен шум от вида \"депутатите предложиха\", предизвика бурната реакция на коментатори в социалните мрежи. В подкрепа на инициативата се изказаха отделни представители на някои компании, членове на Националната месна асоциация - например групата от фирми \"Черкизово\".  Привържениците на разширяването на стоковото ембарго пишат, че за пет години от въвеждането му, в Русия се появи собствено производство на \"френски\" сирена и \"испански\" хамон. Но огромното мнозинство  реакции на инициативата са изпълнени с гняв и сарказъм. Почти никой от коментаторите не е готов сериозно да допусне, че целта на въвеждането й е борбата със свинската чума. Ето и някой от реакциите:  ", "date": "2019.04.26", "title": "В Русия: великата битка за хамон и пармезан"}
{"url": "https://clubz.bg/82287-%E2%80%9Cvreme_za_izbor%E2%80%9D_koj_kakvo_predlaga_za_evrovota_na_26_maj_test", "text": "Предизборните програми на партиите със сигурност не са най-интересното четиво. Съществува обаче вариант да се ориентираме коя партия и коалиция какво предлага преди изборите за Европейски парламент на 26 май и как политиките й отговарят на убежденията ни - без четене на безкрайни и скучни документи. Проектът е “Време за избор” - част от международния изследователски проект EUvox2, който обхваща университети и изследователски центрове от различни части на Европа. И за предстоящия вот  „Време за избор“ се ръководи от Европейския институт в София, в партньорство с Лабораторията за публични политики към Нов български университет и Центъра за електронна демокрация към Цюрихския университет. Проекът не е политически обвързан. Обхваща 8 страни от ЕС -  освен България, участват още Германия, Испания, Ирландия, Обединеното кралство, Гърция, Румъния,Кипър.  Екипът от изследователи състави въпросника, за да открои някои от актуалните въпроси по време на предизборната кампания и да засегне теми, които българските избиратели считат за важни. „Време за избор“ ще покаже съответствието между убежденията ви и цялостната политика на по-големите партии/коалиции. Коефициентът на съвпадение е в обхват от -100% (пълно несъгласие) до +100% (пълно съгласие). Изчислен е така, че резултатите от 0% до 40% да отговарят на слабо съвпадение с програмата на дадена партия (диаграмата е означена с жълт цвят). Зелената диаграма (отбелязваща силно съвпадение със съответна политическа програма) излиза, когато съвпадението с партия/коалиция е 40% или повече, а червената диаграма (никакво съвпадение, т.е. Несъгласие) - когато коефициентът на съвпадение е по-малък от 0%. Докато правите теста, можете да промените тежестта на определени въпроси върху Вашия краен резултат. Натискайки „+“ - увеличавате числено влиянието на съответния въпрос, а натискайки „-“ - премахвате съответния въпрос от изчисленията. Това го изключва от крайния резултат. ", "date": "2019.04.26", "title": "“Време за избор” - кой какво предлага за евровота на 26 май (ТЕСТ)"}
{"url": "https://clubz.bg/82288-mestan_shte_sydq_prokuraturata_nqmam_narusheniq_po_pytq", "text": "Прокуратурата преднамерено лъже, ще ги съдя за клевета. Това заяви днес лидерът на ДОСТ Лютви Местан по повод катастрофата с негово участие, при която загина 6-месечно бебе, съобщи Нова ТВ. Местан е задържан за смъртта на 6-месечно бебе в катастрофа Според него той няма нито едно нарушение на пътя. Говорителката на прокуратурата Румяна Арнаудова каза друго преди дни - че от 2013 г. до сега политикът има в сила 1 наказателно постановление, 1 акт и 13 фиша за превишена скорост. Лидерът на ДОСТ заяви, че ще поиска справка от КАТ, и че вероятно прокуратурата говори за нарушения на други хора, шофирали автомобили на ДПС.  На 14 април колата на Местан, шофирана от него, бе в катастрофа на пътя от Момчилград към ГКПП \"Маказа\". В другата кола пътували семейство с две деца. При удара колата се преобръща и по-малкото дете загива. Лидерът на ДОСТ бе задържан за 24 ч, от прокуратурата заявиха, че доказателствата дават основание да се приеме, че той е извършил нарушение на пътя и това е довело до смърт по непредпазливост. Книжката му бе отнета, после върната. В крайна сметка самият главен прокурор Сотир Цацаров взе делото на специален надзор, поради юридическата и фактологическата му сложност. Цацаров взе на специален надзор делото \"Местан\" - било сложно Самият Местан бе с изкълчена китка и с отрицателна алкохолна проба. Цацаров взе на специален надзор делото \"Местан\" - било сложно", "date": "2019.04.26", "title": "Местан: Ще съдя прокуратурата, нямам нарушения по пътя"}
{"url": "https://clubz.bg/82285-amazon_shte_dostavq_stoki_za_edin_den_v_sasht", "text": "мазон (Amazon) се готви скоро да обяви доставки в рамките на един ден на повечето стоки за своите клиенти по програмата Прайм (Prime) в САЩ, информира Асошиейтед прес.  Amazon затваря магазина си в Китай Компанията се надява да намали наполовина времето за доставка на поръчаните стоки спрямо сегашните два дни, за да засили притегателната сила на програмата, която струва 119 долара годишно. Двудневните доставки вече са безплатни при другите онлайн търговци, а предложението на веригите Уолмарт (Walmart) и Таргет (Target) поръчките да бъдат правени по интернет, а след това получавани в някой от магазините им набира все по-голяма популярност.  Амазон не уточни кога точно ще въведе промяната, но вчера посочи, че през последния месец увеличава списъка със стоки, които ще могат да бъдат доставяни за един ден. За ускоряване на доставките се планира да бъдат похарчени 800 млн. долара през второто тримесечие на текущата година. В някои страни като Великобритания вече се предлагат еднодневни доставки за клиентите на Прайм.  Apple и Amazon стават официални партньори Американският гигант вчера обяви чиста печалба от 3,56 млрд. долара за първото тримесечие или 7,09 долара на акция, което е над двукратен растеж на показателя. Анализатори очакваха печалба от само 4,72 д. на акция, допълва Ройтерс. Apple и Amazon стават официални партньори", "date": "2019.04.26", "title": "Amazon ще доставя стоки за един ден в САЩ"}
{"url": "https://clubz.bg/82282-si_czinpin_napravi_putin_doktor_honoris_kauza", "text": "Китайският президент Си Цзинпин удостои днес с почетно научно звание руския си колега Владимир Путин, предаде Франс прес. Срещата Ким-Путин изпраща  сигнал на САЩ Кремъл съобщи в комюнике, че Путин е бил обявен за доктор хонорис кауза на Пекинския университет Цинхуа, където някога е учил Си. Руският президент е в китайската столица за участие във форума за международно сътрудничество \"Един пояс, един път\" с цел разширяване на международните търговски връзки. По-рано днес Си и Путин участваха в първия ден от работата на тази среща на високо равнище. След това президентите на Китай и Русия проведоха двустранни разговори, посветени на засилването на икономическите отношения между страните им.", "date": "2019.04.26", "title": "Си Цзинпин направи Путин доктор хонорис кауза"}
{"url": "https://clubz.bg/82283-vseobhvatnata_korupciq_instrument_na_ruskiq_kontrol_vyrhu_bylgariq", "text": "Ако нацистката диктатура приключи с категорично военно поражение, позволило режим на цялостна денацификация, на комунистическият режим в СССР и неговите сателити бе сложен край чрез съвкупност от гъвкави полу-публични и неформални договори между победилия Запад и рухналата болшевишка империя. Този договорен край отвори пълноценни възможности за съхраняване на комунистическите обществени елити - особено тези в службите за сигурност, но и в по-широк план - на почти всички останали сектори на комунистическата управляваща класа - номенклатурата. Тези страни, които разгърнаха силни антирежимни дисидентски движения - Полша, Чехословакия - успяха да ограничат всевластието на номенклатурата и частично да предотвратят пълната й трансформация в нов стар обществен елит на своите държави и общества. Бившите комунистически страни имат нужда от еврофондовете В други страни - България, Румъния, особено - постсъветските републики, комунистическата управляваща класа успя да овладее и да предотврати съществена част от процесите на обществена трансформация, съхрани своя контрол върху националната икономика, разграби държавните активи и подчини на волята си новите крехки държавни институции, възникнали чрез имитация на либералнодемократичната политическа система. Тази трансформация на номенклатурата в нова - стара управляваща класа носеше изцяло криминален характер, а новият статут на бившия комунистически елит най-кратко може да бъде определен като мафиотска олигархия, недопускаща каквито и да е механизми на законов контрол върху своите действия. Със своето наследство на най-верен сателит на Съветския съюз, българският комунистически елит на практика възпроизведе не само своя контрол върху посткомунистическите държава и общество, но успя и да съхрани изцяло специалните отношения на своята подчиненост и органична свързаност с управляващата олигархия в постсъветска Русия. Българската номенклатура в продължение на 45 години функционираше като колониална администрация на съветската имерия в България, а след рухването на империята се трансформира в криминална олигархична структура, органично свързана и пряко зависеща от руския неоколониален постимпериализъм. Опитите на неочаквано силната в първото десетилетие след 1989 г. антикомунистическа опозиция СДС да създаде нов, алтернативен обществен, полтически и - донякъде - стопански елит на посткомунистическа България претърпяха провал. След завръщането на бившия цар начело на изпълнителната власт в България през 2001 г., порочният кръг на цялостен контрол на милиционерската олигархия върху националния ни живот наълно се затвори. Това, разбира се, включваше и необратимо установен неоколониален контрол на руската олигархия върху българския национален живот. Москва разреши присъединяването на България към НАТО и ЕС поради няколко лесно обясними причини. През последните години на 20 век руската държава бе твърде слаба за да предотврати интеграцията на бившите си сателити от източна Европа в евроатлантическата система за сигурност и развитие. За Москва се оказа по-привлекателно да изпрати в Брюксел група свои потенциални \"троянски коне\", вместо да инвестира ресурси и усилия в удържането им извън институциите на Запада. Така на Позитано 20 се изправи \"генералското движение\" - вътрешното ядро на московската агентура в България - и обясни на потресените членове на преименуваната БКП, че курсът на партията е ходом марш към НАТО. По аналогичен начин бяха решени в БСП и проблемите на българското присъединяване към ЕС. Москва се отнасяше със зле прикрито презрение към икономическия гигант и политическо - стратегическо джудже с център Брюксел. Едва опитите на ЕС да започне интеграция на постсъветското пространство чрез Източно партньорство запалиха червената лампичка на опасност за набралия сила и самодоволство режим на Путин. От важно значение бе и фактът, че гражданските и политическите кръгове около демократичната общност успяха да убедят Запада - Брюксел и Вашингтон, че България е в състояние да се променя и да бъде лоялен партньор и съюзник. Така е, взехме си грях на душата, твърдейки подобни неща... Конфузното членство на БСП в ПЕС Руският контрол върху България на практика никога не е прекъсвал - дори и в най-мрачните години на държавнополитически разпад за Русия в началото на 90-те години. Първият акт за съхраняване на индиректен политически контрол върху България бе създаването на ДПС начело с лоялен руски агент и с помощта на новото ръководство на старата БКП - Луканов и Младенов. Контролът върху етническите отношения бе и си остава най-базисния инструмент на бившата имерия за манипулиране на обществената и политическа лабилност на бившите сателити и съюзни републики. Именно този инструмент породи вълната от братоубийствени конфликти от Южен Кавказ до Прибалтика при разпада и след разпада на съветската империя. В България, за щастие, не се стигна до проливане на кръв. Има ли турско национално малцинство у нас? Тук сработи напълно страхът от кървав конфликт на междуетническа основа. ДПС се превърна в пирамида с няколко основни функции. Тотален контрол върху цялостния живот на турските и мюсюлмански общности в България. Незаобиколим властови фактор в създаването на парламентарни мнозинства и упражняването на масиран корупционен контрол върху лабилните структури на посткомунистическата българска квазидържавност. Основен агент-провокатор на политически и обществени кризи с цел премахване на неудобни за Москва и за корупционната й агентура в София правителства, политици и конкретни политики. Русия съхрани своя контрол върху бившата комунистическа партия, която наскоро навърши 100 години във вярна служба на Москва. Създавани и употребявани бяха и поредица от политически и обществени движения, призвани да уплътнят руския неоколониален контрол върху определени сектори от обществото и политики на държавата в десетилетията след началото на новия век - партии като Атака, \"национално\" движение русофили и т.н. Руският контрол върху България се гради върху специалните връзки на бившите специални служби и на стопанските и политическите елити, наследени от епохата на комунистическо управление. Влиянието на Москва е фокусирано върху няколко основни стратегически инструмента. Първо - енергиен монопол. Една страна, която не контролира енергетиката си поне отчасти не може да бъде нито независима, нито надежден партньор на никого както в икономиката, така и в сигурността. Руският енергиен монопол в България има няколко основни функции. Първо, той е основен фактор за съхраняване на стратегическия контрол върху България, която може да си членува където си ще, но е зависима от едно кранче за газ, една рафинерия и система за ползване на течни горива, една ядрена технология и гориво за нея и т.н. ... Второ, руският енергиен монопол е мощен инструмент за арогантно ограбване на България чрез произвола на монополно високите цени. Трето, руският енергиен монопол е инструмент за извличане на криминални свръхпечалби над монополно високата цена чрез системен рекет върху закона и контрола на българската държава върху вноса, износа и разпореждането с енергийни ресурси. Ако не разбирате за какво става дума, пояснявам - пристанище \"Росенец\". Последно - но не и по значение, руският енергиен монопол е мощен инструмент за корумпиране на българската държава и представляващите я политици и администратори в полза на изгодни за имерската метрополия решения. Енергиен експерт: Правителството иска газ да идва само от Русия  Вторият стратегически инструмент на руския контрол върху България е всеобхватната корупция, свеждаща функционирането на българската държава до поредица от криминални механизми за контрол на милиционерската олигархия върху стопанството, правосъдието и останалите клонове на държавната власт. Чрез механизмите на корупционно въздействие проекторешенията за изграждане на газови интерконектори със съседните страни отлежават на дъното на чекмеджетата на администратори и министри в продължение на десетилетия, докато монополът на \"Газпром\" си остава в сила. Чрез неформално корупционно финансиране на партии, политици и администратори руските енергийни корпорации съхраняват не просто монопола си, но и пълната си безнаказаност на българска територия - каквото и да вършат. За да опишем подробно корупционната система на подчинение на България от Москва трябва да се напише монография, но за да бъдем по-пестеливи, нека споменем само още нещо - много важно: КТБ. Тази банка, зад която надничат структурите на руския финансов контрол върху българските институции и публични фигури на практика установи преки конфузни отношения с огромната част от българския национален елит. Тези конфузни отношения \"гърмят\" и до ден днешен по повод на пореден компромат или политическа кампания. Ако се съмнявате в руската връзка на Сарайската креатура КТБ - обърнете внимание: банката фалира непосредствено след едно друго значимо публично събитие - отмяната на строителството на \"Южен поток\"... За което строителство казват, че - подобно на случая с проекта АЕЦ \"Белене\" - са били направени поредица от плащания, впоследствие увиснали във въздуха. Свидетел си спомни само един политик, гравитирал около КТБ - Иван Костов След излизането на Русия в режим на открито съперничество и геополитическа конфронтация със Запада, стратегическият интерес на Москва в България се реализира в още един - трети инструмент на контрол и масирано въздействие - пропагандната хибридна война, разкъсваща и противопоставяща българското общество по примера на арогантната имперска инвазия на Руската империя в България през 80-те години на 19 век. Целите на тази хибридна война са описвани многократно, поради което тук ще си спестим подробности. Ще се наложи да кажем само следното. Основна цел на войната е да убеди устойчиво мнозинство българи, че членството на страната в ЕС и НАТО е в ущърб не само на националните ни интереси, но и на частните интереси на всеки обикновен българин. Фактът, че ЕС е основният - и на практика единствен нетен донор на ресурси за развитие на България не притеснява хибридните стратези. Фактът, че ЕС дава на България, а Русия я граби - също толкова арогантно, както след 1944 г., както през целия комунистически период - не разколебава хибридните стратези. Фактът, че олигархична Русия, издържаща се от консумация на природните си ресурси не притежава алтернативен стопански и социален модел на развитие, който да предложи на България вместо \"задушаващия\" ни модел на ЕС, не засрамва великодържавните стратези. Целта на хибридната война е да всява конфликт, разделение и безпомощност сред европейските - и особено източноевропейските страни - за да бъде възможно за Москва да ги преподчини отново заобикаляйки обединените институции на ЕС и - евентуално - НАТО. Банева: Каква хибридна война - по празниците няма трезвен руснак! В България хибридната война е особено ефективна поради няколко причини. Първо, поради наличния общ културен афинитет към Русия, подхранван от източници на българската история, въпреки мрачните свидетелства за устойчивата великодържавна цел - редуциране на българската държава до статут на теиритория - колония. Второ, поради всеобхватният контрол и зависимост на българската посткомунистическа олигархия от структурите на олигархията - майка в Москва. Трето, поради сериозните дефицити на българското обществено развитие от последните три десетилетия, през които българското общество преживя силна демографска - емиграционна криза, социална и икономическа поляризация, мащабни обществени разделения и конфронтация, слабост и неефективност на българската държава. Непренебрежимо значение има и склонността на немалко българи да се поставят в услуга на враждебния имерски интерес - по причини, унизителни за българското национално достойнство. България пропусна благоприятните условия на международната среда през 90-те години и началото на новия век за да осъществи своята пълноценна национална еменципация от великодържавен контрол, да скъса пъпната връв на своята зависимост от бившата метрополия. Пропуснахме възможността пълноценно да възстановим независимата българска държава и да изградим политически и обществен елит с национално достойнство, гарантиращ независимост и суверенитет. В днешните условия на разгръщащо се геополитическо съперничество и нестабилност ще бъде много по-трудно да постигнем тези цели. Но не можем да спрем да се опитваме - другото би било признаване на поражение. Конфузното членство на БСП в ПЕС Има ли турско национално малцинство у нас? Енергиен експерт: Правителството иска газ да идва само от Русия  Свидетел си спомни само един политик, гравитирал около КТБ - Иван Костов Банева: Каква хибридна война - по празниците няма трезвен руснак!", "date": "2019.04.26", "title": "Всеобхватната корупция - инструмент на руския контрол върху България"}
{"url": "https://clubz.bg/82222-sreshtata_kim_putin_izprashta_signal_na_sasht", "text": "Утре севернокорейският лидер Ким Чен-ун ще се срещне за пръв път с руския президент Владимир Путин. За Ким, който се надява да се покаже като сериозен световен играч, тази среща на върха се очаква да бъде натоварена със символно значение. Тя едва ли обаче ще доведе до облекчаване на тежките санкции срещу КНДР, към което Ким се стреми. След като преди два месеца втората му среща на върха с президента на САЩ Доналд Тръмп приключи без споразумение, срещата му с Путин ще послужи като напомняне на Вашингтон, че Ким разполага и с други опции в региона в подкрепа на лидерството му.  Севернокорейският лидер вероятно ще иска да получи по-голяма помощ от единия от двамата си основни поддръжници, но Русия няма да може да даде много. Фокусът на срещата на върха ще е повече върху демонстрирането на дружба, а не върху ови инвестиции или помощ, заявиха анализатори. Срещата ще се състои именно в кампуса на това висше училище.  Макар Русия да твърди, че напълно спазва санкциите, които бяха наложени и с нейния глас, тя се присъедини към призивите на Китай наказателният режим срещу Северна Корея да бъде смекчен, като признание за предприетите стъпки да ограничи изпитанията на ядрени оръжия.  Вашингтон обвини Русия, че \"мами\" със санкциите, и заяви, че разполага с доказателства за \"последователни и широкообхватни руски нарушения\". През февруари Ройтерс съобщи, че руски танкер е нарушил международните търговски санкции, като поне четири пъти между октомври 2017 и май 2018 г. е прехвърлял в открито море гориво на севернокорейски плавателен съд. Миналата седмица руски депутат заяви пред агенция Интерфакс, че Северна Корея е поискала от Москва да позволи на работниците й да продължат да работят в Русия въпреки санкциите, които изискват до края на годината те да бъдат изгонени. САЩ заявиха, че според тях Пхенян печели по над 500 милиона долара на година от своите почти 100 000 работници в чужбина, включително 30 000 в Русия. Според непубликувани доклади на Москва до Съвета за сигурност на ООН Русия през 2018 г. е върнала в родината им близо две трети от севернокорейските работници. В доклад, със съдържанието на който се запозна Ройтерс, се казва, че за 2018 г. броят на севернокорейците с разрешителни за работа в Русия е намалял на около 11 500. След разпадането на Съветския съюз руско-севернокорейските отношения загубиха силата си. Загубата на помощта на Москва често се сочи като един от факторите, довели до глада през 90-те години, който отне живота на стотици хиляди севернокорейци. След като в Москва през 1999 г. президент стана Путин, бащата на Ким Чен-ун - Ким Чен-ир, започна да работи за подобряване на отношенията. Преди внезапната си смърт през 2011 г. той беше посетил Русия три пъти. Москва може да се съгласи например на някакви ограничени по мащаб проекти като автомобилен мост между двете страни над река Тумъндзян (на корейски Туманган, на руски Туманная) или да предостави по-голяма хуманитарна помощ, заяви Лукин. По-рано през тази година Русия изпрати на Северна Корея над 2000 тона жито чрез Световната програма по прехраната. Руски депутати заявиха, че Москва може да прати на КНДР до 50 000 т. Според ООН Русия е продължила да продава на Северна Корея значителни обеми петрол, макар официално все още да действат ограниченията на санкциите. През март севернокорейските държавни медии съобщиха, че в Москва е имало официална среща, на която е било сключено споразумение \"за засилване на контактите и диалога на високо равнище на полето на политиката и активно сътрудничество в икономическата и хуманитарната област\". Въпреки че е малко вероятно Москва да рискува авторитета си в ООН, като наруши открито санкциите, Путин може да обещае да не подкрепя каквито и да било нови санкции, каза Лукин.", "date": "2019.04.26", "title": "Срещата Ким-Путин изпраща  сигнал на САЩ"}
{"url": "https://clubz.bg/82276-eto_kyde_shte_glasuvame_s_mashini_spisyk", "text": "Централната избирателна комисия (ЦИК) определи в свое решение в кои 3000 секции в цялата страна ще бъдат поставени машини за гласуване.  От ЦИК, в лицето на говорителя й Александър Андреев, обещаха да предоставят и методологията, по която е било определено в кои точно секционни избирателни комисии ще има устройства. Това е въпрос, който от опозицията поставяха още при разглеждането на измененията в Изборния кодекс, като изтъкваха, че няма как да има ясни критерии за това. Намекваха и за възможни манипулации. Секциите за машинно гласуване ще са в тридесет и един района и в населени места с различна численост на избирателите: Машините за гласуване - от компания, провалила избори в Белгия и Филипините - над 100 000 избиратели; - от 50 000 до 99 999 избиратели; - от 10 000 до 49 999 избиратели; - от 5000 до 9999 избиратели; - от 1000 до 4999 избиратели; - над 300 до 999 избиратели. Как машините заЦИКлиха между двете ЦИК Според разписаните в Изборния кодекс правила, в най-малките секции - тези под 300 избиратели в списъците, машини няма да има. Няма да има също така при гласуване с подвижна избирателна кутия, в избирателни секции в лечебни заведения, в домове за стари хора и други специализирани институции за предоставяне на социални услуги, в избирателни секции на плавателни съдове под българско знаме и най-вече - в секциите в чужбина.  Законодателите решиха, че логистиката по организиране на вота зад граница с машините - като транспортиране, поддръжка, охрана, командироване на технически лица, осигуряване на резервни устройства в случай, че \"титулярното\" се повреди и пр., ще е много сложна и разписаха и \"чужбина\" сред изключенията. Брожения левицата имаше и по отношение на това, че най-малките секции също са изключени от обхвата на машинния вот. С мотива, че именно там се случват най-много манипулации по време на гласуването. Как машините заЦИКлиха между двете ЦИК", "date": "2019.04.26", "title": "Ето къде ще гласуваме с машини (СПИСЪК)"}
{"url": "https://clubz.bg/82268-ah_mari_kalispero_mari_kuchko_mari_obesnice", "text": "Това е една от най-остроумни творби на бележития Райко Алексиев. Книжката излиза първоначално на страниците на хумористичния вестник „Щурец“, но през 1937 г. се появява и като самостоя­телно издание. Чрез една позната форма – хронологично изложение на българската политическа история – Райко Алексиев слага пръст в редица проблеми на българската народопсихология и много пороци в държавното управле­ние на страната. Именно заради острото си перо той плаща с живота си. Между многото сюжети „Щурец“ отпе­чатва и няколко недвусмислени карикатури на Сталин, които придобиват широка известност. Последният брой на „Щурец“ излиза на 8 септември 1944 г. Малко след това Райко Алексиев е арестуван с обвинение, че е „враг на народа“. На 18 ноем­ври 1944 г. журналистът е жестоко убит. Така България губи едно непов­торимо дарование в своята култура.  За произхода на българите съществуват различни мнения. Според едни от тях първите български орди били дошли от едно място, според други – от друго. Ние няма да влизаме в преценка на тия  исторически полемики, защото знаем, че историците са хора, създадени да спорят помежду си за всички факти, които стават под небето. Според нас българите са се появили напук на историята и понеже тази пристрастна история не им е била предвидила никакво място на световната карта, те се заинатили да є отмъстят така, че докато съществуват световете, да се помни и знае що значи българин. Напразно белградският професор Цвиич още тогава твърдял, че българите, понеже не са предвидени нито в картата на света, нито в историята, нямат право на съществуване. Нашите праотци, без да обръщат внимание на неговите научни доводи, най-спокойно се настанили някъде в Южна Русия и не щели да знаят за закона за частната собственост. Въпросът, значи, с произхода на българите се изясни въпреки различните мнения на историците: българите са се появили напук на историята. Въпросът с родоначалието на племето обаче е малко \n\tпо-сложен. Едни твърдят, че родоначалник е хан Кубрат, други споменават името на хан Безмер, трети намесват и други имена. И тук няма защо да спорим с древните историци. Нека ги оставим да полемизират – може би хората си имат основания, може би всеки от тях си има партия в Учителския съюз и всеки гледа да наложи на училищата своите учебници по история. Ние, търсейки истината, ще разрешим въпроса с оглед на психоаналитичния и прочее методи във връзка с биологичните прояви на племето. И това разрешение не може да бъде друго, освен че родоначалници са и двамата – и Безмер, и Кубрат. Няма защо да се учудваме на такава възможност. Нима Аврам не роди Якова, Яков – Исака? Защо Безмер да не роди Кубрат и Кубрат да не роди Аспарух? Само евреите ли знаят да раждат по мъжка линия? Историята е наука, в която всичко е възможно. Още повече българската история. А вън от това българите въобще не си знаят историята и следователно няма кой да ни опровергае, ако направим някое фалшиво построение. Безмер значи „няма мярка“. Кубрат (на старобългарски Курк) значи вълк – ето грабливи наклонности! Какво по-голямо доказателство от това, че племето, което въобще няма мярка в нищо и което е „склонно към грабежом“ (както пише Христофор Жефарович още в 1741 г.), произхожда именно от тия двама ханове? По-късно летописците ни съобщават, че Кубрат почнал сам да се размножава и – понеже по онова време нямало нито реномирани гинеколози, нито акушери, които да не позволяват (срещу скромно възнаграждение) увеличението на човешкия род – деца му се раждали \n\tедно след друго, докато станала цяла орда. Доходите на Кубрат от съответните плячкосвания не били особено големи и затова при всяка донесена плячка синовете му се карали кой да дръпне по-голям пай за себе си. Кавгите понякога достигали до такъв размер, че в момент на ярост всички дръпвали по една цепеница от товара с дърва, който баща им (бидейки в близки връзки с горските стражари) сечал по контрабанден начин и почвали да се бият. Веднъж, като ги заварил в това положение, Кубрат се намесил в кавгата, за да им вземе цепениците. Разярен, че им се бърка в работата, един от синовете халосал баща си по главата, а той получил сътресение на мозъка и паднал в агония. Синовете, без да ги е еня, че нанесли смъртен удар на собствения си баща, се събрали край него, за да им разпредели той наследството. Кубрат обаче бил беден и нямал друго какво да остави на децата си освен товара с дъбовите цепеници. В предсмъртна агония той се посъвзел, обвързал дърветата на сноп и казал на синовете си: – Ето тоя сноп цепеници, поделете ги както знаете. При тия думи хан Кубрат издъхнал. Още неизстинало тялото му, а синовете се спуснали, разграбили дърветата и кавгата наново почнала. Резултатът на тоя семеен скандал бил пагубен за целостта на фамилията. Всеки дръпнал каквото може от покъщнината и синовете се разделили, като образували няколко партии. Какво е станало с всички тях – не ни е известно. Знаем само, че единият от братята, по име Аспарух, си заселил партията в Бесарабия. Дали в тази арабска страна е имало бяс и по-рано, или бясът я е обхванал от момента на дохождането на българите – не се знае. Знае се само, че бясът е бил толкоз силен, че и до ден днешен тази страна носи същото име. Поселил се Аспарух в тая местност, стегнал партията си и си направил знаме от една конска опашка, което било символ, че българите винаги ще излизат начело на много работи, но накрая ще остават все към опашката. Заселването на българите в Бесарабия имало тежки последствия за комшиите. Отличителният белег българинът да не живее добре с комшиите си още тогава се проявил по най-блестящ начин. До нас е достигнала легендата, че жената на Аспарух се скарала с жената на византийския император Константин Погонат, защото византийката, като тупала чергите си оттатък Дунава, напрашила юфките на буля Аспаруховица, които били турени да се сушат край Дунава. – Ах, мари калисперо, мари кучко, мари обеснице, нямаш ли си цяла империя де да си изтърсваш прахоляците, ами си взела, та тупаш дрипавите си черги баш под носа ми? – закрещяла стринка Аспаруховица. – Съст, мари пацавро – отвърнала надуто византийката, – мълци, це като каза на мъза си, сте има да патис! – Пачавра ли? Кой е пачавра? – изпискала нашенката и още вечерта, когато Аспарух се върнал от важно заседание малко пийнал, тя, след съответния припадък, го подкокоросала да иде да напердаши комшията. – Остави се, холан, не ме замесвай във вашите женски разправии – се опитал да възрази ханът. – Или ще идеш още сега да искаш сметка и от комшийката, и от мъжа є, или ще викна мама да дойде да им свие сармите, както тя си знае! Изтръпнал от ужас при мисълта за тъща си, Аспарух предпочел сам да действа и като събрал ордата си, прецапал набързо Дунава и отишъл да се разправя с византийския император. След като го разгромил при Варна, българският хан решил да се върне. Жена му обаче, като видяла колко е хубаво на варненския плаж, се заинатила, взела да охка и да пъшка и решително съобщила, че докторите є препоръчали морски бани, като скрепила тая си словесна атака с един-два припадъка. Знаейки, че с жена, която е решила да иде на плаж, не може да се излезе на глава, но и като не искал да я оставя сама в подобни съблазнителни места, Аспарух решил да не се връща в Бесарабия и се заселил в Мизия, като си избрал за столица Преслав. По тия места живеели тогава славяни – народ добър и с хубави жени. Поради тая причина скоро почнали сватосвания и кръвта взела да се смесва. И това смесване на кръвта ставало толкоз изобилно, че българите си набавили по няколко жени, за да извършат по-лесно препоръчаното от историята кръстосване на расите. „Кръстосваше се кров словенска с кров болгарская и получише се деяние любовное за услаждение серца человеческия“ – пише по тоя случай летописец г. г. Стефанос. От това време започва вече уредбата на Първото българско царство.", "date": "2019.04.26", "title": "\"Ах, мари калисперо, мари кучко, мари обеснице\""}
{"url": "https://clubz.bg/82270-putin_iska_da_krim_izira_donbas", "text": "Месец преди да встъпи в длъжност новият украински президент Володимир Зеленски, Русия го приветства с нова заплаха - улесни издаването на руски паспорти на населението на източна Украйна, където етническите руснаци са мнозинство. Путин улеснява издаването на руски паспорти за жители на Донбас Замисълът е прозрачен - откъсналият се в сепаратистки бунт през 2014 г. Донбас да се \"кримизира\". Наличието на мнозинство не само с руска етническа принадлежност, но и с руско гражданство е потенциалин предлог Русия да може пряко да се намеси в териториите, които сега са контролирани не от Киев, а от нейните местни протежета. Тя и досега ги подкрепяше военно и материално, макар да отрича това официално. Ако Путин реши утре открито да нападне източна Украйна, той може да посочи като оправдание положението на руските граждани там. Руските паспорти целят още повече да подкопаят суверенитета на Украйна над богатия на въглища Донбас. Тяхната задача е да изтънят и да скъсат връзката на местните хора със страната, в която са се родили. Затова тя и западните й съюзници протестираха остро. Новият украински президент влиза в първи сблъсък с Путин Защо Полша, Румъния и Унгария да могат да издават паспорти на членовете на своята диаспора в чужбина, а Русия да не може? С какво руснаците в Украйна са по-лоши от поляците, румънците и унгарците? - попита Путин в четвъртък. Путин оправдава руските паспорти в Донбас, Западът ги критикува Очевидната непосредствена цел на Кремъл с този ход е да сплаши неопитния в политиката нов президент на Украйна и да демонстрира пред Европа и САЩ, че санкциите им не работят. Новият украински президент влиза в първи сблъсък с Путин Путин оправдава руските паспорти в Донбас, Западът ги критикува", "date": "2019.04.26", "title": "Путин иска да Крим-изира Донбас"}
{"url": "https://clubz.bg/82284-i_microsoft_mina_1_trilion_dolara", "text": "Microsoft стана третата компания в света, минала пазарна капитализация от 1 трилион долара, съобщи Digital Trends. За психологическата бариера се състезаваха Amazon, Microsoft и Apple. Онлайн-магазинът я мина първи, след това и компанията на покойния Стийв Джобс. Apple обаче слезе под нея след не толкова добри резултати миналата година. Apple вече не струва трилион Софтуерният гигант пък превиши прогнозите на анализаторите за първото тримесечие на 2019 г. За периода до март приходите на Microsoft са се увеличи с 14% и са 30,6 млрд. долара. Експертите очакваха тя да е само около 29,9 млрд. долара. С това чистата печалба на компанията достигна 8,8 млрд. долара или по 1,14 долара на акция, спрямо 96 цента миналата година.   Особен ръст се отбелязва в облачните услуги на компанията, сред които Azure, Office 365 и LinkedIn, който е скочил с 41% спрямо тримесечието на 2018 г.  Геймърският бизнес на компанията расте по-малко от 2018 г. - 5% спрямо 8%, същото важи и за продажбата на най-популярното ми парче хардуер - линията Surface, която има ръст от 21%, спрямо 39% за 2018 г.  Amazon вече струва 1 трилион долара След публикуване на отчета акциите на Microsoft поскъпнаха с 4% и тя зае второто място пред Apple и зад Amazon на най-скъпите компании в света. Amazon вече струва 1 трилион долара", "date": "2019.04.26", "title": "И Microsoft мина 1 трилион долара"}
{"url": "https://clubz.bg/82193-btr_s_po_lirichno_parche_video", "text": "Ето я. Тя е трета поред песен от албума \"Невидими стени\" на Б.Т.Р. и отново е заснета от екипа около Асен Блатечки. За 6 дни направи близо 13 000 гледания само на официалния YouTube канал. Макар  да е по-бавна от предните две песни, продължава линията на бързи пунтови коли. Характерното за бандата   темпо през годините също стана една от запазените им марки. Визията е ясна и продължава идеите на Асен Блатечки още от \"Моята сила\" - първия хитсингъл, издаден още през 2017 г. Премиерата на самия албум бе на 29 март миналата година. После дойде и \"Никога преди\" - в кооперация с Министерството на отбраната и тяхната кампания за набиране на войници. След 12 албума и безброй концерти групата изглежда готина и подмладена не и без заслугите на все по-грамотните видео и фотосесии.", "date": "2019.04.26", "title": "Б.Т.Р. с по-лирично парче (ВИДЕО)"}
{"url": "https://clubz.bg/82275-trymp_sasht_rusiq_i_kitaj_trqbva_da_se_razoryjat", "text": "Президентът на САЩ Доналд Тръмп заяви, че САЩ, Русия и Китай трябва да се откажат от ядрените оръжия, предаде ТАСС, цитирайки интервю на американския държавен глава пред телевизия \"Фокс нюз\". \"В прегръдката на руската мечка - с какво пристигна у нас другарят Ким\" По-рано снощи телевизия Си Ен Ен заяви, цитирайки анонимни представители на Белия дом, че Тръмп има намерение да подготви споразумение за съкращаване на ядрените арсенали, предвиждащ участието на Русия и Китай. Според президента на САЩ контролът над ядрените оръжия трябва да се извършва с участието на Москва и Пекин и да включва всички видове оръжия и бойни глави.  Путин пусна подводница, която може да предизвика цунами Президентът на САЩ Доналд Тръмп заяви снощи, че скоро ще приеме китайския си колега Си Цзинпин в Белия дом, предаде Франс прес. \n\tВ момента се очаква подновяване на двустранните търговски преговори в Пекин. Тръмп от седмици говори за бъдеща среща с китайския президент, но досега не е споменавал дата. \n\tОт януари насам САЩ и Китай преговарят за широкообхватно търговско споразумение, което трябва да позволи да се сложи край на започнатата от Тръмп търговска война. Наложените от президента на САЩ ограничения върху китайския внос целят Пекин да сложи край на практики, които Вашингтон счита за нелоялни, припомня АФП.  Очаква се постоянният търговски представител на САЩ Робърт Лайтхайзър и финансовият министър Стивън Мнучин да посетят Пекин за търговски преговори, които започват на 30 април. След това се очаква на 8 май китайският вицепрезидент Лю Хъ да пристигне във Вашингтон, за да продължи дискусиите, припомня БТА. Путин пусна подводница, която може да предизвика цунами", "date": "2019.04.26", "title": "Тръмп: САЩ, Русия и Китай трябва да се разоръжат"}
{"url": "https://clubz.bg/82286-ek_zapazva_monitoringa_vyrhu_sydebnata_ni_sistema", "text": "Еврокомисарят по правосъдието Вера Йоурова отхвърли възможността мониторингът върху съдебната система на България да отпадне до края на мандата на комисията „Юнкер“. \"Апартаментгейт\" стигна до \"Файненшъл таймс\" Тя представи днес в Брюксел  на ЕС в областта на правосъдието за 2019 г. Председателят на ЕК Жан-Клод Юнкер изрази преди време надежда, че мониторингът върху България ие Румъния би могъл да отпадне до края на мандата на тази Европейска комисия. Информационното табло, чието седмо издание бе представено днес, предоставя на националните органи информация, за да им помогне да подобрят правосъдните си системи. Тазгодишните   показват относително подобрение по отношение на ефикасността на правосъдните системи и на качеството на правосъдието. В същото време става ясно, че нарастват предизвикателствата по отношение на усещането за независимост на съдебната власт. ЕС: Още мониторинг за България и Румъния Все пак според Вера Йоурова много страни продължават да подобряват съдебните си системи. Един от новите елементи на Информационното табло тази година е прегледът на дисциплинарните режими по отношение на съдиите в националните правосъдни системи и на наличните гаранции за предотвратяване на политическия контрол върху съдебните решения. В документа се представя и упражняването на правомощията по отношение на прокуратурите в националните правосъдни системи, включително по отношение на назначаването и освобождаването от длъжност на прокурорите, които са ключови показатели за независимостта на прокуратурата. Сред главните констатация за 2019 г. са следните: ЕС: Още мониторинг за България и Румъния", "date": "2019.04.26", "title": "ЕК запазва мониторинга върху съдебната ни система"}
{"url": "https://clubz.bg/82274-demokratichna_bylgariq_i_gerb_konkurenti_partnori_ili_drugo", "text": "Демократична България влиза в предизборната кампания като единствен конкурент на ГЕРБ в център-дясното пространство. Това е позиция с потенциал, защото има много избиратели, които са разочаровани от управляващите, но биха искали да запазят и надградят постигнатото дотук. По-конкретно, мнозина не приемат лобизма и “пленяването” на основни органи на държавата (прокуратура, КПКОНПИ, независими регулатори), но искат България да продължи пътя си към членство в еврозоната, да ускори икономическия растеж и да си осигури по-висока степен на защита, чрез интеграция в ЕС и НАТО. Тези избиратели няма да гласуват нито за ГЕРБ, нито за БСП, но може да си останат вкъщи или да идат на море. Мотивирането им да гласуват ще е от ключово значение за Демократична България и център-дясното като цяло. Ако те останат пасивни, много вероятно е европейските избори да конструират удобно за БСП мнозинство. Последните социологически проучвания показват, че ГЕРБ е загубил лидерската си позиция в българската политика: трендът е надолу и изглежда устойчив. Мнозина отдават този факт на ефекта от “Апартаментгейт” и наистина поводът за спада на рейтинга на управляващите е точно този. Скандалът удря ГЕРБ особено тежко, защото разкрива системен проблем – голяма част от партийното ръководство и назначени с благословията на Борисов висши сановници се оказаха оплетени в него. Дори те да бъдат отстранени, цялата история ще се чете като сериозен кадрови провал на управлението. Но има и по-дълбока причина за спада на доверието към ГЕРБ. Досега Борисов “отиграваше” корупционните скандали с бараж от контраатаки в проправителствените медии (притежавани в голямата си част от хора на ДПС) и изместване на вниманието от корупция към “патриотични” теми. С хореографията на събитията в Габрово бе направен опит и “Апартаментгейт” да бъде заметен по същия национал-популистки начин. Но този маньовър вече не работи, защото БСП на Корнелия Нинова навлезе мощно в “консервативно-патриотичното” поле. Всяко вдигане на подобни теми вече носи гласове основно за левицата и донякъде за ВМРО и по-традиционните “патриоти”. Накратко, “патриотизацията” - като изместваща корупционните теми стратегия - от спасител е на път да се превърне в камъка, който обръща колата на ГЕРБ. Има и още нещо. Въпреки всички приказки за “дясното” и опитите да се украси Борисов с неговите етикети (ЕНП, “СДС”, “Никола Петков”), ГЕРБ работи активно от 2015 г. насам за свиване на дясното пространство. , в хода на превръщането на извънпарламентарните десни в общ враг Борисов се съюзи с БСП и самонареклите се “патриоти”. Официозите на ГЕРБ/ДПС възприеха реториката на левицата по отношение на тези десни  и съзнателно се опитаха да ги маргинализират. , започна самостоятелна и целенасочена работа по преформулиране в Орбанова посока на самата идея за “дясно”. Единственият “идеологически” институт на ГЕРБ е неразличим от патриотите и е радетел за общи политически действия с тях. , ГЕРБ инвестира в укрепването на “патриотичните” си партньори. Идеята беше да се изолират и подменят десните формации, които повдигат неприятни въпроси за топлата връзка между ГЕРБ и ДПС, медиите на движението, електроцентралата на Доган и пр. Проблемът е обаче, че Корнелия Нинова усети тази стратегия на Борисов и сама се “патриотизира” толкова, колкото той никога не може да си позволи. В крайна сметка Борисов не може да изглежда толкова антиевропейски и путиноиден, колкото Нинова успява дори без специална подготовка. От всичко това резултатът е следният: ГЕРБ сви дясното пространство, “патриотизира” го и започна да го дели с БСП. “Патньорите”, които си създаде, са толкова лоялни на него, колкото и на Нинова. При първата възможност да се съюзят с БСП, те ще го направят (може би с изключение на Валери Симеонов). И то ще го направят с удоволствие и чувство за изпълнен дълг. Сидеров, Каракачанов, Джамбазки и пр. не са политически съратници на ГЕРБ, а да не говорим на “дясното”: те просто реагират на най-високата политическа оферта, без значение дали тя идва от ляво, от дясно или отдолу (както стана при коалицията между Бареков и Каракачанов на предходните евроизбори).  Демократична България е единственият сериозен представител на център-дясното извън ГЕРБ. За нея ще гласуват хора, които не могат да гласуват за Борисов, но не могат да дадат гласа си и за БСП или асорти “патриотите”. Това е най-проевропейската част на българския електорат, тази, която цени западния тип демокрация. За нея Путинова Русия не е идеал, а проблем. Човешките права са необходимост, а не екстра. И корупцията не е ориенталска неизбежност. Тези избиратели имат и достатъчно самочувствие, информация и ресурси, за да не стават жертва на параноично раздухани страхове по повод на бежанци, малцинства или трети полове. Проблемът на този електорат е, че има самосъзнание на изолирано малцинство, което трябва да избира по-малкото зло. ГЕРБ (с някакво основание) претендират, че са по-малкото зло в сравнение с БСП: по-добре корупция и пленена държава, отколкото срив на икономиката и съветска носталгия. С този “железен” аргумент Борисов се надява да “консолидира дясното” отново и да привлече гласовете на “средния избирател”, уплашен от Корнелия Нинова. Много е вероятно, обаче, “уплашените” от Нинова просто да не излязат да гласуват. Това също е по-малко зло в сравнение с гласуване за БСП. Т.е. с атаките си срещу Демократична България ГЕРБ и присъдружната им депесарска преса най-много могат да постигнат демотивация на част от десните. Това всъщност ще е загуба не само за Демократична България, но и за ГЕРБ, защото така просто “център-дясното” ще се свие. Битката ще е на терена на другите и по тази причина може да се окаже поначало загубена за проевропейския избирател. Предстоящите избори са важни, защото ще покажат как ще изглежда следващото Народно събрание. А то може да стане факт още тази есен. С действията си дотук ГЕРБ успя да конструира едно вероятно бъдещо мнозинство от БСП, ДПС и част от патриотите. ГЕРБ вече трудно могат да предотвратят съставянето на това мнозинство, а с телодвиженията си всъщност доста му помагат. В тази ситуация единственият фактор, който може да развали консервативно-патриотичните мечти на БСП, не е ГЕРБ, а една достатъчно силна група на Демократична България. Без такава група самият ГЕРБ ще се превърне в лесна мишена за атаките на новото мнозинство и бързо може да бъде разграден по антикорупционна линия: делата срещу Цветанов през 2013-2014 г. и днешната гонитба на неудобните от КПКОНПИ и прокуратурата са моделът, който най-вероятно ще се реализира срещу самия Борисов и сие. В този смисъл ГЕРБ са екзистенциално заинтересувани от наличието на нормални партии в следващия парламент, които да са в състояние да защитят правовата държава и да възпрат опити за политическа разправа. Тук изобщо не става дума за коалиции или съвместно управление между ГЕРБ и Демократична България: примерът с Реформаторския блок е достатъчен, за да разколебае желаещите. Но в новото Народно събрание ще е нужна значителна парламентарна подкрепа за удържане на про-европейската политика на България, стабилното икономическо развитие, защитата на основните права. Изпълнението на тази задача най-вероятно ще е невъзможно без Демократична България. Но дори и парламентарно представена, тази формация ще има нужда от партньори. За добро или зло, потенциален партньор по основните политики (без антикоупционната) на Демократична България е ГЕРБ. Всички останали партии – БСП на Корнелия Нинова, ДПС на Доган и Пеевски, московските и терасираните патриоти - лесно могат да изведат страната извън европейската й орбита или просто да я маргинализират тотално в ЕС. А ако това се случи, най-малко ще загубим следващите пет години и ще продължим да се тюхкаме, че не наваксваме спрямо останалите европейски народи.", "date": "2019.04.26", "title": "Демократична България и ГЕРБ: конкуренти, партньори или друго?"}
{"url": "https://clubz.bg/82278-albanskata_opoziciq_blokira%C2%A0magistrali_pri_protest_sreshtu_pravitelstvoto", "text": "Поддръжници на албанската опозиция блокираха магистрали при последния си протест срещу правителството, което обвиняват в корупция и връзки с организираната престъпност, предаде Асошиейтед прес. Правителството отрича тези обвинения. Албания и Македония започват преговори за присъединяване към ЕС Поддръжници на дясноцентристката Демократическа партия на Албания блокираха пет кръстовища за един час вчера с искане за създаване на преходен кабинет и провеждане на предсрочни парламентарни избори. При протести, продължаващи от февруари, привърженици на опозицията се опитаха да влязат в правителствени сгради. Полицията отговори със сълзотворен газ и водни струи. Депутати от опозицията се отказаха от местата си в 140-местния парламент, в който управляващите социалисти имат 74 места. Повечето вакантни места бяха заети от други опозиционни кандидати, отбелязва АП. Албания очаква през юни да бъде обявено решението на ЕС дали ще бъдат започнати преговори за пълноправно членство. За същия месец са насрочени местни избори.", "date": "2019.04.26", "title": "Албанската опозиция блокира магистрали при протест срещу правителството"}
