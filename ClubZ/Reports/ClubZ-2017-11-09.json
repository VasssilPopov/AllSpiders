{"url": "http://clubz.bg/60514-otstyplenie_katalunski_lideri_obqvili_nezavisimostta_samo_za_simvolichna", "text": "Декларацията за независимост на Каталуня няма задължителен характер. Това според информирани източници е заявила доскорошната председателка на регионалния парламент Карме Форкадел, предаде Ройтерс. Именно тя бе човекът, който задейства декларацията, приета с огромно мнозинство на 27 октомври. Анкета: 15% от каталунците вярват в независимостта Форкадел направила изявлението си пред Върховния съд в Мадрид. Тя и още петима доскорошни депутати се явиха пред институцията, за да отговарят на обвиненията в бунт и противодържавна дейност. за ролята им в обявяването на независимостта. Шестимата атакували член 155 от конституцията на Испания, задействан от централното правителство в Мадрид, и свели декларацията за независимост до нещо символично, уточнява в. \"Ел Мундо\". Признанието може да увеличи шансовете групата да бъде освободена. И така ще има възможност да участва в кампанията за предсрочните регионални избори на 21 декември. Напоследък започнаха да се появяват пукнатини сред самите каталунски сепаратисти, отбелязва Ройтерс. Демократичната европейска партия на Каталуня (ДЕПК) на сваления премиер Карлес Пучдемон, която е част от коалицията \"Заедно за \"да\", не успя да се разбере за обща листа на вота с Кандидатурата на народното единство (КНЕ). Белгия решава за Пучдемон на 17 ноември Испанският премиер Мариано Рахой разпусна регионалния парламент в Барселона, уволни Пучдемон и свика предсрочни избори в Каталуня на 21 декември. Това стана след приемането на декларацията за независимост. Тогава Карме Форкадел нарече действията на Рахой \"преврат\" и \"покушение срещу демокрацията\". Върховният съд трябва да реши дали тя и петимата каталунски депутати да останат в ареста, докато разследването срещу тях продължава, или да бъдат пуснати при определени условия. Същият съд реши днес за се заеме с други два случая срещу Форкадел и депутатите, които в момента са под юрисдикцията на Върховния съд в Каталуня. Това е намек, че магистратите искат да централизират в един съд всички законови процедури във връзка с обявяването на независимост. Отделно Върховният съд в Мадрид разглежда дело срещу осем доскорошни каталунски министри и лидерите на две сепаратистки движения, които са в ареста. съдията Кармен Ламела отхвърли искането на адвокатите те да бъдат пускани. Миналата седмица съдът в Мадрид издаде заповед за арест и на Карлес Пучдемон, който се скри в Белгия., както и срещу четирима негови министри, намираще се с него в тази страна. Председателят на Еврокомисията Жан-Клод Юнкер причини още едно разочарование днес на Пучдемон. От испанския град Саламанка, където е на посещение, Юнкер призова Европа да отхвърли всякакви форми на сепаратизъм. Белгия решава за Пучдемон на 17 ноември", "date": "2017.11.09", "title": "Отстъпление - каталунски лидери обявили независимостта само за символична"}
{"url": "http://clubz.bg/60495-da_bylgariq_i_dsb_eto_zashto_5000_lv_tavan_za_kesha_e_losha_ideq", "text": "Партиите \"Да, България\" и ДСБ/Нова република излязоха с обща позиция за подновената за кой ли път идея на властта плащанията в брой да бъдат ограничени до 5000 лв. Предложението е на Министерството на финансите и е \"скрито\" в преходните и заключителните разпоредби Закона за ДДС - редовна практика на ГЕРБ, а гласуването на първо четене мина вчера.  Това е пореден опит за сваляне на прага за кешови плащания на властта, който към момента е 10 000 лв. А само преди няколко месеца от ГЕРБ сами се отказаха от промяната - тогава внесена от депутати. Сега източникът е министерството на Владислав Горанов. Въпросът е дали този път идеята ще мине на второ четене или не - както е ставало винаги досега. Депутатите пак ограничават кешовите плащания до 5000 лв. ДСБ с резолюция: Заедно с \"Да, България\" и широк опозиционен съюз ДСБ с резолюция: Заедно с \"Да, България\" и широк опозиционен съюз", "date": "2017.11.09", "title": "\"Да, България\" и ДСБ: Ето защо 5000 лв. таван за кеша е лоша идея"}
{"url": "http://clubz.bg/60498-sauditska_arabiq_dyrji_pod_arest_livanskiq_premier", "text": "Ливан предполага, че подалият оставка премиер Саад ал Харири е задържан в Саудитска Арабия, предаде Ройтерс, като цитира правителствен източник в Бейрут. Харири обяви оттеглянето си в събота по време на посещението си в Рияд. Ливан смята да работи с други държави, за да гарантира връщането му в родината. Втори източник, близък до Харири, заяви, че властите в Саудитска Арабия са му наредили да подаде оставка и са го поставили под домашен арест. Трети източник, запознат със случая, пък твърди, че Рияд контролира и ограничава придвижването на Харири. Чистка - Саудитска Арабия арестува 11 принцове Интересното е, че ливанският премиер, който е сунит, е просаудитски настроен. Шокиращата му оставка, прочетена по телевизията от Саудитска Арабия, хвърли Страната на кедрите в дълбока политическа криза и я върна на фронтовата линия в регионалното съперничество между Рияд и Техеран. Саудитска Арабия и членове на движението \"Бъдеще\" на Саад Харири отричат твърденията, че той е под домашен арест. Ливанският премиер не е давал изявления, в които да опровергава, че придвижването му е ограничено. От Рияд той отпътува за един ден до ОАЕ, след което се завърна. От кабинета на Харири съобщиха, че днес той е приел френския посланик в Саудитска Арабия, а вчера се е срещнал с шефа на мисията на ЕС в кралството. А завчера е разговарял с временно управляващите посолствата на САЩ и Великобритания. Какво точно се случва в Саудитска Арабия От Саудитска Арабия изтъкват, че шиитското движение \"Хизбула\", което е част от оглавяваната от Харири правителствена коалиция, си \"присвоило\" политическата система в Ливан. В изявлението за оставката си Харири отправи нападки срещу Иран и \"Хизбула\" и ги обвини, че сеят вражда в арабските страни. Той допълни, че се страхува за живота си. Баща му Рафик ал Харири бе убит при бомбен атентат през 2005 г. И уточни, че Саад ал Харири продължава да бъде премиер на Ливан. Преди това други правителствени представители изтъкнаха, че оставката му не е приета от президента Мишел Аун. Държавният глава иска министър-председателят да се върне в Ливан и да обясни причините за обявяването на оставката си, преди той да вземе решение. Борба с корупцията или плъзгане към деспотизъм Оттеглянето на Харири, който е сред най-богатите бизнесмени в Ливан и има огромни инвестиции в Саудитска Арабия, съвпада с масови арести на саудитски принцове и бизнесмени, обвинени в корупция от престолонаследника принц Мохамед бин Салман. 11 принцове бяха арестувани на 5 ноември. Саудитска Арабия предупреди днес своите граждани да не пътуват за Ливан. А намиращите се в арабската република граждани на кралството бяха посъветвани да я напуснат възможно най-бързо. Официалната формулировка е \"поради обстоятелствата в Ливан\". Френският президент Еманюел Макрон ще отпътува още днес извънредно за Саудитска Арабия. Той обяви новината от ОАЕ, където е на посещение. Целта на внезапната визита е среща с престолонаследника Мохамед бин Салман и обсъждане на кризите в Ливан и Йемен. Какво точно се случва в Саудитска Арабия Борба с корупцията или плъзгане към деспотизъм", "date": "2017.11.09", "title": "Саудитска Арабия държи под арест ливанския премиер?"}
{"url": "http://clubz.bg/60491-bezraboticata_pada_zaplatite_rastat_%E2%80%9Esilno%E2%80%9C", "text": "Българската икономика ще продължи стабилния си растеж, воден главно от частното и публичното потребление и възстановяване на инвестициите, пише в публикуваната днес  . Парламентът прие бюджета на първо четене Тригодишната дефлация се обърнала в инфлация заради силното вътрешно търсене. Очаква се безработицата да продължи да пада, а заплатите силно да нараснат. Бюджетът на правителството се очаква да бъде балансиран и бавно да тръгне към излишък въпреки увеличаването на инвестициите и заплатите в публичния сектор. Растеж от 3,9% тази година, 3,8% догодина и 3,6% през 2019 г. прогнозира комисията. Тя отбелязва, че основен двигател на растежа ще бъде нарастващото вътрешно търсене, което ще измества износа и  ще стимулира нарастване на вноса. В идните две години към вътрешното търсене ще се прибави нарастване на инвестициите, тъй като усвояването на еврофондовете се ускорява към края на седемгодишния бюджетен период на ЕС (2014-2020 г.). Комиисията очаква до 2019 г. вносът да расте по-бързо от износа заради повишеното вътрешно потребление, откъдето излишъкът по текущата сметка на платежния баланс да изтънее от 3% на 2,4% и 2,3% през идните две години. Инфлацията ще расте бавно от 1% т.г. до 1,5% догодина и 1,6% през 2919 г., пише в прогнозата. Нарастването на потреблението и особено на инвестициите се очаква да обусловят нови намаления на безработицата – на 6,4% т.г. от 7,6% през миналата, на 6% догодина и 5,7% през 2019 г. Държавният бюджет ще се възползва от по-добрите икономически перспективи, по-високата събираемост на данъците и усвояването на еврофондовете, отбелязва прогнозата. Това ще позволи на правителството да балансира бюджета през тази и следващата година и да има излишък от 0,2% от БВП през 2019 г., предвижда комисията. Според нея повишаването на разходите за заплати и инвестиции в обществения сектор ще бъде за сметка на повишени приходи. Брюксел очаква и съотношението на български публичен дълг към БВП да намалее с близо 3 процентни пункта между тази година и 2019 г. - от 25,7% на 22,8%. Това тя отдава на „положителното въздействие на първичния излишък и на изплащането на дълг от около 2 процентни пункта от БВП от натрупани фискални резерви. Първичните излишъци и ниските лихвени плащания, предвидени за 2018 и 2020 г., се очаква да доведат до още по-голямо намаление на общия правителствен дълг“.", "date": "2017.11.09", "title": "Безработицата пада, заплатите растат „силно“"}
{"url": "http://clubz.bg/60482-rumen_radev_elektronnoto_glasuvane_e_predizvikatelstvo_no_ni_e_nujno", "text": "Много българи в чужбина са лишени от възможността да гласуват, затова трябва да работим усилено за дистанционно електронно гласуване. Това заяви президентът Румен Радев на международна конференция на тема \"осъзнати гласоподаватели в дигиталната епоха\". Той обаче отбеляза, че този вид вот има и свои проблеми и предизвикателства - да се защитят личните данни на гражданите, тайната и честността на вота. ЦИК прави симулации на електронно гласуване до края на годината За разлика от Радев, БСП - партията, която го издигна за президент - бе твърдо против електронното гласуване по време на последните промени в Изборния кодекс. Според левицата рискът от манипулация е твърде голям и няма система, която да гарантира ефективно тайната на вота. От левицата изтъкваха, че в много от топ демокрациите - Германия, Белгия, Холандия и други - бе експериментирано или въведено онлайн гласуване, но после е било отхвърлено. БСП поиска отмяна на приетото вече електронно гласуване Домакин на Международната конференция на Асоциацията на органите за управление на избори от Европа (АСЕЕЕО) е Централната избирателна комисия. Те в момента работят за провеждането на симулации на електронен вот, който ще бъде тестван на практика на следващите избори. Председателката на ЦИК Ивилина Василева отбеляза: Вицепремиерът Томислав Дончев също присъстваше на конференцията, като заяви, че трябва да няма никакво съмнение за достоверността на електронния вот. Например гласуването по постоянен адрес започва да губи смисъл като условие в закона, ако технологично можеш да гласувш от телефона си. БСП поиска отмяна на приетото вече електронно гласуване", "date": "2017.11.09", "title": "Румен Радев: Електронното гласуване е предизвикателство, но ни е нужно"}
{"url": "http://clubz.bg/60499-v_bylgariq_ne_se_li_kypete", "text": "Българинът Георги Мечкаров, бивш служител на \"Ситибанк\", води дело срещу работодателя си, което продължава две години и 9 месеца, съобщава БНР. Обвиненията са дискриминация на основата на произхода му като източноевропеец. Мечкаров твърди, че дискриминацията срещу източноевропейци е често срещано явление във Великобритания и че за първи път работник от източноевропейски произход е допуснат до трудов трибунал. Той обяснява, че се е решил на този ход, за да покаже, че източноевропейците трябва да знаят правата си и че са защитени от закона. Георги Мечкаров е бил вицепрезидент на отдел за транзакции с ценни книжа. Въпреки че е работил изключително съвестно по около 16 часа дневно и като специалист почти винаги е бил оценяван по най- високата скала, той обвинява ръководството в системна дискриминация на етническа основа. Обвиненията се отнасят за периода 2010-2013 година, времето, в което той е работил в \"Ситибанк\". Той твърди, че през цялото време му е било изтъквано по различни поводи, че нещата не са толкова прости като в България. Истинската криза настъпва през януари 2012 година, когато е понижен, а на негово място е назначен рускоговорящ служител, за когото банката заявила, че \"има опит, надвишаващ типа кредитиране в бакалии, одобряван в Източна Европа\". Подложен на голям стрес, Мечкаров продължава да работи, често оставайки в офиса и през нощта. Той твърди, че е отслабнал от 90 на 60 килограма от престоя си в банката. Една сутрин след като останал в офиса, негова началничка, минавайки покрай бюрото, му казала: \"В България не се ли къпете?\". След това след серия от съкращения в \"Ситибанк\" Мечкаров твърди, че същата негова ръководителка Катрин Пиер казала на висок глас:  . Според него това било насочено директно към него, защото в България има голямо ромско население. Мечкаров твърди още, че негово нововъведение е било присвоено от ръководството и то е направило всичко възможно да се отърве от него, съзирайки заплаха за постовете си. Той сам напуска банката през 2013 г. заради \"непрекъснати болки в корема\". По-късно лекарите му обясняват, че причината е стресът.  От \"Ситибанк\" отричат обвиненията на българина, но са му предложили 8300 паунда за извънсъдебно споразумение, той е отказал. Сега Мечкаров съди банката за щети на стойност 2,75 милиона паунда и изисква банката да извърши антидискриминационно обучение, за да не се случва подобно нещо на други източноевропейци. Кулминацията на делото ще бъде от 13 до 17 ноември, когато ще се гледа в трудов трибунал в Източен Лондон. В момента Георги Мечкаров е вицепрезидент на отдела за мениджмънт на кредитния риск в \"Морган Стенли\".", "date": "2017.11.09", "title": "\"В България не се ли къпете?\""}
{"url": "http://clubz.bg/60496-edinodushie_parlamentyt_otrqza_byudjetnite_iskaniq_na_sydebnata_vlast", "text": "С 0 гласа \"за\",  41 \"против\" и 180 \"въздържали се\" парламентът отхвърли проекта за бюджет на съдебната власт. Той бе представен пред депутатите лично от представляващия ВСС Боян Магдалинчев. Това се случва почти всяка година, като   Промените в Закона за съдебната власт обаче минаха без финансова обосновка - откъде ще се вземат парите. ВСС умува: как парите за рекламни материали станаха от 10 500 на 56 000 лв. Преди дни ВСС на свое заседание написа, че \"не съгласува\" предложената от Владислав Горанов макрорамка. Бюджетът на съдебната власт... Пак ли се задава крокодил? От финансовото министерство настояват парите да са от приходите на съдебната система,  Магистратите исат 39 млн. лв. допълнително към парите си. Те изтъкват, че не са предвидени пари за допълнително материално осигуряване, за задължителните индексации на заплатите и т.н. Пред депутатите Магдалинчев се аргументира, че при изготвянето на разчетите на бюджета на съдебната власт са използвани обективните потребности от числеността на магистратите и служителите в съдебната администрация и добави, че са предвидени допълнителни разходи, необходими за нормалното функциониране и осигуряващи бързо правораздаване и изграждане на информационните системи за реализиране на електронното правосъдие. Бюджетът на съдебната власт... Пак ли се задава крокодил?", "date": "2017.11.09", "title": "Единодушие: парламентът отряза бюджетните искания на съдебната власт"}
{"url": "http://clubz.bg/60494-prezidentyt_puska_bonusite_za_specsydii_i_prokurori", "text": "Спорните промени в Закона за съдебната власт са одобрени от президента Румен Радев и той е издал указ за публикуването им и влизането им в сила. Това става ясно от справка в утрешното съдържание на Държавен вестник. Промените са най-известни с това, че постановяват  за работещите в антикорупционните спецпрокуратура и съд, и съответстващите им апелативни инстанции. Предвидени са такива бонуси и за съдебните служители, където има огромно текучество и недостиг на подготвени кадри. ВСС си \"лае\", бонусите за спецмагистрати си вървят Проблемът, изтъкван от мнозина български и международни юристи - най-просто казано - е, че относно магистратите се създава привилигерована каста - останалите съдии могат да бъдат поощрявани, само по ясно описана в закона схема от изчисления на натовареност, приключени актове и пр. Докато за спецсъда се въвежда някакъв правилник, който тепърва ще бъде написан от ВСС. ВСС единодушно против 6 заплати бонус за спецпрокуратурата и съда Съставът на новия Висш съдебен съвет се изказа абсолютно едонодушно срещу спорното решение, а Цветинка Пашкунова - зам.председател на Етичната комисия на съдиите, ги нарече \"една неоснователна привилегия\". Защитниците на бонусите - сред които и ДПС, пък пламенно прокламираха, че съдиите, които ще борят корупцията, заслужават такива стимули. Не стана ясно защо години наред СГС - където бяха тези дела, не е бил обект на такова ласкаво отношение. Интересна бе съдбата на другото от \"възловите\" предложения на С него бе отнета възможността на ВСС да се произнася по отстраняването на магистрат - включително съдия, ако срещу него бъде образувано досъдебно производство. То ставаше автоматично. Така прокурорите, чиито актове подлежат на контрол от магистратите в черни тоги, можеха да \"опраскат\" на всякакво съмнително основание съдия за неопределено време. Т.е. - контролираният може да рестриктира контролиращия го орган. Кирилов пред Клуб Z: Внасяме предложението на Цачева за Закона за съдебната власт Срещу предложението се обяви дори Комисията за демокрация чрез право към ЕК, т. нар. Венецианска комисия. Министър Цецка Цачева (ГЕРБ) пък написа на Данаил Кирилов (ГЕРБ) писмо по повода. В крайна сметка бе даден \"заден ход\" на много съмнителното предложение. Преди утрешния факт, Румен Радев пък одобри и промените в НПК, които пратиха въпросните дела - според на деянието, в спецмагистратурите. То предстои да бъде атакувано от Общото събрание на съдиите от ВКС пред Конституционния съд на основание - че   ВСС единодушно против 6 заплати бонус за спецпрокуратурата и съда Кирилов пред Клуб Z: Внасяме предложението на Цачева за Закона за съдебната власт", "date": "2017.11.09", "title": "Президентът пуска бонусите за спецсъдии и прокурори"}
{"url": "http://clubz.bg/60501-oficialno_kiril_ananiev_e_predlojen_za_ministyr", "text": "Дългогодишният зам.-министър на финансите - главният бюджетар на републиката Кирил Ананиев, вече официално е предложен от правителството за министър на здравеопазването. Номинацията му е внесена от премиера Бойко Борисов в Народното събрание. Така той спази заявката наследникът на подалия оставка проф. Николай Петров да бъде обявен след приемането на бюджета за 2018 г. на първо четене. Очаква се и 10 ноември - тоест утре, да е гласуването в Народното събрание. Управляващите си избраха здравния министър, но не го казват (СНИМКИ)", "date": "2017.11.09", "title": "Официално: Кирил Ананиев е предложен за министър"}
{"url": "http://clubz.bg/60492-deputati_v_kiev_iskat_skysvane_na_otnosheniqta_s_rusiq", "text": "Група украински депутати предлагат скъсване на дипломатическите отношения с Русия, предаде агенция УНИАН. Поправката е внесена в законопроект за реинтегрирането на Донбас, който в момента се разглежда от Върховната Рада в Киев. Вносители са група депутати от политическата сила УКРОП - Украинско обединение на патриотите. Същевременно думата \"укроп\" на руски език означава \"копър\" и с нея руснаците наричат презрително украинците. Меркел: Санкциите срещу Русия ще паднат само ако Киев си върне Донбас Във внесената поправка се предвижда Украйна да скъса дипломатическите си отношения в Русия в срок до три месеца след влизането на закона в сила. Причината е, че става дума за страна агресор. Киев трябва също така да анулира всички споразумения и договори между двете държави и техните правителства. Законопроектът за реинтегрирането на Донбас бе одобрен на първо четене преди месец. Второто четене е насрочено за 17 ноември. В Москва смятат, че възможното скъсване на дипломатическите отношения ще навреди на интересите на гражданите и на двете страни и ще затрудни разрешаването на кризата в Донбас.", "date": "2017.11.09", "title": "Депутати в Киев искат скъсване на отношенията с Русия"}
{"url": "http://clubz.bg/60493-fenovete_na_neftohimik_kym_obshtina_burgas_vyrnete_ni_stadiona", "text": "Запалянковците на \"Нефтохимик\" подеха кампания Община Бургас да откупи стадион \"Лазур\" и да го предостави за ползване от отборите в морския град. Феновете излязоха с декларация, а също така използваха международен волейболен мач на \"Нафтата\" вчера, за да агитират за идеята си. Бургазлии явно са вдъхновени от почитателите на \"Спартак\" (Варна), които стигнаха до премиера Бойко Борисов, който разпореди общината в морската ни столица да си върне стадиона и да го предостави на \"соколите\". Държавата дори ще отпусне пари за ремонт. А в последните дни в средите на \"Нефтохимик\" - клуб и привърженици, правят много, за да привлекат вниманието върху себе си. Отборът има огромни финансови проблеми и крета във Втора лига. Общината е мажоритарен собственик на Нафтата, но отказва да отпуска повече средства. Имаше среща между шефове и треньори с общинари, на която не беше даден отговор какво е бъдещето на тима. В същото време \"Черноморец\", другият голям бургаски клуб, също е в много тежко положение. Той фалира и тръгна от най-ниските нива на родния футбол, като в момента мъжкият му отбор рита в \"А\" областната група на Бургас. Може би това е причината в декларацията си феновете на \"Нефтохимик\" да говорят за футбола в града като цяло и да визират \"бургаските отбори\", а не само техния. Независимо от враждата с \"Черноморец\". Няма да е чудно, ако се направят опити за обединение за каузата \"Лазур\". А казусът със стадион \"Лазур\" е много голям и сложен. През миналата година се заговори, че Митко Събев е готов да го продаде за 12 милиона лева. През настоящата се тиражираха слухове, че бизнесменът намалил цената почти двойно. Той отрече. Земята на арената не е на Събев, самото съоръжение пък е собственост на \"Петрол холдинг\", който е обявен в несъстоятелност. До момента Община Бургас не е обявявала намерение да реши проблема, още по-малко пък да купи стадиона. Съвсем реално е до месеци Бургас да остане без професионален футбол. Не че това ще реши всички проблеми, но ст. \"Лазур\" стои като паметник и не се използва. През лятото там домакинстваше \"Ботев\" (Пловдив) в Лига Европа. Както вървят нещата скоро и този казус ще бъде отнесен до премиера, проблемът е, че разрешаването му ще отнеме повече време и усилия, намесени са няколко страни.", "date": "2017.11.09", "title": "Феновете на \"Нефтохимик\" към Община Бургас: Върнете ни стадиона"}
{"url": "http://clubz.bg/60505-az_sym_debil_specialen_pozdrav_za_edin_deputat_video", "text": "Така пее в песента си \"Дебил\" руският певец Семьон Слепаков. Клипът стана популярен в българския фейсбук заради изказването през уикенда на депутата от БСП Иво Христов, че  .     \"Дебил\" много добре се римува с Кири́л, тъй като в руския вариант на името ударението е на последната сричка. По-нататък певецът споделя, че обича да пие, да пуши, да яде, да ходи по голяма нужда и да спи. Но мрази московчаните, \"педитата\", евреите и да чете. Човекът си има две гаджета, като и двете му \"пускат\", макар да е дебил. А брат му също е дебил и също се казва Кири́л, защото бащата на двамата също е дебил. \"Два дебила, два Кири́лла\" (\"Двама дебили, двама Кири́ловци\") - това е припевът. Следват строфи за приятелите и враговете на дебила Кири́л. И изповедта на лирическия герой, че след работа се прибира в къщи, яде невкусни ястия и пие евтин алкохол. Песента завършва с благодарност към \"мама и татко\", че са подарили на сина си толкова прекрасен живот.", "date": "2017.11.09", "title": "\"Аз съм дебил\" - специален поздрав за един депутат (ВИДЕО)"}
{"url": "http://clubz.bg/60500-debiliada_2017", "text": "Мачът за излизане от групите между ГЕРБ и БСП е изключително оспорван, като играчите дават всичко от себе си “на сто процента”, а някои и на повече. Коженото словесно кълбо подскача от студио в студио при посредствено съдийство от страна на водещите. Шумът от публиката обаче е толкова оглушителен, че до съзнанието ѝ достигат основно собствените ѝ фантазми и предразсъдъци.  – Антон Тодоров (ГЕРБ) с автогол от зоната на “празното столче”, предшестван от множество опасни ситуации, при които топката преминава на един суджук разстояние от вратата на ГЕРБ ; – На път към съблекалнята Тодоров неочаквано изравнява, като финтира Таско Ерменков (БСП) да плати 10 000 лева за дискриминационни думи, свързани с “роднини”, “мотика” и др.; : Делян Добрев от ГЕРБ си играе на къси пасове с кумицата и шурея си в опасна близост до собствената врата. Топката е отнета от бързоногото ляво крило Елена Йончева, която я прокарва през краката на стража на ГЕРБ, Цветан Цветанов. Капитанът Борисов е вън от себе си и изгонва Добрев, който обаче се връща почти от скамейката след неочакван вот на доверие от съотборниците си. Те настояват стратегията с късите пасове да се запази; Докато се радват, че са повели, и размахват свалените червени фланелки и шорти, БСП инкасират ответен шуробаджанашки гол при нахлуване в опразненото им поле през Каварна, Батак и други места. В отбора настава временен смут и за малко капитанът Корнелия Нинова да бъде бламирана на извънреден конгрес;  Коалиционният партньор на ГЕРБ Валери Симеонов извършва грубо нарушение в наказателното поле, последвано от реализирана отсъдена дузпа за обида към цяла една агитка (в смисъл, че имала инстинкти на улично куче);  Автогол на професор Иво Христов с красива парабола “падащ лист” чак от центъра на Ротари клуб, Раднево, комбиниран с размахване на среден пръст към публиката. Тъй като Христов не получава червен картон за действията си, от резервната скамейка в студиото влетява разлютената Десислава Атанасова (ГЕРБ), последвана от персоналния си пазач Александър Симов (БСП). Симов театрално пада за дузпа, обявявайки Христов за “модерен будител”. Атанасова за беда се подхлъзва на подхвърлена динена кора от Симов, на която е издълбан с чекийка неологизмът “АНТИСЕМИЗЪМ”. Двата плонжа завършват с шумен сблъсък, от който играчите излизат невредими. Агитката на ГЕРБ се ръководи вещо от Георги Харизанов. Хореографията му включва огромна фланелка на “Бистришките тигри”, на която пише: “Материалът не е лош - просто не е баш добър!”. Около фланелката обикаля професор Божидар Димитров, който незнайно защо вика: “Ние сме буболечка, а не мечка” и “България вярва само на големи цици!”. В обратна посока пък обикаля депутатът Георги Марков, който носи табела “На Борисов няма да му омръзнем! Да живее Виктор Орбан!”. Червеният сектор е излъчил доцент Мария Пиргова да изрисува ококорен плакат на професор Иво Христов в цял ръст с надпис – “Партията e права, дори когато съгреши! Христов тоже!” Напрежението нараства. Мачът продължава в изнервено темпо, въпреки че се преиграва вече за трети път.    ", "date": "2017.11.09", "title": "Дебилиада 2017"}
{"url": "http://clubz.bg/60504-bylgariq_sred_pionerite_na_evropejskata_otbrana", "text": "Двадесет държави членки ще подпишат в Брюксел идния понеделник нов отбранителен пакт, чиито двигатели  са Германия и Франция. Така нареченото   в областта на отбраната е може би най-голямата крачка напред, която ЕС прави в тази област от 1954 г., когато френското Национално събрание отхвърли тогавашния договор за европейска отбранителна общност. Сътрудничеството, което съществува като възможност в Договора от Лисабон, позволява на държавите, които желаят да участват в него, да поемат общи задачи в отбраната като развитие на въоръжения, инфраструктура и общи мисии. Водещите страни са Германия, Франция, Италия и Испания. България е между останалите 16. Един от възможните проекти е развитието на нов европейски изтребител. Официално началото на сътрудничеството ще бъде обявено на срещата на върха на ЕС през декември. Комитет от експерти от държавите членки днес отново не постигна необходимото мнозинство, за да продължи с предложените от Комисията пет години лиценза на химикала глифозат на европейския пазар. Глифозатът е активното вещество в хербицида „Раундъп“ на американския концерн „Монсанто“. Противниците му смятат, че е канцерогенен и ЕС трябва да  го забрани. Комисията замени първоначалното си предложение за десетгодишно продължение с петгодишно, но това пак не доведе до съгласие между правителствата. За петгодшния лиценз гласуваха Чехия, Дания, Естония, Ирландия, Испания, Финландия, Обединеното кралство, Швеция, Словения, Словакия, Холандия, Унгария, Латвия и Литва. Против бяха Белгия, Франция, Гърция, Хърватия, Италия, Кипър, Люксембург, Малта и Австрия. България, Германия, Полша, Португалия и Румъния се въздържаха. Европейските агенции по химикалите и по безопасността на храните смятат, че глифозатът не е вреден, докато Международната агенция по изледвания на рака смята, че той е „вероятно канцерогенен“. Ако ЕС забрани глифозата, това означава да забрани и вноса на храни третирани с него от трети страни както и да се изложи на риска от търговски дела от страна на производителя. Преговарящите от държавите членки и институциите постигнаха рано тази сутрин съгласие по реформата на европейската система за търговия с въглеродни емисии (ETS=Emission Trading System), съобщава „ЮроАктив“. Те приеха, че инсталации с емисии над 450 грама СО2 на киловатчас енергия няма да могат да получават финансиране от новосъздаден Модернизационен фонд. Мярката ще засегне най-замърсяващите ТЕЦ-ове на въглища. Изключение има за районните отоплителни ТЕЦ-ове в държави с БВП на глава от населението 30% по-ниско от средното за ЕС. Според „ИЮ обзървър“ това означава, че България и Румъния ще могат да ползват средства от фонда, но Полша няма да може. Лимитът на правата за емисии, купувани с разрешителни, ще се понижава с 2,2% годишно. 57% е делът на разрешителните, които ще се предлагат на търг. Американският милиардер и медиен магнат Майкъл Блумбърг обещава $50 млн. на международна кампания за затваряне на ТЕЦ-овете на въглища. Той съобщи това на световната климатична конференция COP-23 в Бон Германия. Блумбърг обеща други $64 милиона на американска кампания за същата цел, която постигна затварянето на половината от ТЕЦ-овете на въглища в САЩ от 2011 г. насам. Литва „ухажва“ еврокомисаря по бюджета Гюнтер Йотингер за допълнителни средства за затварянето на спряната и АЕЦ Игналина. Последните планове на страната предвиждат централата да бъде окончателно затворена през 2038 г., т.е. девет години след досега предвидения срок. ЕС е предвидил в бюджета си €1,5 млрд. за тази цел, но се оказва, че те са свършили и сега трябват още толкова пари. Европейската сметна палата критикува Литва, че използва финансирането за други цели, като например заплащане на персонал, а не за дейности по закриването. АЕЦ Игналина спря да произвежда електричество през 2004 г., когато Литва влезе в ЕС.", "date": "2017.11.09", "title": "България - сред пионерите на европейската отбрана"}
{"url": "http://clubz.bg/60506-glasuvano_postavqt_bronzovata_kyshta_mqstoto_na_mavzoleq", "text": "Столичният общински съвет е приел поставянето на художествената инсталация „Бронзовата къща“ на мястото на премахнатия мавзолей на Георги Димитров за периода януари-декември 2018 г. Предложението, докладвано от общинските съветници Малина Едрева, Силвия Христова, Стефан Марков и Прошко Прошков, е било прието с 44 гласа „за“, нула „против“ и 8 „въздържал се“. Въздържали са се съветниците от групата на БСП, съобщава \"Фокус\". Ден по-рано, на последното обсъждане на проекта в Столичната библиотека, скулпторът Пламен Деянофф разказа как се е родила идеята му за „Бронзовата къща“, как по целия свят вече има подобни гигантски абстрактни скулптури и какъв мост между културите, архитектурите, времената и народите е това произведение, което ще бъде с височина 10-11 метра. \"Бронзовата къща\", която скара София  е израз, който звучи странно, употребен във връзка с архитектурен проект – и вероятно това предизвика участник в обсъждането, арх. Шаханова, да попита къде е проектът на „Бронзовата къща“ и как Общинският съвет ще приеме това предложение без да е видял проекта на съоръжението? Арх. Бойка Къдрева от Общината отвърна, че все още никакво решение не е взимано и че всичко ще се направи, или няма да се направи, едва след представянето на проекта и евентуалното му одобрение. Според нея никакви законови разпоредби и правила за безопасност няма да бъдат пренебрегнати. Да има ли Бронзова къща на мястото на мавзолея? Той зададе и два от най-важните въпроси: дали преди да се пристъпи към подобни начинания, не е по-важно първо да се вземе архитектурно-градоустройствено решение за ролята на това историческо място на площад „Александър I“? И редно ли е в едно пространство, което още не е решено как ще се развива, да се инсталира една художествена творба?  „Бронзовата къща“ е скулптурна сграда – едновременно произведение на изкуството и функционален обект. Авторът, живеещия в Австрия български художник Пламен Деянофф, цитира различна височина на творбата при различните си участия – преди дни по Би Ти Ви спомена, че т.нар. къща ще се извисява на 10-14 м. Инсталацията ще бъде съставена от над 1000 масивни бронзови елемента, които според нейния създател препращат към силуети и орнаменти от българската архитектура. Инсталацията е подарък от австрийското правителство във връзка с председателството на Съвета на ЕС, което двете държави ще поделят догодина. Да има ли Бронзова къща на мястото на мавзолея?", "date": "2017.11.09", "title": "Гласувано: Поставят Бронзовата къща мястото на Мавзолея"}
{"url": "http://clubz.bg/60502-vzriv_sruti_cql_vhod_na_blok_v_rusiq_video", "text": "Взрив на газова бутилка срути цял вход на 9-етажен жилищен блок в руския град Ижевск, предаде Нюз.Ру. \n\t Под развалините може да са се оказали жителите на 32 апартамента. Възможно е да има десетки ранени. Не е изключено да се стигне и до жертви.   По-късно бе съобщено за поне двама загинали. На местопроизшествието незабавно пристигнали спасителни групи. Според непотвърдена информация в първия час след инцидента е изваден един човек е той е жив. Взривът станал в апартамент на първия етаж. На същия етаж се намира и детски образователен център. Засега не е ясно дали в момента на експлозията там е имало ученици. Ижевск е известен с това, че там се произвеждат знаменитите автомати \"Калашников\".", "date": "2017.11.09", "title": "Взрив срути цял вход на блок в Русия (ВИДЕО)"}
{"url": "http://clubz.bg/60508-bylgariq_tam_kydeto_se_budqt_lyvskite_syrca_video", "text": "Ултратриатлонът \"Лъвско сърце\" се проведе за втори път тази година - през септември 145 души се включиха в изтощителното състезание, включващо плуване, бягане и колоездене. Тази неделя, два месеца след състезанието, организаторите са готови със страхотно видео, показващо ключови моменти от триатлона, събрал професионални атлети и аматьори от общо 5 държави. Те преплуваха 3 километра в залива \"Перла\", натискаха педалите през 116 км от Странджа планина и тичаха 21 км през най-красивите гори на резервата \"Ропотамо\". 145 души отново показаха, че имат Лъвско сърце Тази година победителите бяха същите като миналата - Емил Стойнев с време 06:47:15 часа и Христина Козарева с 09:10:42 часа. Два месеца след състезанието обаче най-много се помнят участниците.  26 от 27 отбора успешно завършиха състезанието, а дамите посрамиха мъжете, като до една преминаха успешно маршрута. Организаторите от Сдружение \"Лъвско сърце\" и Община Приморско обещават да видим ултратриатлонът и догодина - с повече участници от цял свят. Ето и видеото:  ", "date": "2017.11.09", "title": "България - там, където се будят Лъвските сърца (ВИДЕО)"}
{"url": "http://clubz.bg/60509-kyde_e_bylgarskoto_obrazovanie_v_evropa_grafiki", "text": "В България се обръща по-сериозно внимание на приобщаващото образование. Органите планират да преразгледат модела на финансиране в училищното образование с цел повишаване на справедливостта (като се отпускат допълнителни средства за училищата в неравностойно положение) и качеството. Резултатите по отношение на основните умения по данни от PISA продължават да са едни от най-ниските в ЕС. Това пише в  на Европейската комисия в частта, която е за България. България продължава да изостава спрямо по-голямата част от средните стойности за ЕС по отделните индикатори в сферата на образованието. Неравенството остава големият проблем и цел за преодоляване в рамките на съюза.     И при трите изследвани предмета делът на учениците с ниски постижения остава един от най-високите в ЕС. През 2015 г. ниските резултати в България са около два пъти повече спрямо средните резултати за ЕС: 37,9 % спрямо 20,6 % по природни науки, 41,5 % спрямо 19,7 % по четене и 42,1 % спрямо 22,2 % по математика (ОИСР, 2016 г.). Това предполага, че социално-икономическият статус сам по себе си не може да обясни като цяло лошите резултати на България според PISA: поне също толкова важни са и факторите в системата на образованието, като учебни програми и преподаване. На този фон в специфични за държавата препоръки в рамките на европейския семестър през 2017 г. от Съвета на ЕС е отправен призив към България да увеличи предоставянето на качествено общо образование, по-специално за ромите. В тази връзка успешното внедряване на новите учебни програми, понастоящем за 1-2 клас и 5-6 клас, е от съществена важност. Делът на учениците с най-високи резултати в рамките на PISA - т. е. такива, които могат да решават сложни задачи, е нисък: 2,9 % по природни науки, 3,6 % по четене и 4,4 % по математика. Това говори за необходимост от засилване на върховите постижения, наред с повишаването на справедливостта. В рамките на PISA 2015 г. българските ученици показват едно от най-ниските нива на чувство за принадлежност към тяхното училище сред всички участващи държави, като голяма част от учениците посочват, че са отсъствали от училище в продължение на цял ден през предходната седмица. 9,1 % от българските ученици съобщават, че са били обект на тормоз най-малко по няколко пъти на месец, което се явява вторият най-висок дял сред държавите, участващи в PISA (ОИСР, 2016 г.). Започнал е процес на организиране на „иновативни училища“, в които пилотно да се прилагат иновативни методи на преподаване. Тези разходи представляват 4,0 % от БВП и са под средната стойност за ЕС - 4,9 %. Органите очакват през 2020 г. тези разходи да достигнат 4,3 % от БВП, което до голяма степен отразява повишаването на учителските заплати (Министерство на финансите, 2017 г.). Данните за 2015 г. показват, че разходите се повишават, особено за предучилищно и училищно образование. Тези инвестиции може да помогнат да се подобрят нивата на участие, както и да допринесат за напредъка в повишаването на качеството. В България инвестициите в образованието са увеличени също така като дял от публичните разходи (с 0,1 процентни пункта до 9,8 %), но остават под средните за ЕС (10,3 %) през 2015 г. България планира преразглеждане на модела на финансиране на училищата, за да спомогне за повишаването на справедливостта и на качеството. През последното десетилетие най-драстичният спад се наблюдава в средното образование (-30 %). Броят на учащите във висшето образование се увеличава до 2009 г., но оттогава започва да намалява. През последните пет години, за които има данни (2012— 2016 г.), общият брой на учащите намалява на всички нива, с изключение на началния етап на основното образование. Новата образователна структура води до реорганизация на училищната мрежа, по-специално малките училища в селските райони, като се набляга на борбата с отпадането от училище и на осигуряването на качествено образование. Предизвикателството е още по-голямо, тъй като е необходимо да се противодейства на застаряването на преподавателския състав. Обратно на общата тенденция в ЕС, делът на преждевременно напускащите училище (на възраст 18 - 24 години) се увеличава: 13,8 % през 2016 г. в сравнение с 10,7 % средно за ЕС. В този контекст ще се окаже трудно да бъде постигната националната цел от 11 %, заложена в стратегията „Европа 2020“, пише в доклада. Преждевременното напускане е много ниско в големите градове (2,8 %), но достига 15,8 % в по-малките градове и предградията и 30,3 % в селските райони. Големият брой на отпадащите всяка година се свързва със социално-икономически фактори, трудности от образователен характер и във все по-голяма степен — емигриране (факторът, на който се дължи повече от половината от броя на отпадналите). По места са сформирани местни екипи в рамките на механизъм за междуинституционално сътрудничество за подобряване на записването и задържането в училище. В 50 образователни институции в България пилотно се внедрява система за ранно предупреждение, с която се цели установяването на деца и ученици, изложени на риск от отпадане. Прилагат се също така различни мерки, финансирани от Европейския социален фонд (ЕСФ), които са насочени към учениците в неравностойно положение. При децата между 4 години и задължителната училищна възраст (7 години) то е  . Участието на ромски деца се повишава, но продължава да бъде ниско (66 % през 2016 г. в сравнение с 42 % през 2011 г. по данни на Агенцията на Европейския съюз за основните права (FRA, 2016 г.). Задължителното двегодишно предучилищно образование може да помогне да се гарантира равен старт за учениците в неравностойно положение, но данните за възрастовата група на 5-годишните (92,1 %) и на 6-годишните (86,9 %) показват, че участието в ОГДРВ не е всеобщо. В случай че бъде приложено изцяло, то би могло да окаже особено силно положително въздействие: в рамките на PISA 2015 г. 8 % от българските ученици са декларирали, че в домашна среда говорят на друг език. Разликата в резултатите на тази група и на онези, които говорят главно български в домашна среда, е много голяма (79 пункта при природните науки, което означава повече от 2 години обучение). В скорошно проучване е установено, че 67 % от ромите на възраст 18—24 години напускат училище преждевременно, като жените са изложени на непропорционално висок риск (77 % спрямо 57 % при мъжете). В сравнение с проучването на FRA от 2011 г., този показател донякъде се е подобрил (през 2011 г. ПНУ е 85 %), но продължава да е проблемен. 65 % от ромите на възраст 16—24 години не участват в никаква форма на заетост, образование и обучение, докато едва 26 % от ромите на възраст 20—64 години са декларирали, че извършват платен труд (FRA, 2016 г.)5 . Това предизвикателство допълнително се изостря от сегрегацията в образованието, която отчасти произтича от сегрегацията по мястото на живеене и неравномерното заселване на ромите в рамките на държавата. Сформирането на отделни паралелки на база на етнически произход е забранено по закон, но мониторингът продължава да бъде предизвикателство, включително поради затрудненията със събирането на данни на базата на етнически произход.             През 2015 г. почти 50 % от учителите са били на възраст над 50 години (45 % в началния етап на основното образование, 48 % в прогимназиалния етап на основното образование и 49 % в средното образование); 28 % са били на възраст 55 години или повече (съответно 22 %, 31 % и 31 %), което означава, че те ще се пенсионират през следващите няколко години7 . Дори и броят на учениците да намалява, големият брой пенсиониращи се учители все пак налага те да бъдат заместени. Важно е да се повиши първоначалното образование на учителите, за да се подкрепи реформата за приобщаващо образование. С цел повишаване на привлекателността на учителската кариера, сектор „Държавно управление“ е обявил планове за двойно увеличаване на заплатите на учителите до края на мандата си (2021 г.). През месец септември 2017 г. учителските заплати бяха увеличени с 15 %, отчитат в доклада.", "date": "2017.11.09", "title": "Къде е българското образование в Европа (ГРАФИКИ)"}
{"url": "http://clubz.bg/60503-nov_dvigatel_za_raketa_na_spacex_izbuhna", "text": "Новият двигател, който трябваше да задвижва ракетата на американската частна космическа компания SpaceX, се взриви, съобщи \"Вашингтон Пост\". Добрата новина е, че няма пострадали. Илон Мъск го направи: Falcon 9 се приземи върху платформа в морето (ВИДЕО) Merlin, както хората на Илон Мъск нарекоха тестовата машина, се е самовзривила и все още не е ясно защо. От компанията ще проведат детайлно разследване на причините за инцидента. Това обаче означава, че ще има забавяне на пускането на новия двигател в експлоатация. Междувременно от SpaceX съобщиха, че ще пуснат първата ракета носител Falcon Heavy до края на 2017-та. Тя обаче ще е далеч по-сложна като конструкция, което увеличава риска за неуспех на изстрелването, предупреди Мъск.", "date": "2017.11.09", "title": "Нов двигател за ракета на SpaceX избухна"}
{"url": "http://clubz.bg/60507-vitkov_i_micov_izbiratelqt_ni_nashoka_rqpata_no_ne_pomydrqhme", "text": "Това заяви лидерът на \"Глас народен\" Светльо Витков пред бТВ. Така той коментира процесите в десницата. И напомни, че битката между десните партии помага на ГЕРБ, БСП и ДПС. да управляват. И припомни, че патриотите са се обединили. Съратникът на Витков Венци Мицов заяви, че с повечето десни си говорят само през медиите. Той призова да се заровят томахавките и коментира, че \"чипът ни на десните е сделан в СССР Това каза още Мицов.", "date": "2017.11.09", "title": "Витков и Мицов: Избирателят ни нашока ряпата, но не помъдряхме"}
{"url": "http://clubz.bg/60497-organizirana_banda_e_strelqla_po_mito_ochite_v_slynchev_brqg", "text": "Специализираната прокуратура е внесла в спецсъда обвинителен акт срещу Божидар Кузманов - Божо Кравата, и деветима участници в ръководена от него организирана престъпна група, съобщават от държавното обвинение. Бандата ще отговаря за   и е действала в районите на Слънчев бряг, Несебър и Банско. Как Очите излиза на вечеря в Слънчев бряг: бронежилетка, мечове, брадви, палки и ножове През юни 2016 г. сравнително неизвестният на обществеността дотогава Божо Кравата влезе в криминалните хроники, след като пред десетки чуждестранни туристи на Слънчев бряг се завърза истинска кървава престрелка между него и бригадата на Митьо Очите. Димитър Желязков прескочи трапа по чудо, но един от близките му Александър Ангелов бе убит на място. Тогавашният главен секретар на МВР Георги Костов се изказа живописно на място, че се касае за спор за \"паркоместа\". Два месеца след стрелбата за \"паркоместа\": Слънцето и Мазния - първи поемат към съда Не така смята спецпрокуратурата: Митьо Очите: Отидох да хапна, влязох с пурата си, те почнаха да стрелят Прокуратурата напомня, че обвинителния акт се основава както на събраните веществени доказателства, така и на заключенията на над 30 съдебни експертизи и на показанията на 121 свидетели. Повечето участници в групата бяха задържани на 8 юни 2016 г. след стрелбата в ресторант „4 You“. Тогава Кузманов се укри и бе обявен за общодържавно издирване. Задържан бе на 19 октомври 2016 г., след като се предаде в Областната дирекция на МВР във Велико Търново. На 20 октомври 2016 г. Специализираната прокуратура му повдигна обвинение като ръководител на престъпната група. ВСС отстрани от работа \"следователя на Митьо Очите\" Около случая се заговори открито в националните медии за куп зависимости на магистрати и полицейски шефове с едната или другата банда, но се мина само с отстраняване от работа на един следовател. Предстои насрочване на съдебно заседание в Специализирания наказателен съд. Два месеца след стрелбата за \"паркоместа\": Слънцето и Мазния - първи поемат към съда Митьо Очите: Отидох да хапна, влязох с пурата си, те почнаха да стрелят ВСС отстрани от работа \"следователя на Митьо Очите\"", "date": "2017.11.09", "title": "Организирана банда е стреляла по Митьо Очите в Слънчев бряг"}
{"url": "http://clubz.bg/60513-valeri_simeonov_likuva_za_sydebno_reshenie_sreshtu_bmf", "text": "Това написа вицепремиера Валери Симеонов в туитът тази вечер.          Преди време той обяви нещо като война на Българския морски флот, поиска разваляне на приватизационния договор, сезира и прокуратурата по случая. Причината - компанията поиска и получи от арбитражния съд към БТПП решение, според което има \"стопанска непоносимост\" и няма причина държавата да търси неустойки от приватизатора за неизпълнение на приватизационния договор. Решението на арбитража \"спасяваше\" компанията от 55 млн. лв. неустойки.  Валери Симеонов сезира прокуратурата за приватизацията на БМФ Приватизацията на 70% от капитала на БМФ приключи през август 2008 г. Сделка е сключена с германско-българския консорциум \"Кей Джи маритайм шипинг\" за 440 млн. лв.  Купувачът се сдобива с общ тонаж от търговски кораби 1 394 753 DWT (дедуейт). В срок от 10 години от подписването на договора за приватизация компанията на Кирил Домусчиев се задължава да инвестира 779,88 млн. лв., като вложенията трябва да са в кораби. За плавателните съдове купувачът се ангажира за срок от десет години след подписването на договора да поддържа средногодишно общ тонаж на корабите на дружеството (включително чрез дъщерните дружества) не по-малък от 1 300 000 DWT.  През юли м.г. „Кей Джи маритайм шипинг\" подава искова молба до Арбитражния съд при Българската търговско-промишлена палата с искане да се променят някои от условията на приватизационния договор. Мотивът - настъпила \"стопанска непоносимост\", заради която не могат да бъдат  две от условията в договора за приватизация - изискването БМФ да разполага с определен тонаж кораби, както и да поддържа определен плавателен състав. Арбитражът уважава искането на компанията-приватизатор. Агенцията за приватизация и следприватизационен контрол обаче подава искова молба срещу арбитражното решение. Сега състав на Върховният касационен съд е отменил това решение, ако съдим по изявленията на вицепремиера в туитър. Свързаната с Домусчиев компания е осъдена да плати 2,2 млн. лв. държавна такса. Според министъра на икономиката Емил Караниколов обаче (той бивш шеф на Агенцията за приватизация и е в кабинета от квотата на \"Обединените патриоти\", един от лидерите на обединението е именно Симеонов - б.р.) няма законово основание за прекратяване на приватизационния договор, защото контролът по сделката ще приключи догодина. Караниколов заяви това през юни, когато започна и офанзивата на вицепремиера срещу компанията на Кирил Домусчиев. Емил Караниколов: Няма основание за прекратяване на договора за БМФ   Емил Караниколов: Няма основание за прекратяване на договора за БМФ", "date": "2017.11.09", "title": "Валери Симеонов ликува за съдебно решение срещу БМФ"}
{"url": "http://clubz.bg/60510-gyrnevski_bsp_ne_moje_da_preglytne_che_borisov_pecheli_tri_pyti", "text": "Това заяви днес пред БНТ депутатът от ГЕРБ Спас Гърневски. Бившият кмет на Пловдив коментира изказа на политиците, като главната тема отново бяха думите на червения депутат Иво Христов, че \"80 на сто от българското население са дебилни\". Водещата отбеляза, че Борисов е говорил за \"лош материал\" и е казвал \"и аз съм прост\". На което Гърневски отвърна, че още на втория ден след третата победа на ГЕРБ е започнала конфронтация. Езикът на реваншизма проговорил още от първата минута. Соцдепутат: Червената армия спаси евреите, а 80% от населението е дебилно Спас Гърневски смята, че Иво Христов няма да подаде оставката, която бе поискана от ГЕРБ. И продължи: Той припомни, че не е член на ГЕРБ, а е от гражданската квота. Но допълни, че тази партия отстоява неговите ценности - европейските. Гърневски към БСП: \"Фашист\" е по-малка обида от \"комунист\" На въпрос как политиците комуникират с хората Гърневски даде следния отговор: След което отново се захвана с Иво Христов: Екскметът на Пловдив изтъкна, че когато в ГЕРБ някой направи гаф, бива отстраняван. И накрая Гърневски отново нападна БСП. Причина бе въпрос дали бюджетът за 2018 г. ще бъде прекроен, преди да бъде приет. Гърневски към БСП: \"Фашист\" е по-малка обида от \"комунист\"", "date": "2017.11.09", "title": "Гърневски: БСП не може да преглътне, че Борисов печели три пъти"}
{"url": "http://clubz.bg/60511-i_charli_shijn_obvinen_v_seks_s_momche", "text": "Чарли Шийн стана поредният холивудски актьор, обвинен в сексуални посегателства. При това с 31-годишно закъснение. Близък на покойния канадски актьор Кори Хейм сподели пред в. \"Нешънъл инкуайърър\", че през 1986 г. той имал сексуални контакти с Шийн. Тогава Хейм бил едва 13-годишен. Контактите между двамата станали по време на снимките на филма \"Лукас\". Източникът твърди, че Кори Хейм му разказал как след като връзката била консумирана, Шийн охладнял към него и го изоставил. Когато Кори потърсил звездата, той не проявил интерес. В договора на Уайнстийн – ценоразпис за секс тормоз Кевин Спейси създавал \"отровна атмосфера\" на снимките на \"Къща от карти\" Дъстин Хофман обвинен, че сексуално е тормозил 17-годишна Думите на приятеля на Хейм били потвърдени от близък до Шийн. Според този източник Шийн признал, че бил интимен с Хейм, но твърдял, че било по взаимно съгласие. Канадският актьор почина през 2010 г. от пневмония. Чарли Шийн категорично отрече обвиненията срещу него. Новите разкрития идват на фона на скандалите, разтърсили Холивуд през последния месец. Сексуалният тормоз - добре познат и в европейските институции Първо няколко актриси обвиниха прадуцента Харви Уайнстийн в изнасилване или посегателство. Следващата жертва бе Кевин Спейси. Той бе обвинен в секс с непълнолетни и му се наложи да признае публично, че е гей. Кевин Спейси изрязан от вече готов филм на Ридли Скот Последва обвинение в секстормоз срещу Дъстин Хофман. Кевин Спейси създавал \"отровна атмосфера\" на снимките на \"Къща от карти\" Дъстин Хофман обвинен, че сексуално е тормозил 17-годишна Сексуалният тормоз - добре познат и в европейските институции Кевин Спейси изрязан от вече готов филм на Ридли Скот", "date": "2017.11.09", "title": "И Чарли Шийн обвинен в секс с момче"}
