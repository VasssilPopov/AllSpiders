{"url": "http://clubz.bg/77774-nahluva_stud_ot_chetvyrtyk_snqg", "text": "През нощта над страната ще има разкъсана облачност, по-значителна главно над Дунавската равнина. Вятърът ще се ориентира от запад-югозапад и ще бъде слаб. Минимални температури между минус 5° и 0°, в София около минус 4°. Утре вятърът ще се ориентира от запад-северозапад и ще се усили, в Дунавската равнина временно до силен. Облачността ще е разкъсана, но след обяд ще започне да се увеличава и през нощта срещу четвъртък в западните райони ще превалява сняг. Максимални температури между 4° и 9°, в София около 4°. Това съобщава агенция „Фокус“, цитирайки дежурния синоптик Христо Христов от Националния институт по метеорология и хидрология. Над Черноморието ще има значителна висока облачност. Ще духа умерен западен вятър. Максимални температури 6° - 7°. Температурата на морската вода е 7°-8°. Вълнението на морето ще бъде 2 бала. Над планините ще има променлива облачност, по-късно през деня вече значителна и на места ще има превалявания от сняг. Ще духа умерен северозападен вятър. Максимална температура на 1200 минус 1 - 0°, на 2000 метра - около минус 7°.  Времето ще е облачно, още през нощта срещу четвъртък от югозапад ще започнат валежи от сняг, които през деня ще обхванат по-голямата част от страната. Температурите бързо и значително ще се понижат и преобладаващите максимални ще бъдат между минус 1° и 4°. В петък от север валежите ще започнат да спират, най-късно в Рило-Родопската област и югозападните райони. Ще остане ветровито. Застудяването ще продължи. В събота над по-голямата част от страната облачността временно ще се разкъса. Вятърът ще отслабне.  , максимални – между минус 5° и 0°.", "date": "2019.01.01", "title": "Нахлува студ. От четвъртък - сняг"}
{"url": "http://clubz.bg/77768-djon_lenyn_ni_jelae_mirna_2019_g_stouns_gledat_s_nadejda_napred", "text": "Ще кажете - чудесно, изпълнено с оптимизъм и вяра в бъдещето пожелание. Така е - особено, когато групата се кава \"Ролинг Стоунс\" и е създадена през 1962 г. В Туитър обаче всичко е възможно. Включително и класическото хипарско пожелание Peace and Love, с което ни сгрява... покойният от 1980 г. Джон Ленън. Също в туитър песничка пее другият \"бийтъл\", който вече не е сред нас - Джордж Харисън. Отделна подробност е, че и двата профила имат верификация, че са автентични. Мир и любов ни заръчва и (сякаш вечно) живият Ринго Стар. Добро технологично постижение за човек, роден на 7 юли 1940 г. По-речовит, но и оптимист е сър Пол Макартни. Казвайки, че не всички политически фронтове днес нещата потръгват, той отбелязва:     В типичния дух на \"скромност\", който ги вадее в последните десетилетия, \"Металика\" са решили да туитнат... себе си. С автоцитат поздравяват и U2 - 'All is quiet on New Year’s Day….’   Роджър Уотърс използва дори този повод, за да спомене Ивицата Газа и да напомни, че докато той е \"добре нахранен\" и не е жаден, неговите \"братя и сестри биват изклани\".    това пише легендарният басист на \"Гънс енд Роузес\" Дъф Маккаган. Самите \"Гънс\" честитят с причудливи картинки.   , сериозен е лидерът на \"Кисс\" Пол Стенли.      яки са от \"Мотли Крю\".  ", "date": "2019.01.01", "title": "Джон Ленън ни желае мирна 2019 г., \"Стоунс\" гледат с надежда напред"}
{"url": "http://clubz.bg/77769-izvadiha_jivo_bebe_izpod_ruhnal_blok_v_rusiq_video_snimki", "text": "Спасители откриха живо 10-месечно бебе под руините на срутилия се вчера сутринта блок в Магнитогорск. Губернаторът на Челябинска област съобщи, че спасителните екипи чули бебешки плач. Бебето е оцеляло при температура от минус 25 градуса, защото е било в добре завито в креватчето си. Настанено е в реанимацията на местната болница. Жертвите след взрива в Челябинск са четири (ВИДЕО) Броят на загиналите при частичното срутване след взрив на газ в жилищна сграда в руския град Магнитогорск достигна 8. 35 души са в неизвестност, но търсенето на оцелели беше прекратено заради опасност от срутване на сградата. Експлозията станала в понеделник сутринта в апартамент на втория етаж. Чул се силен взрив, всичко се разтресло. Ударната вълна била толкова силна, че избила стените и на съседните входове. В злополучния блок живеят повече от 1100 души. Взривът нанесъл щети на 48 от общо 600 апартамента.    ", "date": "2019.01.01", "title": "Извадиха живо бебе изпод рухнал блок в Русия (ВИДЕО СНИМКИ)"}
{"url": "http://clubz.bg/77659-dps_provejda_vyzroditelen_proces_nad_bylgarskata_demokraciq", "text": "В края на всяка година ДПС отбепязва годишнината от едно от най-тъжните събития в новата българска история - т.нар.   Така бе и в края на 2018 г. Споменът за смяната на имената на българските турци и мюсюлмани от БКП продължава да бъде основен инструмент за политическа консолидация на електората от страна на ДПС. България, 1984: когато снегът почервеня от кръв Същевременно обаче движението продължава да провежда един друг възродителен процес - над българската демокрация. Депесарският възродителен процес не подменя името на демокрацията ни. Подменя обаче нейната същност. Възродителият процес над българската демокрация доведе до там, че у нас   А то е първото условие, за да твърдим, че режимът на управление е демократичен. У нас има институция - тази на главния прокурор, - която е над всички закони и не може да бъде контролирана от друго място, освен от сараите в Бояна. Възродителният процес над българската демокрация доведе до там, че у нас   особено що се касае до медиите. 2/3 от тези медии или са собственост, или се контролират от Делян Пеевски, формално депутат от ДПС. Тази партия твърди, че е в опозиция, но медиите на Пеевски са изключително добре настроени към правителството. Възродителният процес над българската демокрация доведе до там, че   защото ДПС винаги е във властта. Понякога пред кулисите - с БСП, понякога зад кулисите - с ГЕРБ  Неслучайно почетният председател на ДПС Ахмед Доган се държи като държавен глава и в края на всяка година  Полага му се - в крайна сметка именно той управлява държавата, независимо коя партия формално е спечелила изборите. Възродителният процес над българската демокрация доведе до това, че у нас   Именно ДПС бе основен инициатор на законодателството, чрез което може да се отнема имущество на невинни и да се задържат хора за 48 часа, без за това да бъдат уведомени техните близки. Едва ли някой наистина вярва, че това законодателство ще служи за борба с корупцията и тероризма, както твърдят от ДПС и партньорите им от ГЕРБ. По-скоро то ще бъде насочено срещу всеки, дръзнал да се противопостави на възродителния процес над демокрацията, провеждан от сараите. В крайна сметка всички сатрапи са обречени на политическа гибел. Дори и в България, където хората са доста по-търпеливи спрямо тях. Колкото по-сериозни са пораженията от възродителния процес над българската демокрация обаче, толкова по-трудно ще бъде тяхното отстраняване.", "date": "2019.01.01", "title": "ДПС провежда възродителен процес над българската демокрация"}
{"url": "http://clubz.bg/77770-ninova_2019_shte_byde_prelomna_2019_e_godina_za_smeli_resheniq", "text": "Това написа в профила си във фейсбук Корнелия Нинова – председател на БСП. „Вярвам, че тя носи края на статуквото и промяна към по-добро за българите, за България и за Европа. В основата на тази промяна ще бъде всеки един от нас. Защото сме свободни и силни хора, които милеем за българщината, борим се за правата си и тачим семейството си. Пожелавам ви здраве, лична реализация, сили и вяра, че ще променим живота си. Бъдете уважавани в обществото и обичани от близки и приятели. На добър час през новата 2019 г.“, пожелава още Нинова. \n\t", "date": "2019.01.01", "title": "Нинова: \"2019 ще бъде преломна. 2019 е година за смели решения\""}
{"url": "http://clubz.bg/77773-federer_i_shvejcariq_specheliha_sreshtu_serina_i_sasht", "text": "Двамата най-успели в съвременния тенис - Серина Уилямс и Роджър Федерер, за първи път се изправиха един срещу друг на корта. Това стана в мача за \"Хопмън къп\" между Швейцария и САЩ в Пърт, Австралия. Победата с 2:1 е за европейците. В мача на смесени двойки Белинда Бенчич и Федерер спечелиха с 4:2, 4:3 (5:3) срещу Уилямс и Франсис Тиафо. Преди това Маестрото и Серина (и двамата са на по 37 г.) надиграха съперниците си на сингъл. Двамата рекордьори по титли от Големия шлем имат общо 43 триумфа в \"оупън\" ерата. Комбинирано 621 седмици са били на върха на световните ранглисти. Преди решителната среща на смесени двойки швейцарецът нямаше никакви проблеми срещу Тиафо - 6:4, 6:1, докато за Серина задачата срещу Бенчич бе по-трудно изпълнена - 4:6, 6:4, 6:3. А турнирът продължава - финалът е в събота. Швейцария ще играе срещу Гърция, а САЩ - срещу Великобритания.", "date": "2019.01.01", "title": "Федерер и Швейцария спечелиха срещу Серина и САЩ"}
{"url": "http://clubz.bg/77507-ivan_byrnev_ne_byrzaj_ne_byrzaj", "text": "Свободата е да мога да продължавам да върша това, което обичам. Имам много примери, които мога да дам, но си давам сметка, че една от големите ми свободи е, когато съм на сцената. Защото там по изключително чист и наситен начин усещам, че героят ми, съединен с моето аз, по начертан от драматурга и режисьора път вървим към нещо, за което си заслужава да умреш. Това е свободата – тази точка, която гониш и докато извървиш, трябва да увлечеш и хората около теб – публиката. Още по-готино е, когато го правиш и с колеги на сцената, и след представление, когато пушим зад сцената да си кажем: „Абе, какво става?“ И се събират няколко енергии като полет на гълъби. Един да хвръкне и всички тръгват с него, като някакъв полъх в душата ти. Много често ние сами сме си виновни, че сме несвободни. Хванали сме за шлифера някого или нещо, което все ни спира. Несвободата са всички неща, които те спират. Като започнеш от най-битовите. Аз съм свободен актьор и избирам своите роли, но като ги избирам, не значи, че ако избера една роля, няма да правя нищо друго цяла година. Изведнъж така се натрупват, денят започва с репетиция от 10 до 14 часа, след това пътувам няколко часа за представление, играя вечерта, после пак пътувам, за да се прибера у дома, а на другия ден съм на снимки. Претрупаността на ангажиментите и умората понякога те притискат просто да избуташ едно представление. Това е като маратон – тичаш и ако падаш, си дотук... Другите продължават. Ние гърмим постоянно. Правена ми е операция на гласните струни. Когато бях по-млад, толкова се хвърлях, а и без нужната техника за това. Бях се уплашил много. „Паданията“ са от този тип. Често телата ни не издържат. Някои с още по-чувствителна психика избиват в най-различни посоки като злоупотреба с алкохол. Това е човешка професия със свръхнатоварване. Все се шегувам, че във ВИТИЗ никой не ни е казвал пред какво се изправяме. И ако някой беше казал: „Ванка, ако имаше възможност да разбереш, щеше ли да избереш друго“, ами... май пак нямаше да избера друго. Тази обреченост е особена, тя кореспондира и с героите в „Годо“. Те все се джавкат, все се мразят... „Махни се, не мога да те гледам!“ Искат да се махнат един от друг и пак се събират в крайна сметка. Защото един без друг не могат. Но в крайна сметка спасението е персонално. Там не пускат за ръка, там един по един пускат и те разглеждат целия. Не сме направени да вървим заедно. Аз разбирам тази реплика в контекста на това, че спасението е лично. Иначе, разбира се, ние сме социални животни, не можем сами. Създадени сме от Господ по този начин – ето мъжа, хайде и жената за дружка да му е. Да си изливат енергиите един друг. Аз съм от поколение, което е захванало от онази система и едва ли не след като се смени цялостно, ние дълго време живяхме и вярвахме, че е по-добре. Вече съм увреден, защото съм видял и по-големи ограничения. До 18-ата си година съм живял в тази система и има спомен от нея. Така наречената ни демократична система, която дава свобода на гражданите или поне парадира с това, в сравнение със старата направо си е цвете. Обаче сега наблюдавам сина ми, който расте, и виждам всички плюсове и минуси на днешното ни общество през него. И най-вече негативите, защото реагираме най-много на тях. Образователната система преди беше съвсем друга... Никога не съм се чувствал така дали заради професията или образованието, което имам. Никого нямаш право да обвиняваш за това докъде си стигнал и на какво ниво си. Разбира се, че ми е е мъчно, че на фона на Европа и света толкова ни няма. Вижте Европейската филмова академия, която раздава най-престижните европейски награди в киното. Нашият представител за филм тази година в конкурса е „Ага“. В един момент виждаш, че никога, никога, никога, а имахме добри филми през годините, дори в номинациите няма да влязат. Защото нямаме лоби, защото сме никои. Нашата пуста нация е талантлива, обаче като че ли нещо ни липсва да имаме европейски и световен мащаб. Не мога да разбера какво е. „Не може да се откине“, както се казва. Вероятно и аз като един българин с ниско самочувствие си казвам: „Ех, защо не можем!“ Сигурно нямаме достатъчно увереност и сила. Селски е и манталитетът ни сами да се дърпаме назад. Но колкото бавно и полека повече живеем в Европа, независимо че винаги сме били в нея, толкова повече ни трябва време да престанем да говорим така. Виждам, че нещата ще се случат. Аз не съм глупак да си мисля, че нещата тук са чудни, но вярвам, че ще бъде по-добре за нашите деца. Да стъпят и да бъдат без този комплекс на изгубено поколение. Най-малкото е, че ние губим енергия да мислим за онова, което е било. Но трябва да се помни, за да не се допускат грешки, да не се живее наивно, затова вярвам, че не е възможно да не стане по-добре. Вярвам, че в областта на киното и театъра има какво да се случи. Отпускането на по-малко пари за повече проекти, за да има възможност да тръгнат, а след това да търсят останалото финансиране, има смисъл. Годината, в която това беше направено за нискобюджетни продукции, имаше бум от филми, които ходиха по фестивали и взеха награди. Спряха го и това блокира този подем. Подкрепата за повече независими театри също е добра посока. Не може да си останат само няколко мастодонта, които каквото и да направят, си имат осигурена публика, дават им някакви парици, а за другите: „Абе, мрете в нищета.“ Не може да се прави компромис с качеството, което се наблюдава доста често в  различни постановки, които се играят из страната, които са принудени заради правилото – субсидия за продаден билет. Признавам, и аз участвам в постановки на театри извън София, но компромиси с качеството никога не правя! Даже не мога да си представя да играя роли, в които не влагам себе си, или да са толкова различни от мен. Със сигурност позицията, която имам като човек в живота, я вкарвам в ролята, иначе тя би била куха. Ако ти не се въвлечеш като човек, не може зрителят после да ти повярва. И „Посоки“, и „Урок“ са от филмите, които са живи, зрителят непрекъснато те следва и е до теб. Въобще не можеше да си позволиш да играеш някой друг, да го няма и Иван вътре. Ако играеш просто роля, това веднага отблъсква. Това ми се е случвало. Играех в постановката „Чайка“ на Коко Азарян. Изпълнявах ролята на учителя Медведенко през 2007 г., когато бяха протестите и на учителите. Аз тогава имах малка епизодична роля, нищо че Коко така направи, че присъствах безмълвно непрекъснато на сцената. Моят учител Медведенко, ако го четеш, ще ти се стори лековат, егоист, непрекъснато говори за себе си, а другите за него реагират: „О, моля ти се.“ „Знаете ли, добре ще е да се опише в пиеса как живеем ние, учителите, и после да се изиграе на сцена… Трудно, трудно живеем!“, казваше той, като отстояваше позицията на учителя в едно богато общество. И публиката аплодираше в този момент. Хората бяха толкова наелектризирани, а аз и моят герой бяхме изразители на тяхната позиция. Още в студентските ми години във ВИТИЗ говорехме, че има три типа актьорски изпълнения. Ти, човекът Иван в дадените обстоятелства. Второто, по-висше, е пълното превъплъщение – пак съм аз, но така съм хванал елементи на героя, че не можеш да ме познаеш. А третата е превъплъщение, роля, говориш от името на героя, но се чувства много силно и твоята гражданска позиция. Когато е гостувал в България Висоцки с „Хамлет“, всички са ходили да го гледат, защото докато играе, всяка дума, всяко изречение лъха зверски на неговото несъгласие и болка. Да, зверски: как ни изглеждат улиците, настилките, табелите, маркировките. Аз много пътувам с кола и това ме влудява. Какви са тези винетки, колко време ги плащаме, какви са тези пътища. Това е нещо, което всеки ден виждам. Бих извикал „Оставка!“ и за тези, които карат сина ми да носи тази раница, която и майка му не може да вдигне. За тези, които карат децата ни с тези меки хрущяли да се гънат под тези тежести. Не бързай, не бързай. ---", "date": "2019.01.01", "title": "Иван Бърнев: Не бързай, не бързай"}
{"url": "http://clubz.bg/77771-mej_nova_imigracionna_sistema_osnovana_na_umeniqta_za_da_zamenim_svobodata_na_dvijenie", "text": "Обединеното кралство ще отвори нова глава от историята си във връзка с предстоящото оттегляне от Европейския съюз, заяви в понеделник в празнична реч британската премиерка Тереза Мей преди Нова година. Текстът на празничната й реч беше разпространен от нейния офис, предава TACC, цитирана от \"Фокус\". В изказването си тя не пропусна да защити споразумението с ЕС, което беше критикувано от нейните съпартийци и опоненти и което скоро ще бъдe представено за разглеждане от Камарата на общините. Мей също така отбеляза, че този документ отразява стремежите на британците, заявени на националния референдум през 2016 г. за прекратяване на членството в ЕС. Мей обеща, че парламентарната подкрепа за споразумението ще позволи на правителството да съсредоточи енергията си върху укрепването на националната икономика и отварянето на нови пазари за британските компании. Премиерът добави, че това ще създаде нови работни места и нови бизнес възможности, ще ускори строителството на нови жилища, за да се доближи до постигането на целта да се осигури на всяко семейство собствен дом или апартамент, да постигнат рекордни инвестиции в сектора на здравеопазването и да се трансформира в посока на по-голяма достъпност образователната система. В същото време Мей призна, че „референдумът за 2016 г. обостря различията” в британското общество, причинени от напълно различна визия за по-нататъшните отношения на страната с континентална Европа. Според премиера 2018 г. ще влезе в историята на Великобритания като време на рекордно ниски нива на безработица и бедност, както и първия многогодишен период, в който публичният дълг е намалял. \"П,ез тази година Обединеното кралство е постигнало много. Заетостта е на рекордно високо ниво, първият устойчив спад в нашия дълг започна в рамките на живота на цяло поколение, а броят на хората, живеещи в абсолютна бедност, е рекордно нисък\", каза ръководителката на британското правителство.", "date": "2019.01.01", "title": "Мей: \"Нова имиграционна система, основана на уменията, за да заменим свободата на движение\""}
{"url": "http://clubz.bg/77763-blizo_600_dushi_v_pirogov_za_praznichnata_nosht", "text": "Изключително натоварено бе дежурство в „Пирогов“. Това съобщи на брифинг говорителят на УМБАЛСМ „Н.И.Пирогов“ Мария Пойразова, цитирана от агенция „Фокус“. \"Пирогов\": трима са с ампутирани пръсти заради пиратки По думите на Пойразова близо 600 души са преминали през спешното отделение на лечебното заведение в новогодишната нощ. Най-натоварено е било дежурството за   тъй като доста от преминалите през „Пирогов“ през нощта са пострадали след употреба на пиратки. От лечебното заведение отчитат, че през   са преминали по-малко пациенти в сравнение с минали години, но не са липсвали и такива. Двама мъже на около 60 години и две непълнолетни момичета остават за лечение в токсикологията, заради прекомерна употреба на алкохол. Д-р Кремена Йорданова пък поясни, че 5 души, пострадали от пиротехнически изделия, са били хоспитализирани през нощта, като четирима от тях остават в лечебното заведение. Най-тежкият случай е на 16-годишно момче, което е загубило част от третия си пръст.", "date": "2019.01.01", "title": "Близо 600 души в \"Пирогов\" за празничната нощ"}
{"url": "http://clubz.bg/77765-kola_se_vrqza_sred_praznuvashti_v_tokio_9_dushi_sa_raneni", "text": "Девет души бяха ранени от млад мъж, умишлено врязал колата си сред празнуващи Нова година на улица в Токио, преди да бъде задържан, предаде Франс прес. Един от пострадалите е в тежко състояние.  21-годишният японец Кадзухиро Кусакабе дошъл от Осака в японската столица с намерение да убива хора. Нападението е извършено десет минути след полунощ местно време на пълната с бутици улица \"Такешита\", смятана за център на младежта и модата в Япония. Улицата се намира в популярния туристически квартал \"Хараджуку\" близо до храма \"Мейджи\" в центъра на Токио. Един студент е пострадал тежко и е приет в болница, където е бил опериран, съобщи полицейски говорител. Според телевизия Ен Ейч Кей Кусакабе първо заявил в полицията, че е извършил терористичен акт, но след това казал, че нападението му било \"ответна мярка на смъртното наказание\", отбелязва Ройтерс, цитирана от БТА. В колата на нападателя е открит бидон с керосин. Кусакабе е арестуван за опит за убийство.", "date": "2019.01.01", "title": "Кола се вряза сред празнуващи в Токио, 9 души са ранени"}
{"url": "http://clubz.bg/77758-da_spasqvam_vsqko_dete_koeto_trygne_kym_propastta", "text": "Днес се навършват 100 години от рождението на американския писател  . Роден е на 1 януари 1919 г. в Ню Йорк. Баща му е евреин от литовски произход и е успешен предприемач. Майка му е имала шотландска и ирландска кръв, припомня БТА. Още като ученик Селинджър участва в списването на училищен вестник. После учи във военно училище в Пенсилвания. След това учи в Нюйоркския университет в педагогическия факултет, по-специално с насоченост  По настояване на баща си обаче зарязва университета и започва да изучава производството на месни изделия в Австрия и Полша. През 1938 г. обаче отказва да продължи семейния бизнес и година след това постъпва в Колежа за общообразователни предмети на Колумбийския университет. През този период пише активно разкази. През Втората световна война е призован в армията през 1942 г. Озовава се в контраразузнаването. Участва в разнородни операции като десанта в Нормандия, освобождаването на редица концентрационни лагери и др. По време на войната не спира да пише и работи по романа си \"Спасителят в ръжта\", донесъл му световна слава през 1951 г. Според \"Тайм\" творбата влиза в списъка на 100-те най-добри англоезични романа на всички времена. Селинджър почина в дома си на 27 януари 2010 г., на 92 години. Днес ви предлагаме да си припомните може би най-емблематичната", "date": "2019.01.01", "title": "Да спасявам всяко дете, което тръгне към пропастта..."}
{"url": "http://clubz.bg/77764-borisov_za_2019_g_rekordno_golqm_byudjet_s_ryst_na_bvp_pensii_i_zaplati", "text": "Премиерът Бойко Борисов поздрави българите за новата 2019-а година. В  обръщение на профила си във фейсбук той написа, че е изминала една дълга година, изпълнена с много предизвикателства. Премиерът отбелязва, че България за първи път пое председателството на Съвета на Европейския съюз.  Той допълва, че в сила влиза рекордно голям държавен бюджет с ръст на БВП, пенсии, заплати, като особено внимание се отделя на образованието и на хората в неравностойно положение.      ", "date": "2019.01.01", "title": "Борисов за 2019 г.: Рекордно голям бюджет с ръст на БВП, пенсии и заплати"}
{"url": "http://clubz.bg/77766-sasht_i_izrael_napusnaha_yunesko", "text": "С настъпването на Новата година САЩ и Израел прекратиха официално членството си в ЮНЕСКО - агенцията на ООН за образование, наука и култура - с аргумента, че тя заема антиизраелски позиции, предаде АП. „Гардиън“: Ски курорт в България ще разруши наследство на ЮНЕСКО, казват от WWF Вашингтон спря финансирането си за ЮНЕСКО, след като през 2011 г. организацията прие Палестина за свой член. През октомври 2017 г. администрацията на Доналд Тръмп и премиерът на Израел обявиха, че техните страни ще напуснат ЮНЕСКО. САЩ напускат ЮНЕСКО САЩ настояват за основни реформи в тази агенция на ООН, която е най-известна с програмата си за опазване на културното наследство и традициите в света. Ирина Бокова напуска ЮНЕСКО, от утре избират наследника ѝ Два мандата - от 2009 и 2013 г. неин генерален директор беше българката Ирина Бокова  САЩ напускат ЮНЕСКО Ирина Бокова напуска ЮНЕСКО, от утре избират наследника ѝ", "date": "2019.01.01", "title": "САЩ и Израел напуснаха  ЮНЕСКО"}
{"url": "http://clubz.bg/77767-aparat_na_nasa_vleze_v_orbita_okolo_asteroid", "text": "Космическият апарат ОЗИРИС-РЕКС на НАСА влезе в орбита около астероида Бену, предаде Асошиейтед прес. Бену се намира на 110 милиона километра от Земята и е най-малкото небесно тяло, в чиято орбита навлиза космически апарат - с обиколка от едва 500 м. Долният сегмент на ОЗИРИС-РЕКС отстои на едва 1,6 километра от повърхността на астероида, което е друг рекорд. Космическият апарат има за цел да вземе проби от Бену през 2020 г. и да ги донесе на Земята през 2023 г.", "date": "2019.01.01", "title": "Апарат на НАСА влезе в орбита около астероид"}
{"url": "http://clubz.bg/77759-kim_gotov_na_sreshta_s_trymp_no_moje_da_potyrsi_i_nov_pyt", "text": "Севернокорейският лидер Ким Чен Ун обяви, че решимостта му за пълна денуклеаризация остава непроменена, но може да се наложи да потърси \"нов път\", ако САЩ продължат да искат едностранни действия от КНДР, предаде Ройтерс. \n\tКим заяви в новогодишно обръщение, че ще има по-бърз напредък към денуклеаризация, ако САЩ предприемат съответни действия. \n\tТой каза, че е готов отново да се срещне с американския президент Доналд Тръмп по всяко време, за да бъдат постигнати резултати, които международната общност би приветствала. \n\tПо думите му обаче Северна Корея не би имала \"друг избор, освен да потърси нов път, за да защити своя суверенитет\", ако САЩ \"погрешно преценят търпението на нейния народ, насила й наложат нещо и упражняват санкции и натиск, без да спазват обещание, което са дали пред целия свят\". Тръмп: Влюбени сме с Ким Чен Ун Ким призова Южна Корея да спре съвместните военни учения със САЩ и каза, че на Корейския полуостров не трябва да бъдат разполагани стратегически военни активи. \n\tИзявлението му вероятно ще засили нарастващия скептицизъм за това дали КНДР възнамерява да се откаже от програмата си за ядрени оръжия. \n\tНа среща през юни Ким и Тръмп обещаха да работят за денуклеаризация и да изградят \"траен и стабилен\" мирен режим, но оттогава не е постигнат особен напредък, а сателитни снимки показват продължаваща дейност в ядрени и ракетни обекти в Северна Корея, пише БТА.", "date": "2019.01.01", "title": "Ким готов на среща с Тръмп, но може да потърси и \"нов път\""}
{"url": "http://clubz.bg/77749-rumen_radev_primirihme_se_sys_zastoq_i_bezvremieto_video", "text": "Примирихме се със застоя и безвремието, с липсата на цели и реформи. Това заяви в новогодишното си обръщение президентът Румен Радев и призова да надмогнем егоизма и страха си, за да се обединим в името на справедливостта, законността, суверенитета и просветеното бъдеще. Радев припомни, че някои от сънародниците ни са загубили близки през отминалата година, други са в чужбина, далече от дома си, трети отново посрещат празника в недоимък. „Когато отваряме сърцата си и подаваме ръка на слабите, получаваме от тях повече сила и смисъл, отколкото им даваме“, каза още президентът. \n\t", "date": "2019.01.01", "title": "Румен Радев: Примирихме се със застоя и безвремието (ВИДЕО)"}
{"url": "http://clubz.bg/77760-sluchaqt_yuliq_krysteva_intelektualkata_i_ds", "text": "Защо наследството на комунистическата диктатура в България е релевантно и днес? Защо си струва и 28 години след края на комунизма в Европа да инвестираме в историческото преосмисляне на миналото? В Германия парламентът назначи през 2016 година експертна комисия, която трябваше да реши бъдещето на Комисията за разкриване на архивите на Щази. Накрая бе решено всичко да се запази както си е било.  А в България в политическия дневен ред редовно влиза въпросът за закриването на Комисията по досиетата, макар тя да е далеч по-малка, а издръжката ѝ - несравнимо по-скромна от тази в Германия. Този въпрос се повдига било то от представители на бившия режим, които по икономически, политически или патриотични причини не желаят да се говори за престъпленията на комунизма, било от технократите, които не желаят да влагат средства в осветляването на историческото минало. През 2018 година на бял свят излезе един особено показателен случай, който би могъл да даде отговор на въпроса за преосмислянето на комунистическата диктатура - с френската интелектуалка от български произход Юлия Кръстева. През пролетта на 2018 г. Комисията по досиетата огласи резултата от проверката, на която, съгласно съществуващия закон, Юлия Кръстева трябваше да бъде подложена като член на редколегията на \"Литературен вестник\". Този резултат разбуни духовете както в България, така и във Франция, Германия, Швейцария и САЩ. През 1971/72 г. Юлия Кръстева е заведена като секретен сътрудник на Първо главно управление на Държавна сигурност под кодовото име \"Сабина\". По онова време тя работи в Париж и се движи в кръговете на леви интелектуалци, литератори и философи. В тези години тя се насочва към постмодерната философия, феминизма и критиката на властта и капитализма. Една лява интелектуалка с критично отношение към властта, една феминистка е действала в услуга на заклетите български комунисти?! Възможно ли е това? Този въпрос предизвика огромен международен интерес към миналото на Юлия Кръстева. Как е възможно една представителка на авангардните западни интелектуалци, разбиващи закостенелите философски и обществени структури, да е сътрудничела на глупавия и брутален апарат на Държавна сигурност? Досието на Кръстева не дава отговор на всички тези въпроси. То показва обаче, че българските тайни служби установяват контакт с Кръстева чрез представител на българското посолство в Париж и проверяват произхода и семейството ѝ. Кръстева е категоризирана като \"политически благонадеждна\" и в протоколите от разговорите е записано, че тя е наясно със секретния характер на тези срещи и се е съгласила да разговаря с офицерите от ДС. Още през 1972 г., три години след първия контакт с Кръстева, връзката със секретния сътрудник \"Сабина\" е замразена. Причината е, че тя заема промаоистка позиция точно по времето, когато Съветският съюз е в конфликт с Китай на Мао. Донесенията на секретния сътрудник \"Сабина\" не са твърде впечатляващи. Няколко срещи и телефонни разговора, в които тя информира за актуалните насоки в светската мисъл, за няколко пътувания до Палестина и за политически събития. Няма доноси срещу интелектуалци, няма предателства - само безвредни информации, които могат да се прочетат във вестниците. Досието не разкрива също така мотива за сътрудничеството на \"Сабина\" с тайните служби. Признаци за изнудване или някакви финансови облаги няма. В досието \"Сабина\" са налице доста празноти: липсват например заявка за завербуване, доклад за извършена вербовка или пък план за изпълнение на заданието. Подобни документи са били задължителна част от досиетата на ДС. А това, че в случая \"Сабина\" такива липсват, показва, че впоследствие те вероятно са били унищожени. Години след като контактите със \"Сабина\" са били всъщност прекъснати, досието е останало \"действащо\" и не е било предадено на архив. След като е архивирано, за последен път е било гледано от оперативни работници през 1991 година. За причината могат да се правят само предположения. Ако Кръстева не беше международно известна интелектуалка, целият случай със секретния сътрудник \"Сабина\" щеше да е маловажен - включително за Западна Европа и САЩ. Компромисът и кокетирането, които Кръстева явно допуска спрямо българския режим, предизвикват обаче огромно недоумение. От една страна да критикуваш властта, а от друга да водиш разговори с репресивния апарат на ДС - това просто не се връзва! Публичните изяви на Кръстева след огласяването на досието не допринесоха за изясняване на случая. Първоначално тя запази мълчание, след това изцяло отрече. Заяви, че не е разговаряла и не е сътрудничила на ДС. Нещо повече - Кръстева постави случая в контекста на феминисткия дебат #MeToo и го свърза с друг актуален дебат - за \"Fake News\": цялата история е една конструкция, една измислена история, с която бивши хора от бившата ДС искали да ѝ навредят. Досието било фалшификация и целият дебат представлявал кампания за дискредитиране на името ѝ, заяви Кръстева. Подобни обяснения са добре познати. Неведнъж бивши поддръжници на системата, за които е огласявано, че са били извънщатни сътрудници на ДС, са твърдели, че това е измислица. И винаги са могли да разчитат на широкото обществено недоверие, което произтича от продължилите години наред манипулации с все още недостъпните през 1990-те години досиета. Само че с прилагането на Закона за досиетата от 2007 г. и с дейността на Комисията по досиетата вече няма причина да се следват подобни \"обяснения\". В правно отношение случаят е ясен. Различните случаи показват, че нито Законът за досиетата, нито Комисията по досиетата са перфектни. Но те са най-добре функциониращите механизми за преосмисляне на комунистическото минало в България. Случаят \"Юлия Кръстева\" още веднъж показва, че историческото преосмисляне и дебатите за отношението към наследството на комунизма все още не са приключили. И да се водят подобни дебати е изцяло в духа на демокрацията. За това са нужни институции и правни регламенти, които подлежат на промени, но по същество остават стабилни като конструкция. Юлия Кръстева и секретната сътрудничка \"Сабина\" ясно показват защо тези въпроси са остро актуални и днес. ", "date": "2019.01.01", "title": "Случаят \"Юлия Кръстева\" - интелектуалката и ДС"}
{"url": "http://clubz.bg/77761-ot_dnes_e_vinetki_danyk_za_stari_koli_po_visok_staj_za_pensiq_560_lv_zaplata", "text": "Новата 2019 г. носи промени в редица сфери на обществения живот. Ето и някои от най-важните, обобщени от \"Фокус\": Бюджет 2019 В сила влиза Бюджетът за 2019 г. Планираните приходи са в размер на 25.6 млрд. лв., а 23.1 млрд. от тях трябва да са от данъци. Разходите са в размер на 13.3 млрд. лв., като най-много от тях ще отидат за заплати – 5.1 млрд. лв. 80 млн. лв. са предвидени за предотвратяване и преодоляване на последиците от бедствия. Общините ще могат да разчитат на трансфери в размер на 3.7 млрд. лв. Приоритетите на Бюджет 2019 са социалната политика, образованието, отбраната и политиката по доходите. В сферата на социалната политика са предвидени 40.4 млн. лв. допълнително. Минималната работна заплата от 510 лв. става 560 лв. Размерът ѝ ще се повиши с 9,8% в сравнение с изминалата година, като за целта са отпуснати 1 млрд. лв. Минималната работна часова заплата ще бъде 3,37 лв. Предвидено е минималната заплата да продължи да се увеличава административно - на 610 лв. от 2020 г. и на 650 лв. от 2021 г. Максималният осигурителен доход се вдига от 2600 на 3000 лв. Минималният месечен размер на осигурителния доход за самоосигуряващи се за 2019 г. ще бъде 560 лв. при 510 лв. през 2018 г. През 2019 г. жените ще се пенсионират на навършени 61 г. 4 м. и осигурителен стаж от 35 г. 8 м. Увеличението е с по два месеца. Мъжете ще се пенсионират при навършени 64 г. 2 м., като увеличението е с 1 месец. Осигурителният им стаж ще трябва да бъде 38 г. 8 м., което е с 2 месеца повече в сравнение с 2018 г. Стойността на всяка година осигурителен стаж във формулата за изчисляване на пенсиите се увеличава от 1.169 на 1.2. Този коефициент ще се прилага при изчисляването на размерите на новите пенсии, които ще се отпускат. Заплатите на педагогическите специалисти се увеличават с не по-малко от 20% от 1 януари 2019 година. Минималната основна работна заплата за директор на училище, детска градина и обслужващо звено става 1140 лв., на заместник-директор - 1065 лв., на педагогически специалисти - учител, ръководител ИКТ, логопед, психолог, педагогически съветник, корепетитор, хореограф, ресурсен учител, педагог, възпитател, рехабилитатор на слуха и говора, треньор по вид спорт - 920 лв., на старши учител и старши възпитател - 955 лв. И на главен учител и главен възпитател - 1005 лв. Предвидени са 39 млн. лева за увеличение на индивидуалните основни работни заплати на непедагогически персонал и съответните разходи за осигурителните им вноски за сметка на работодателя. От 1 януари 2019 г. месечните възнаграждения на военнослужещите ще се определят от длъжността и присвоеното военно звание. Промяната се налага, за да има справедливо определяне на заплащането за различните длъжности в обхвата на едно и също военно звание. С промяната в заплащането се цели оптимизиране на възможностите за попълване на длъжности, за които се изисква допълнителен образователен ценз, квалификация, професионален опит. Според Министерството на отбраната това е стъпка към преодоляване на недокомплекта във въоръжените сили. С промените ще има по-големи разлики във възнагражденията на отделните категории военнослужещи, като стимул за по-качествено изпълнение на функционалните задължения и за повишаване на квалификацията. Националният институт по метеорология и хидрология (НИМХ) излиза от Българската академия на науките с цялото си имущество и в пълен състав. След 57 г. в Академията на 1 януари 2019 г. НИМХ става самостоятелно юридическо лице с бюджет в рамките на бюджета на Министерството на образованието и науката. НИМХ ще продължи да бъде националната хидрометеорологична служба на Република България. От 1 януари 2019 г. всички хора с трайни увреждания, които са над 18 години, ще имат право на нов вид месечна финансова подкрепа. Размерът на финансовата подкрепа ще зависи от степента на увреждане и ще се определя и актуализира спрямо линията на бедност в България, определена с Постановление на Министерския съвет за съответната година. За 2019 г. линията на бедност в България е 348 лв. Очакванията са, че такава финансова подкрепа ще се получава от над 600 000 души – с около 100 000 повече в сравнение с тези, които до 2018 г. са получавали добавки за социална интеграция. Най-висок размер на финансова подкрепа ще получават хората с над 90% степен на увреждане с определена чужда помощ, които получават социална пенсия за инвалидност. За тази група новият вид месечна помощ през 2019 г. ще е 57% от линията на бедност, което прави 198,36 лв. От 1 януари 2019 г. държавата отпуска семейна помощ на децата без право на наследствена пенсия, с един или двама починали родители. Тя ще се предоставя на другия родител или на настойника/попечителя, който отглежда детето. Родителят или настойникът трябва да живеят постоянно в страната. За да получават новата семейна помощ, децата трябва да посещават редовно детска градина или училище. Те ще я получават до завършване на средно образование, но не повече от 20-годишна възраст. Според разчетите 5600 деца ще могат да се възползват от новата социална помощ. 2900 от тях ще получават помощта със сигурност. Останалите 2700 ще могат да изберат дали да им се отпуска наследствена пенсия, или новата социална помощ. 4 млн. лева допълнително ще са необходими в бюджета за следващата година за изплащане на предлаганата помощ. Отпуснатите до края на 2018 г. персонални пенсии ще продължават да се изплащат. От 1 януари 2019 г. природният газ поскъпва с 3,51%, като не се очаква това да се отрази на крайната цена на топлата вода и парното. В 26 населени места цената на водата ще поскъпне с до 10 на сто. Електронните винетки влизат в сила окончателно от 1 януари 2019 г., като с това се отменят и разпоредбите за издаване на хартиени винетки. Също от 1 януари се активира и смесената електронна система за различните категории автомобили на база време и на база изминато разстояние. Винетна такса за ползване на платената републиканска пътна мрежа ще заплащат собствениците или ползвателите на автомобилите с обща технически допустима максимална маса до 3,5 тона и над 3,5 тона. Това е такса за изминато разстояние. От 1 януари 2019 г. водачите на моторни превозни средства до 3.5 т. ще могат да ползват и уикенд винетка. Тя ще струва 10 лв. и ще важи от 12.00 ч. в петък до 23.59 ч. в неделя. От 1 януари 2019 г. собствениците на стари автомобили ще плащат по-висок данък. Данъкът върху леките и товарните автомобили с маса не повече от 3,5 тона ще се определя по нова формула, която включва два компонента – имуществен и екологичен. Имущественият компонент включва мощността на двигателя и годината на производство, а екологичният определя в каква степен автомобилът замърсява околната среда. Това ще увеличи данъците на по-старите коли с около 30%. За товарните автомобили с маса от 3,5 до 12 тона данъкът ще се определя в размер от 10 до 30 лева за всеки започнати 750 кг. товароносимост. От 1 януари 2019 г. Изпълнителната агенция по трансплантации и Изпълнителна агенция \"Медицински одит\" се сливат в нова Агенция „Медицински надзор“. Тя ще бъде второстепенен разпоредител с бюджет към Министерството на здравеопазването, който ще осъществява регулиране и контрол на медицинските дейности. Агенцията ще осъществява функциите по контрол на трансплантациите на органи, тъкани и клетки, както и качеството на медицинското обслужване в лечебните заведения. Спазването на правата на пациентите също ще бъде обект на проверка от новата структура, а в правомощията ѝ влизат и дейности по откриване и предотвратяване на корупционни прояви и практики в болниците. Като функции на Агенцията ще преминат и осъществяваните до момента от отделните регионални здравни инспекции административни производства по регистрация на лечебните заведения за извънболнична помощ и хосписите. Първият работен ден за 2019 година е 2 януари. Денят след Нова година ще бъде почивен. Покрай официалния празник 3 март ще почиваме и на 4 март. За Великден, който се пада на 28 април, ще почиваме от 26 април (петък) до 29 април (понеделник), включително. Почивни ще бъдат и Денят на труда – 1 май (сряда), и Гергьовден - 6 май (понеделник). Няма да работим и на Деня на българската просвета и култура 24 май (петък) и на 6 септември (петък) - Денят на Съединението. За Деня на независимостта ще почиваме на 22 и 23 септември (неделя и понеделник). Ще празнуваме Коледа три дни - от 24 до 26 декември, които се падат във вторник, сряда и четвъртък.", "date": "2019.01.01", "title": "От днес: е-винетки, данък за стари коли, по-висок стаж за пенсия, 560 лв. заплата"}
{"url": "http://clubz.bg/77762-koj_dade_11_000_leva_za_4_noshtuvki_vyv_velingrad", "text": "11 000 лева за 4 нощувки в луксозен апартамент 200 квадрата поиска хотел във Велинград. Цената включва блюда със сьомга, еленово месо и луксозни спа процедури. И хотелът намери желаещи, съобщава бТВ в свой обобщаващ материал за новогодишните резервации. Само за шоупрограмата за Нова година друг петзвезден хотел е платил 70 хиляди лева. Всики курорти бяха пълни за новогодишната нощ, допълва телевизията.  . 5-звездните хотели по морето също са пълни, а най-луксозните апартаменти са резервирани за празника още преди година. Подобна е тенденцията и в курортите във вътрешността на страната като Велинград. Клиентите са предимно хора от бизнеса с доходи над средните, които освен изтънчена обстановка получават и шоупрограма с топизпълнители. Това обобщават от Института за анализи и оценки в туризма. Риба в 7-степенно меню и изненади се предлагаха в база на брега на морето в Поморие. В Царево пък   но с приспособления за незабравимо прекарване край камината, очакваше празнична компания.  И по-евтините бази са вдигнали цените за празника средно с 10 на сто. Заради зимните неволи с магистрала „Тракия” през последните две години, празнуващите край морето вече са предимно от Бургас и Варна.", "date": "2019.01.01", "title": "Кой даде 11 000 лева за 4 нощувки във Велинград"}
{"url": "http://clubz.bg/77757-imate_mahmurluk_technosti_mazno_i_pot_sa_mu_cakata", "text": "Посрещането на Нова година неизменно е съпътствано от веселие и вдигане на наздравици. Нерядко обаче обърнатите питиета идват в повече на празнуващите. Експерти от Abacus Foods, цитирани от в. \"Дейли експрес\", препоръчват няколко бързи и лесни средства за справяне с последиците от прекаляването с алкохола, предава БТА. Състоянието, известно като махмурлук, е резултат от обезводняване, причинено от прекомерна употреба на алкохол. Прекаляването с напитките може да доведе и до електролитен дисбаланс, който според някои проучвания играе скромна роля в това колко е лош махмурлукът. Как най-бързо и лесно да се справим с последиците от обръщането на повече чашки, без да ни се налага да посягаме към аспирина? За успешно справяне с махмурлука е изключително важно да се приемат повече течности, по възможност съдържащи електролити - минерална вода, кокосова вода, спортни напитки.  Сънят остава едно от най-добрите възстановителни средства. Докато човек спи, органите му получават възможността да \"отдъхнат\" и да се възстановят. При махмурлук черният дроб се труди здраво, за да разгради алкохола, и сънят подпомага естественото му изцеление. Джинджифилът е отлично средство срещу съпътстващите махмурлука гадене и повръщане. За целта експертите препоръчват чай с парченце пресен джинджифил.  Изпотяването чрез тренировка или гореща вана помага на лимфната система да се освободи от токсините в тялото. Бъдете внимателни със сауната обаче, тъй като прекомерното потене може да ви обезводни още повече и да понижи кръвното налягане.  Ако сте решили да обърнете някое и друго питие, е оправдано преди това да си \"подложите\" с мазна пица или пържени картофи. Допълнителните мазнини в червата помагат да се забави усвояването на алкохола. Експертите напомнят също, че не е добре да се пие на празен стомах.  Фруктозата съдейства да се ускори метаболизмът на алкохола. За да си я набавите, хапвайте плодове, препоръчват специалистите.", "date": "2019.01.01", "title": "Имате махмурлук? Течности, мазно и пот са му цаката"}
