{"url": "http://clubz.bg/76162-buldozeri_rushat_mafiotski_vili_v_rim", "text": "Италианската полиция започна разрушаването на осем вили, построени незаконно в предградие на Рим от известния с насилието и вкуса си към кича мафиотски клан от ромски произход Казамоника, предаде Франс прес, цитирана от БТА. Построените без разрешително вили се намират в квартал Куадраро, в източната част на столицата. Вчера от тях бяха принудително изведени техните около 30 обитатели.  \n\tВ операцията участват над 600 полицаи.", "date": "2018.11.21", "title": "Булдозери рушат мафиотски вили в Рим"}
{"url": "http://clubz.bg/76123-nov_opit_za_regulaciq_pri_mediite_tozi_pyt_za_dostavchicite_na_televiziq", "text": "Нов опит за регулация в сектора медии, разпространение на електронни медии и авторско право - с това са се захванали група депутати от ГЕРБ. Става дума за промени в Закона за авторското право, а оттам - по любимата на ГЕРБ схема с преходните и заключителните разпоредби - в Закона за електронните съобщения.  Новите текстове имат два акцента - нова регулация за доставчиците на медии и нова възможност за заплащане, ако на публично място - например заведения, се използва медийно съдържание.  Броят на абонатите, с които разпространителите на радио и телевизия имат сключен договор за доставка на медийно съдържание, вече няма да е търговска тайна. Това ще стане, ако Народното събрание приеме промени в Закона за авторското право, предложени от депутати от ГЕРБ. С внесения в парламента законопроект - по установената от ГЕРБ традиция, всъщност се \"ремонтира\" Законът за електронните съобщения - чрез преходните и заключителните разпоредби.  Каква е идеята? Според вносителите на новите текстове, начело с председателя на комисията по правни въпроси Данаил Кирилов, целта е да се изсветли \"сивият сектор\" в сферата на доставчици на радио и телевизионно съдържание. Кабелните и сателитни оператори често не дават информация за броя на клиентите си на основание \"търговска тайна\". Така телевизиите и радиата не знаят до какъв брой абонати достига съдържанието им, а оттам и какво заплащане за авторскто право трябва да получават. Броят на абонатите влияе и върху преговорите медия-доставчик за цената за разтпространение на дадено съдържание.   Още през юни Комисията за защита на конкуренцията излезе с \"анализ на медийния пазар\". Той бе поръчан от Министерския съвет по друг повод - заради внесените тогава, а към днешна дата и приети, промени в Закона за депозиране на печатни издания, внесени от Делян Пеевски и трима негови колеги от ДПС, както и заради идеята на правителството да напише и свой законопроект. Второто така и не се случи, но КЗК излезе със следното заключение, засягащо разпространението на телевизия и радио.  От мотивите на законопроекта на депутатите от ГЕРБ сега става ясно, че има оператори, които декларират броя на абонатите си пред Комисията за регулиране на съобщенията и такива, които не го правят. Това водело до нелоялна конкуренция, затова \"лекарството\" е забрана информацията да не се предоставя, ако е поискана от Комисията за регулиране на съобщенията, на основание, че е търговска тайна. Данните пък имат отношение към постигането на договор между телевизиите и радиата и разпространителите на тяхното съдържание срещу заплащане.  КРС е и органът, който може да възложи задължения на доставчиците на радио и телевизия за разпространение на програми. Съветът за електронни медии е натоварен с изработването на правила за избор на съдържанието, което да бъде задължително за разпространение. Списъкът ще се определя пак от СЕМ в срок от 6 месеца след приемането на предложените поправки - ако бъдат приети. Какво е едно от следствията на предложените поправки на практика - решава се, по правилата на СЕМ и от КРС, че съдържанието на телевизия Х е задължително за разпространение, телевизията и доставчика Y не успяват да постигнат споразумение за цената, а в резултат доставчикът няма право да разпространява съдържанието. Вторият акцент в поправките в закона е в частта \"авторско право\" и засяга кога за излъчване на медийно съдържание трябва да се плаща и кога не. В момента по закон публични места - като заведения, хотели и т.н., сключват договор с \"Мюзикаутор\" или ПРОФОН и така се правят отчистелия за авторско право за музиката, която звучи. За тв програми например регулацията в момента предвижда, че може да се иска заплащане, ако излъчването е публично на място, за което се събира входна такса.  С новия текст уточнетието с входната такса отпада. Това значи, че ако промените в закона бъдат приети, ", "date": "2018.11.21", "title": "Нов опит за регулация при медиите - този път за доставчиците на телевизия"}
{"url": "http://clubz.bg/76161-tehnologiqta_na_bunta_ili_kak_geografiqta_pobedi_istoriqta", "text": "Преди години пишех дисертация за механизмите на революционна активност. Не успях да я завърша. Не поради липса на теоретичен потенциал, а защото, както каза един професор: „каква ти академична кариера, ти не можеш да стоиш на едно място“. Което беше вярно. Но е жалко, защото ми харесва да преподавам на умни, критични и подозрителни студенти, а и тезата беше добра. Надявам се един ден да ми остане време да я завърша, макар че, доколкото се познавам, ще я пренапиша. Без да съм търсил стари файлове и записки си спомням, че революциите може и да тръгнат от народния гняв или в преследване на дадена цел, но винаги продължават като опияняващата вакханалия на бъдещ творец. Не просто да определяш играта, не само да претворяваш държавата и обществото, но и буквално да пренареждаш света. Затова след успешна революция се сменя не само политическият режим, държавният и институционален ред, но и мерните единици, с които мерим света, имената на месеците и т.н. В един момент и да не е забравена, изначалната цел или причина за обществения гняв няма такова значение. Най-важно е да пребиваваш в опияняващото състояние на бунтовник - т.н. социокреативен синдром (или както казваше един герой на Уилям Бътлър от „Революция на пеперудите“: „Това е целта на революцията - да се забавляваме“). Припомних си всичко това, гледайки гневните младежи, които викат „оставка“ и „мафия“, веят знамена, карат коли или шестват. Припомних си как само преди две десетилетия правех почти същото. Редовно окупирахме университета. Мисля, че ми се събира седмица спане по банките, дори гладна стачка съм правил. Леко им завидях, защото е красиво да си бунтовник. Определено е по-комфортно да викаш срещу някого, отколкото да викат срещу теб. Не са толкова интересни конюнктурните анализи на недоволството, нито кой го организира, дали някой го субсидира, има ли политически ангажирани фигури. Сигурно има. Аз затова избягвам всякакви еднозначни определения за протеста. Но думата ми днес е за тези, които протестират спонтанно и са искрени в нестройната си теза, че „просто нещо трябва да се промени“. Не знам те какъв процент от протестиращите са, а и не това е най-важното. Млади момчета и момичета... 20+. Родени в края на миналия век. Те не помнят социализма. Не помнят най-драматичната част от прехода. Не помнят зимата 1996-1997 г. Могат да сравняват сега и тогава само по разказите на другите. Искам в аванс да обещая, че няма да развивам тезата „те са малки и още не знаят“. Напротив. Най-успокояващият и в същото време коварен политически аргумент е, че „ние все пак сме по-добри от другите“. Ясно е защо е успокояващ, а е коварен, защото целта в политиката не е само да бъдеш по-малко лош или по-добър от другия, а да бъдеш добър поне според приемливото ниво на очакванията. Младите хора, които в последните дни са по улиците, не помнят „другото“ и „другите“. Съзнателната част от живота им е минала, откакто България е член на ЕС. И въпреки че за този период страната номинално е увеличила брутния си вътрешен продукт два пъти, те не сравняват толкова „преди и сега“. Те ползват друга система за сравнение. Сравняват България с Австрия, Германия, Италия, Испания, където вече спокойно могат да пътуват.   Това, че обществото ни е постигнало нещо (нарочно не казвам държавниците или политиците), не носи удовлетворение, а фактът, че ни дели голяма дистанция от другите, предизвиква недоволство. „Ама нали и ние сме част от този Европейски съюз, защо сме по-бедни от другите???“. Това, че сме тръгнали от ниска база, не звучи като достойно оправдание. Единственото, което има значение, е, че желаното е различно от наличното. Това, че преди десетилетие е имало по-лоши пътища, а сега са по-добри, не е аргумент за задоволство. Аргумент за недоволство е, че пътищата не са като в Германия. Това, че за 10 години средната работна заплата е нараснала повече от два пъти, не е мотив за удовлетворение. Повод за недоволство е, че в Австрия заплатите са поне четири пъти по високи. Списъкът е дълъг... И всъщност младите хора са прави (не казвам „прави за себе си“). Да, благосъстоянието в масовия случай не зависи от държавата (зависи само, ако сте обект на социално подпомагане или сте на държавна служба). Да, понякога държавата влиза в ролята на универсалния виновен (по Фредерик Бастиа „Държавата е фикцията, чрез която всеки иска да живее за сметка на всички останали.“). Но в същото време държавата не е съвършена в опитите си да гарантира справедливост, нито може да твърдим, че е по-добра, сравнено с развитите държави от ЕС. И така на въпроса защо сме по-бедни от другите най-лесният, терапевтичен, най-консенсусен отговор е... държавата. На фона на вълните от популизъм и в други държави-членки това не бива да е изненада. Ако има нещо притеснително в този лесен отговор на въпроса е стаеното убеждение, че гражданинът няма много общо с държавата. Теоретично всяко недоволство, всяка форма на натиск би следвало да прави държавата по-добра. Да, системите се променят (понякога за добро) под натиск. Друг е въпросът какъв е конструктивният заряд в искането за „смяна на системата“. И то не за друго, а защото друга система със същите нрави (и обществени и политически) едва ли ще доведе до по-добър резултат. Хората, които чакат в автоколоните заради блокираните пътища, имат право да бъдат гневни. Още повече, че блокирането на път е незаконно и опасно. В същото време младите хора с качулки може би имат право да се опитат да пренаредят света. Той е станал достъпен, по-малък и неуютен. Свят, в който спокойно може да сравняваш себе си с другите. И разбира се по-болезнено е сравнението с по-богатите, а не с по-бедните. Или както казваше един мой колега (от времената, когато не бях политик) „бедността, освен недоимък, е социална триангулация - разликата между това, което ти имаш, и това, което има съседът“. Горчива радост е да караш „наточен баварец тройка“ на 15 години, при условие че някой кара нов. Няма значение дали е съседът или някой някъде по-на запад. Не бих укорявал никого за целите му, даже да не ги разбирам и да не ги харесвам. Аз самият едва ли съм се бунтувал навремето за безспорни стратегически приоритети. Много неща научих в университета - някои от професорите, други не от тях. Много научих и спейки на банките нощ след нощ с натъртени ребра, по време на поредната стачка. Научих, че докато протестираш и си на показ, трябва да си на висотата на моралните си претенции, защото иначе и ти, и каузата ти нямат здрава основа. Научих, че светът се променя трудно и даже, честно казано, „колкото повече се променят нещата, толкова повече остават същите“. Но пък, опитвайки се да промениш света, променяш себе си. Научих, че ако искаш да си готин и радикален, трябва да си неотстъпчив, но също така научих, че ако все пак искаш да постигнеш нещо, трябва да можеш да преговаряш или поне да разговаряш. Също така научих, че ако искаш да промениш нещо, трябва да участваш, да нагазиш, а не само да споделяш шумно горест. Това последното го научих доста по-късно и честно казано, още го уча. Дали давам съвети на протестиращите? Не, това са изводите от моите бунтове. Те имат право на техен и се надявам да научат нещо от него. Накрая научих, че гневът не е кауза. Ако искаш наистина промяна, трябват и добри идеи. Научих, че убедеността във вътрешната ти правота не стига, а че трябва да се правят другите съпричастни към нея. Разбира се, идеята не става по-добра от това, че я подкрепят повече хора, по пък това повишава вероятността да бъде реализирана. Добрата идея в нечия глава е самотна и немощна. Идея, зад която стоят много хора, е силна. Остава надеждата да е добра.    ", "date": "2018.11.21", "title": "Технологията на бунта или как географията победи историята"}
{"url": "http://clubz.bg/76159-kosovo_obqvi_tyrgovska_vojna_na_syrbiq", "text": "Косовското правителство реши днес да увеличи митата върху стоките от Сърбия със сто процента, предаде Танюг, цитирана от БТА. \n\tМинистърът на търговията и индустрията Ендрит Шаля предложи увеличението, а премиерът Рамуш Харадинай го подкрепи. В Белград президентът Александър Вучич свика извънредно заседание на Съвета за национална сигурност и се срещна със сръбските посланици в Русия, Китай, Германия, Италия, Великобритания и Франция. \n\tВ анализ на косовското министерство, което предложи увеличението на митата върху стоки от Сърбия със 100 процента се посочва, че косовските производители се изправят пред различни \"немитнически бариери в Сърбия\", тоест косовските продукти не могат да отидат на сръбския пазар. \n\tДобавя се, че \"търговските бариери\" с Босна са същите като със Сърбия. \n\tНикой не може да продава свои продукти на косовския пазар като същевременно предотвратява продажбата на косовски стоки на своя пазар, изтъква министерството в предложението за увеличение на митата със 100 процента. Вучич иска еврочленство през 2025 г. срещу договор с Косово Решението за увеличаване на митата влиза в сила незабавно, а институциите са задължени да го прилагат, заяви Харадинай. \n\tРешението е взето вследствие на \"кампанията, която Сърбия води спрямо държавната собственост на Косово и която представлява пречка за членството на Косово в международни организации\", съобщава косовският \"Газета експрес\". \n\tХарадинай написа във Фейсбук, че правителството е решило да спре вноса на всички стоки, в чиято документация не пише, че са предназначени за Република Косово, допълва агенция МИА. \n\tРеакцията на косовското правителство идва след вчерашната блокада от страна на Белград на приемането на Косово в Интерпол. \n\tРешението да се спре вносът на стоки, на които не пише, че са предназначени за Република Косово, е реакция на информации в косовските медии от последните дни, че в страната влизат стоки, на които пише \"Вносител за Косово и Метохия\", което е името, използвано в конституцията на Сърбия и което е неприемливо за косовските албанци, допълва МИА.", "date": "2018.11.21", "title": "Косово обяви търговска война на Сърбия"}
{"url": "http://clubz.bg/76156-evropejski_semestyr_shesta_godina_na_rastej_i_razlikite_ostavat", "text": "Заместник-председателят на Европейската комисия (ЕК) Валдис Домбровскис заяви днес, че икономиката на Европа навлиза в шеста година на растеж, но въпреки това разликите между страните-членки остават. Държавите трябва да се възползват от добрите икономически времена, за да се освободят от дълга си, заяви още еврокомисарят от Латвия. Домбровскис отбеляза също така, че за първи път в историята догодина нито една от страните в еврозоната няма да отбележи дефицит, по голям от разрешения от 3%. Наред с това обаче заместник-председателят на ЕК посочи, че 40 на сто от работодателите се затрудняват да намерят висококвалифициран персонал.  10 от 19-те членки на еврозоната спазват Пакта за стабилност и растеж, три не са дотам стриктни, пет рискуват да изпаднат, предупреди заместник-председателят на ЕК и настоя последните да приемат конкретни мерки в бюджетите си. В официалното прессъобщение на ЕК също се потвърждава \"наличието на особено сериозно неспазване на Пакта за стабилност и растеж от страна на Италия\". Миналогодишната изключително благоприятна икономическа ситуация в световен мащаб и ниските лихвени проценти способстваха за подпомагане на растежа, инвестициите, заетостта и намаляването на дълга в ЕС и еврозоната. Очаква се растежът във всички държави членки да продължи, макар и с по-бавни темпове, благодарение на укрепването на вътрешното потребление и инвестициите. При отсъствието на съществени сътресения се предвижда Европа да може да поддържа икономически растеж над потенциалния, придружен с активно създаване на нови работни места и намаляваща безработица. Брюксел призовава ЕС и държавите членки да предприемат решителни и съгласувани действия в областта на политиката за постигане на приобщаващ и устойчив растеж. В доклада за механизма за предупреждение, който служи като инструмент за проверка, създаден за откриване на наличието на макроикономически дисбаланси, бяха определени 13 държави членки, които ще бъдат обект на задълбочен преглед през 2019 г. Държавите членки, за които при предходната процедура при макроикономически дисбаланси бе установено, че са засегнати от дисбаланси, по подразбиране ще бъдат подложени на задълбочен преглед през 2019 г. Тези държави са: България, Германия, Ирландия, Испания, Италия, Кипър, Нидерландия, Португалия, Франция, Хърватия и Швеция. Гърция и Румъния също ще бъдат обект на задълбочен преглед. В целия ЕС продължават да се създават работни места, безработицата намалява и социалното положение се подобрява, констатира Европейската комисия.  ", "date": "2018.11.21", "title": "Европейски семестър: \"Шеста година на растеж - и разликите остават\" "}
{"url": "http://clubz.bg/76160-prokurori_razsledvat_finansirane_za_makron", "text": "Френската прокуратура разследва източник, финансирал със 144 000 евро кампанията на Еманюел Макрон за президентските избори през 2017 г., заяви източник от прокуратурата, цитиран от Ройтерс. \n\tПроверката започнала, след като Националната комисия за финансиране на предизборни кампании и политически партии не успяла да проследи някои дарения за партията на Макрон \"Република, напред!\", направени с чек или по електронен път.  \n\tНеосчетоводените средства представляват малка част от финансирането на предизборната кампания на Макрон, отбелязва Ройтерс. Според комисията той е събрал общо 16,8 милиона евро, което е под установения по закон таван във Франция, и е похарчил почти цялата сума. \n\tПарижката прокуратура разследва и дали има нередности при предизборните разходи на лидера на радикалната левица Жан-Люк Меланшон. Той беше разпитан от полиция, а миналия месец централата му беше обискирана. \n\t\"Ще обискират ли и дома на Макрон? Ще изземат ли и неговия списък с членове и дарители? Или това ще бъде проява на двоен стандарт\", написа Меланшон в Туитър. \n\tКрайнодясната партия на Марин Льо Пен \"Национален сбор\" и центристката партия \"Демократично движение\" са разследвани за предполагаема злоупотреба с европейски средства. ", "date": "2018.11.21", "title": "Прокурори разследват финансиране за Макрон"}
{"url": "http://clubz.bg/76153-driftyryt_pred_parlamenta_se_sporazumq_sekvestirat_mu_golf_cheto", "text": "20-годишен \"левент\", който вече има една осъдителна присъда, и който бе арестуван,  , се споразумя с прокуратурата. Владислав Антонов трябваше - по договорка с държавното обвинение да получи 3 месеца затвор. Софийският районен съд обаче прецени, че това е обидно ниско и го завиши на 1 година. След което замени ефективното изпълнение  Протестът е спонтанен. С \"вся осталная\" за гарнитура Съдия Мирослав Петров постанови, че като средство, посредством което е извършено престъплението хулиганство, \"Голфът\" на Антонов се отнема в полза на държавата. \"Доматеното\" дело срещу Босия и Глишев: също като хулигани, само че... точно обратното По време на протестите на 18 ноември  около 14.10 часа в София на бул. „Цар Освободител” пред сградата на Народно събрание и паметника „Цар Освободител“, водачът на МПС извършил - по думите на полицията - \"непристойни действия, грубо нарушаващи обществения ред и изразяващи явно неуважение към обществото\". Като се има предвид, че на мястото в момента е била стоварена сигурно половината униформена полиция на България, действията на Антонов звучат достойни за... снизхождение: Предвид преценката за висока обществена опасност на деянието и извършителя наблюдаващият прокурор тогава го задържа за срок до 72 часа. На всичкото отгоре - от кадрите, на които се вижда, че полицията вече е извела Антонов извън колата, става ясно, че целият му \"кеф\" е продължгил около 4 минути.     \"Доматеното\" дело срещу Босия и Глишев: също като хулигани, само че... точно обратното", "date": "2018.11.21", "title": "Дрифтърът пред парламента се споразумя - секвестират му \"Голф\"-чето"}
{"url": "http://clubz.bg/76151-yunker_otloji_pytuvane_do_ispaniq_zaradi_brekzit", "text": "Преговорите по рамката на бъдещите отношения ЕС-Великобритания продължават и за петък е насрочено ново заседание на представители на двете страни. Това съобщи днес зам.-председателят на Европейската комисия Валдис Домбровскис, цитиран от БТА. \n\tЗаради много важните събития председателят на ЕК Жан-Клод Юнкер отменя пътуването си до Испания, насрочено за утре и вдругиден, и остава в Брюксел, допълни говорител на комисията. По-късно днес е предвидена среща на Юнкер с британския премиер Тереза Мей. \n\tПо думите на Домбровскис до неделя е срокът да бъде договорена рамката на бъдещите отношения, която ще залегне в политическо изявление към споразумението за оттеглянето на Великобритания. В неделя се очаква Европейският съвет да разгледа и утвърди двата документа. Домбровскис заяви, че ЕК е денонощно на разположение за предприемането на необходимите действия. Междувременно днес правителството реши, че България подкрепя споразумението за Брекзит. Такава позиция ще изрази страната ни на предстоящия на 25 ноември в Брюксел Европейски съвет. В позицията се заявява, че България подкрепя \"регулирано оттегляне на Великобритания с преходен период, което да гарантира максимално възможна последователност и приемственост в редица важни за страната ни области\".", "date": "2018.11.21", "title": "Юнкер отложи пътуване до Испания заради \"Брекзит\""}
{"url": "http://clubz.bg/76154-oliver_kan_e_favorit_za_prezident_na_bajern", "text": "Оливер Кан е фаворит №1 за нов президент на \"Байерн\" (Мюнхен), пише списание \"Шпорт Билд\". Очаква се бившият вратар да наследи Ули Хьонес съвсем скоро. Сегашният бос, който наскоро излезе от затвора за укриване на данъци, но се върна начело на най-великия германски клуб, ще се оттегли. Това може да стане на 30 ноември, когато има общо събрание на \"Байерн\". Кан е близък до Хьонес, който минава за негов ментор. Така предаването на щафетата ще стане по-безболезнено, пък и в Мюнхен държат постът да бъде зает от \"свой\". Оливер Кан, който е един от най-изявените вратари на своето време и на германския футбол, се присъедини към \"Байерн\" от \"Карлсруе\" през 1994 г. и пази вратата на тима 14 сезона. Той записа 642 мача за баварците, спечели Шампионската лига, Купата на УЕФА, Междуконтиненталната, осем титли на Бундеслигата, шест купи на Германия... За националния отбор Кан има 86 мача в периода 1995-2006 г. Стана европейски шампион през 1996 г. Ще се запомни и грешката му на финала на Световното през 2002 г. срещу Бразилия (0:2), когато допусна топката да мине между краката му при неособено силен удар на Роналдо.", "date": "2018.11.21", "title": "Оливер Кан е фаворит за президент на \"Байерн\""}
{"url": "http://clubz.bg/76158-franciq_shte_ekstradira_banevi_v_bylgariq_zasega", "text": "Френски съд реши, че държавата трябва да екстрадира бизнесмена Николай Банев и съпругата му Евгения, съобщи БНТ. Решението е на Апелативният съд в град Екс ан Прованс, предаде националната телевизия, позовавайки се на адвоката на семейството Венсан Пенар и не е окончателно.  Защитникът съобщава, че засега смята да обжалва решението. Срокът за това е 3 дни - тоест крайният срок е понеделник. Ако жалбата бъде подадена, но бъде отхвърлена, френските власти ще трябва да изпратят двойката в България в 10-дневен срок. Адвокат Пенар добави, че семейство Баневи са изтъкнали пред съда, че не са възнамерявали да се укриват от българските власти. На въпрос на би Ти Ви до колко дни може да има решение по евентуално обжалване от страна на Баневи Пенар отговори, че следващият етап с Касационния съд може да отнеме 30 дни. Баневи присвоили 1,5 млн. лв., твърдят от спецпрокуратурата Николай и Евгения Баневи са обвинени в данъчни престъпления и източването на завод \"Полимери\" за над милион и половина лева. На заседанието на апелативния съд в Екс ан Прованс на 14 ноември заместник-главният прокурор Серж Боковиз каза, че няма никаква пречка за предаване на семейство Баневи на българските власти, посочвайки, че бизнесменът - бивш кандидат на президентските избори през 2016 г. - и съпругата му са \"най-богатите хора в България\".  Евгения и Николай Баневи задържани в 8:50 часа сутринта в Ница По силата на европейски заповеди за арест от 23 октомври, а после и от 2 ноември, семейството, което живее в Югоизточна Франция, беше задържано на 26 октомври на летището в Ница, докато се готвело да отпътува заедно с трите си деца за София. Те бяха поставени под стража, припомня БТА.   Евгения и Николай Баневи задържани в 8:50 часа сутринта в Ница", "date": "2018.11.21", "title": "Франция ще екстрадира Баневи в България. Засега"}
{"url": "http://clubz.bg/76150-avstralijska_kompaniq_stana_osnoven_sponsor_na_sofiq_oupyn", "text": "Тенис турнирът \"София оупън\" от ATP 250 има нов основен спонсор - GrowGreen Europe, генерален представител за България и Европа на австралийската компания GrowGreen.  Четвъртото издание на надпреварата е от 3-ти до 10 февруари в столичната зала \"Арена Армеец\" и до момента привлече бившия №3 в света Стан Вавринка (за втора поредна година) и още шестима играчи от топ 30 на световната ранглиста, сред които изгряващите звезди Карен Хачанов и Стефанос Циципас. Съзвездие се задава на тенис турнира \"София оупън 2019\" GrowGreen Australia е основана през 1986 г. Тя произвежда богата гама биологични продукти за конвенционално и био земеделие, създадени без никаква термична обработка. GrowGreen e на челно място в технологията за хранене на земеделски култури, използвайки аминокиселини. Компанията е специализирана в производството на биологични и органични торове и развива технологичните си знания и умения повече от 30 години. От 2012 г. стъпва на българския и европейския пазар. Създадените продукти възвръщат естественото плодородие на почвата чрез иновативните технологии. Освен Вавринка, който има три титли от Големия шлем (\"Аустрелиън оупън 2014\", \"„Ролан Гарос“ 2015\" и US Open 2016) и общо 16 трофея в кариерата си, участие в София потвърди и актуалната млада звезда на световния тенис и №15 в световната ранглиста Стефанос Циципас (Гърцция), който спечели Мастърса на новото поколение за играчи до 21 години в Милано. Григор Димитров отново пропуска турнира в София В „Арена Армеец” ще играят още шампионът от последния за годината турнир от \"Мастърс 1000\" в Париж и №11 в световната ранглиста Карен Хачанов (Русия), №21 Николоз Басилашвили (Грузия), №24 Роберто Баутиста Агут (Испания), №28 Фернандо Вердаско (Испания) и №29 Гаел Монфис (Франция).  Организаторите се надяват да посрещнат поне още един топ играч, отпаднал, например, по-рано от Откритото първенство на Австралия през януари. Григор Димитров отново пропуска турнира в София", "date": "2018.11.21", "title": "Австралийска компания стана основен спонсор на \"София оупън\""}
{"url": "http://clubz.bg/76152-aziatka_qde_pica_s_klechkii_kitajcite_se_obidiha_na_dolche_i_gabana_video", "text": "Модна къща \"Долче и Габана\" отмени свое дефиле в Шанхай, след като нейна реклама предизвика обвинения в расизъм и използване на остарели стереотипи, предадоха световните информационни агенции. Китайците се подразниха от промоционалния видеоклип на \"Долче и Габана\" за дефилето, в който жена с азиатски черти се мъчи да яде пица и спагети с пръчици, напътствана от мъжки глас. На мнозина това се стори обидно, особено заради снизходителния тон на напътствията. В интернет беше разпространен и чат от инстаграм, в който дизайнерът Стефано Габана, нарича Китай \"невежа и смрадлива мафия\". Модната къща разпространи изявление, че в страницата на дизайнера в инстаграм са проникнали хакери и се извини на всички, почувствали се засегнати. Въпреки това знаменитости като актрисата Ли Бинбин и певеца Ван Цзюнкай заявиха, че ще бойкотират шоуто.  Долче и Габана против отглеждането на деца от хомодвойки Скандалът с рекламата на \"Долче и Габана\" е поредният, предизвикан от погрешни послания на чуждестранни компании, които се възприемат от китайците като непочтителни. В началото на 2018 г. германската строителната компания \"Даймлер\" трябваше да се извинява, защото е \"наранила чувствата на китайския народ\" с цитат от Далай Лама в Инстаграм. Пекин гледа на религиозния водач като на сепаратист, оспорващ принадлежността на Тибет към Китай, съобщава БТА. Долче (без Габана): Извинявайте за синтетичните деца Долче (без Габана): Извинявайте за синтетичните деца", "date": "2018.11.21", "title": "Азиатка яде пица с клечки...и китайците се обидиха на \"Долче и Габана\" (ВИДЕО)"}
{"url": "http://clubz.bg/76142-novoto_mnozinstvo_gerb_nfsb_vmro_volq_bivsh_ot_bsp_i_eksdepesar", "text": "116 депутати гласуваха \"за\" избирането на Марияна Николова като вицепремиер, а 62-ма бяха \"против\". Това стана след близо 4 часа дебати в парламента днес. Така наследничката на лидера на НФСБ Валери Симеонов бе избрана с по-малко гласове, отколкото имат общо ГЕРБ и \"Обединени патриоти\" - 122. Мнозинството не подкрепи единодушно Марияна Николова Разбивката на гласовете обаче е изключително интересна. Според справка, изготвена от парламента, сред подкрепилите Николова 89 са от ГЕРБ, 19 от \"Обединени патриоти\",  Парламентарната група на \"Обединени патриоти\" е общо 27 души. 8 от тях са представители на \"Атака\". Te ще останат 7, ако Валери Симеонов се върне в парламента. Всички 8 представители на партията на Волен Сидеров са отсъствали при гласуването, макар че част от тях са се регистрирали в началото на заседанието и дори са участвали в други гласувания. Още при обсъждането на номинацията на Николова стана ясно, че Сидеров не я подкрепя. Вчера той напусна заседанието на \"Обединени патриоти\" пръв, без да коментира нищо пред медиите. Няколко дни преди това Сидеров призова и лидера на ВМРО Красимир Каракачанов да подаде оставка като вицепремиер, за да започнат \"патриотите\" на чисто.", "date": "2018.11.21", "title": "Новото мнозинство - ГЕРБ, НФСБ, ВМРО, \"Воля\", бивш от БСП и ексдепесар"}
{"url": "http://clubz.bg/76146-180_miliona_leva_za_instalaciqta_za_rdf_otpadyk_v_sofiq", "text": "С приблизително 180 млн. лева ще бъде финансирано изграждане на инсталация за комбинирано производство на енергия в София с оползотворяване на RDF отпадък. Зам.-председателят на СОС: Горенето на RDF дори ще помогне за чистия въздух Правителството даде съгласието си Управляващият орган на Оперативна програма \"Околна среда 2014 - 2020 г.\" да подпише договор със Столична община в партньорство с \"Топлофикация София\" ЕАД за изграждане на инсталация за комбинирано производство на енергия в София с оползотворяване на RDF отпадък. Проектът се финансира от оперативната програма, като общата му стойност е приблизително 370 милиона лева, а отпуснатите безвъзмездно средства са около 180 милиона лева. Да, България: Пишете на Фандъкова за горенето на отпадъци насред София С приетото решение става възможно стартиране на дейностите по изграждането на инсталация за оползотворяване на RDF отпадък, образуван от работата на инсталацията за механично биологично третиране (МБТ) на битовите отпадъци на Столична община - преди проектът да бъде окончателно одобрен от Европейската комисия. Целта на проекта е да се осигури оползотворяването на образуваната в инсталацията за МБТ на Столична община RDF фракция, с което ще се осигури цялост и устойчивост на управлението на битовите отпадъци на Столична община, обясняват от правителствената пресслужба. Да, България: Пишете на Фандъкова за горенето на отпадъци насред София", "date": "2018.11.21", "title": "180 милиона лева за инсталацията за RDF-отпадък в София"}
{"url": "http://clubz.bg/76139-es_zapochva_procedura_sreshtu_italiq", "text": "Евврокомисията стигна до извода, че трябва да започне процедура срещу Италия заради прекомерен бюджетен дефицит. Новината обяви днес в Брюксел зам.-преседателят на ЕК Валдис Домбровскис. Брюксел върна бюджета на Италия заради висок дефицит По критерия задлъжнялост Рим не спазва изскванията на Пакта за стабилност и растеж (ПСР), изтъкна той. Той допълни, че Еврокомисията е била готова за диалог с италианското правителство. То постоянно защитава плановете си да намали големия с дълг чрез икономически растеж. Срокът, даден от Брюксел на Рим да преразгледа проектобюджета си за 2019 г., изтече на 13 ноември. Спред Еврокомисията Италия сериозно се отклонява от изискванията на ПСР. Еврогрупата иска Италия да представи нов бюджет Още през лятото имаше предложение на Еврокомисията, подкрепено от Съвета на ЕС, включително от самата Италия, тя да има догодина подобрение на структурното салдо с 0,6 на сто от БВП. Вместо това обаче Рим планира влошаване с 0,8 на сто. В цифрово изражение разликата е 1,4 процента, което е твърде сериозно отклонение. Правителството на Джузепе Конте обаче така и не изпълни искането на Брюксел да представи приемлив проектобюджет. Еврокомисарят по икономиката Пиер Московиси окачестви днес действията на Италия като „особено сериозни“. ЕС може в крайна сметка на глоби Италия, ако останалите правителства на страните от Еврозоната се съгласят с оценката на Еврокомисията. Те вече направиха това чрез серията предупреждения от Брюксел към Рим. В оценката си на проектобюджета на Италия за 2019 г. Комисията изтъкна, че публичният й дълг в размерна 131 на сто от БВП, или 37 000 евро на глава от населението, е доста над тавана от 60 процента от БВП, който се допуска в ЕС. Бюджетните цели на италианското правителство са обосновани, заяви днес вицепремиерът Матео Салвини, след като Европейската комисия окончателно отхвърли проектобюджета на Рим, информира Ройтерс, цитирана от БТА.  Брюксел има подкрепата на правителствата от еврозоната, които са разтревожени, че намеренията на Рим за кредитирането и разходите могат да предизвикат нова дългова криза, която да засегне всички членки на валутния съюз.  \n\tСанкции на ЕС срещу Рим ще бъдат \"оскърбителни\" за италианците, допълни вицепремиерът. \n\tИталианското правителство няма да промени бюджетните си планове, заяви и Франческо Д'Ува, високопоставен член на управляващото Движение \"Пет звезди\", цитиран от ДПА.  \n\tРешението на Италия да увеличи дефицита си не нарушава европейските правила, настоя Д'Ува, който е лидер на депутатите на партията в долната камара на парламента.  Еврогрупата иска Италия да представи нов бюджет", "date": "2018.11.21", "title": "ЕС започва процедура срещу Италия"}
{"url": "http://clubz.bg/76149-tozi_pyt_naistina_tramvai_po_grafa_sled_30_noemvri", "text": "От \"Московска\" 33 съобщиха днес за поредното отлагане на трамваите по столичната ул. \"Граф Игнатиев\". Ремонтът й започна в началото на май, а пускането на трамваите беше обещано първоначално в средата на октомври, после за началото на ноември - от заместник-кмета по транспорта Евгений Крусев, после прехвърлено за средата на ноември, а сега става ясно, че ще е през декември. Вероятно. Проектът, който се изпълнява от \"Джи Пи Груп\", е за 24 милиона лева.  Ремонтът на \"Граф Игнатиев\" закъснява До 30 ноември ще приключи работата по трамвайното трасе на ул. \"Граф Игнатиев\", съобщиха днес от пресцентъра на Столичен общински съвет. От фирмата, която ремонтира зона 2 от централната градска част - \"Джи Пи Груп\", отчетоха пред постоянната Комисия по архитектура и градоустройство към Столичен общински съвет, че приключват с настилката около новите релси и в момента правят битумната фуга. Как \"Джи Пи Груп\" ремонтира \"Графа\" с по-евтини и шумни плочки Веднага след това обектът трябва да бъде приет от ДНСК и да бъдат направени изпитания с трамвайна мотриса. Готов е участъкът от площад \"Гарибалди\" до \"Славейков\", чака се контрол от приемателната комисия на възложителя. Работата по двата площада обаче продължава. Изпълнителят обяви, че при изминали 47% от времето на проекта са изпълнили 86% от работата. В следващите седмици ще се работи за поетапното премахване на огражденията, при гарантирана безопасност на преминаващите, за да може хората да имат по-лесен достъп до търговските обекти и сградите в района. Това не значи, че ремонтът е приключил, уточниха от фирмата и представителите на строителния надзор пред общинските съветници. При строителните работи, които изискват допълнителни мерки за безопасност ще се слагат временни огради. В рамките на няколко дни ще бъде положен втори пласт асфалт по ул. \"Цар Иван Шишман\" в участъка от ул. \"Граф Игнатиев\" до ул. \"Паренсов\", продължава работата по тротоарите. Асфалтовата настилка ще е временна, защото ремонтът на ул. \"Цар Иван Шишман\" предстои догодина. Пренареждането пред \"Св. Седмочисленици\" е по искане на надзора и общината По проект тротоарът от страната на жилищните сгради и магазините, който в момента е около 1,60 м ще бъде увеличен до 3 м, обясни проектантът арх. Радомира Методиева. По време на заседанието на Комисията беше отчетена и срещата между представители на общинския съвет и бизнеса в района, състояла се на 9 ноември т. г. На нея бизнесът поиска да им бъдат платени от Столична община 8 наема компенсация заради проблемите, създадени им от ремонта и закъсненията му.  От строителната фирма докладваха, че са изпълнили голяма част от препоръките на търговците. Дървените плоскости за пешеходци се подменят с такива, които са безопасни при дъжд и сняг, увеличено е осветлението в района на 6 ОУ, вече се пускат и обновените улични лампи. Общината изрично поискала по-бързото премахване на огражденията, за да улесни работата на бизнеса в района заради идващите празници, но строителните дейности на обекта не са приключили. Дупката пред \"Кристал\" остава - сменят й тревата До края на месеца свършва и основната работа по градинките \"Кристал\" и \"Св. Климент Охридски\", и тротоарите на бул. \"Васил Левски\" и ул. \"Московска\", отчетоха от \"ПСТ Груп\", които ремонтират зона 4 на столичния център. Настилките са почти готови, голяма част от новото озеленяване в градините също е факт. По първия етап на обновяването на зоната ще има довършителни работи и през декември, следващият етап е догодина. Как \"Джи Пи Груп\" ремонтира \"Графа\" с по-евтини и шумни плочки Пренареждането пред \"Св. Седмочисленици\" е по искане на надзора и общината Дупката пред \"Кристал\" остава - сменят й тревата", "date": "2018.11.21", "title": "Този път наистина: трамваи по \"Графа\" след 30 ноември"}
{"url": "http://clubz.bg/76143-vlastta_dava_300_000_leva_za_vojnishki_pametnici", "text": "Правителството отпуска 300 000 лева за ремонт и изграждане на военни паметници, а средствата ще бъдат получени от 60 общини. Парите са допълнителни разходи в бюджета за тази година - за финансово подпомагане на общините за ремонт, възстановяване, изграждане и довършване на военни паметници. Съгласно чл. 3 ал. 2 от Закона за военните паметници, военните паметници са публична общинска собственост, с изключение на определените от министъра на отбраната съгласувано с министъра на културата за публична държавна собственост. Чрез Областните комисии \"Военни паметници\" и индивидуално, общините отправят до Министерството на отбраната, което отговаря за изпълнението на закона, предложения за ремонт, възстановяване, изграждане и довършване на военни паметници. Дирекция в Министерството на отбраната пресява предложенията. Нейно е решението 300-те хиляди лева да бъдат разпределени между над 60 общини, сред които: Петрич, Средец, Сунгурларе, Свищов, Стражица, Ново село, Роман, Дряново, Добрич, Крумовград, Момчилград, Ловеч, Луковит, Гулянци, Чипровци, Перник, Ковачевци, Левски, Долни Дъбник, Марица, Тутракан, Силистра, Сливен, Елин Пелин, Своге, Казанлък, Любимец, Тунджа, Стралджа и др.", "date": "2018.11.21", "title": "Властта дава 300 000 лева за войнишки паметници"}
{"url": "http://clubz.bg/76095-tajms_pazachite_na_putin_poluchavat_zemi_za_milioni", "text": "Телохранителите на Путин биват възнаграждавани с високи държавни постове и със скъпи парцели земя край Москва, пише британският вестник \"Таймс\", позовавайки се на разследвания в руската преса.  Като пример се сочи Виктор Золотов, който над 10 години - до 2013 г., е отговарял за сигурността на Владимир Путин и неговото семейство. Жената на пазача на Путин двойно забогатя Преди две години Золотов е бил назначен за началник на Росгвардията. Освен това той, както и други пазачи, са получили големи площи земи на стоиност десетки милиони долари. Скъпоценната земя се намира в непосредствена близост до резиденцията на президента Путин в Ново Огорьово. По-рано тя е принадлежала на совхоза на НКВД, предшественика на КГБ. След разпадането на Съветския съюз, земята е била приватизирана от работниците, които са я обработвали. Но през 90-те години земята им е отчуждена. Сега там отдалеч се виждат огромни постройки като дворци, пише \"Таймс\", цитирайки материал в \"Новая газета\". Те са защитени от любопитните с огромни дувари. Сред получилите земя там е и Виктор Золотов, който се познава с Путин от началото на 1990 година. Той напълно отрича обвиненията в печата, че той и роднините му са присвоили земята там незаконно, но нито един път досега не е дал обяснение откъде е взел парите за покупката. Путин готвел генерал, бивш негов телохранител, за президент Освен Золотов и други пазванти неочаквано са забогатели като от тотото. Сред тях е Андрей Дюмин, който 17 години е бил в екипа, орханявал Путин. Често той с гордост се наричал \"пехотинецът на Путин\". През 2016 година Дюмин бе назначен на поста губернатор на област Тула. Само две години след като лично е участвал в операции по анексирането на Крим, както се твърди в пресата. Дюмин имал по-малко хектари от Золотов, но явно достатъчно, защото по данни в медиите струват около 4 милиона долара. На територията на бившето ТКЗС площи са получили и роднини на шест други телохранители на Путин, а други двама са купили парцели на свое име, пише в заключение \"Таймс\". Путин готвел генерал, бивш негов телохранител, за президент", "date": "2018.11.21", "title": "\"Таймс\": Пазачите на Путин получават земи за милиони"}
{"url": "http://clubz.bg/76138-te_dori_ne_%D1%9D_bqha_zapomnili_imeto", "text": "Компромисите да си във властта отдавна убиха разбирането за достойнство. Агонията около оставката на вицепремиера Валери Симеонов превърна избора на негов заместник в потресаващо коронясване на посредствеността. Номинацията на Марияна Николова, която доскоро беше известна с това, че е началник на кабинета на Симеонов, а вече и „нова прелест в управлението“ (по думите на Рамадан Аталай от ДПС), показа не само кадровата криза в кабинета на ГЕРБ и ОП, но и начина, по който се предава и отдава властта в родната политика. В отсъствието на премиера Бойко Борисов, бойкотирани от коалиционния партньор „Атака“ и всеобщ циничен политически тон, парламентът дебатира близо четири часа върху кандидатурата на Марияна Николова. Единствено вицепремиерът Красимир Каракачанов си  и се превърна в защитник на управленската крепост. Той обърна внимание, че никой в парламентарните дебати не попита Николова какви ще бъдат приоритетите й на поста. Направи впечатление обаче друго – почти никой от депутатите не спомена името й от парламентарната трибуна, а дългогодишният народен представител на ДПС Хасан Адемов дори я нарече „Марияна Петкова“. че Николова няма просто да заеме някакъв висш административен пост в държавата или да изпълни мечтата на всеки втори българин да бъде министър. А ще бъде вицепремиер в коалиционно правителство от четири партии. Освен административните отговорности, които ще наследи от Симеонов, тя ще бъде първи заместник на премиера Бойко Борисов, едно от водещите лица на изпълнителната власт. До момента Марияна Николова беше повече известна като дамата от една плажна снимка на Валери Симеонов. Тя няма нито една публична позиция по обществено значим въпрос или социален проблем. – чиновник от средния ешалон на администрацията – юрист по образование, с различни професионални специализации, естествено в чужбина. Тя е заемала ръководни длъжности в дирекции в Министерството на земеделието и храните, Държавната агенция за метрологичен и технически надзор, НЕК, „Топлофикация-София“. Защо тогава беше номинирана от Валери Симеонов да наследи „квотата“ му в кабинета? Какви могат да бъдат мотивите в една лидерска партия като НФСБ воеводата да посочи свой заместник? Вероятно каквито бяха мотивите на Волен Сидеров да изгради „Атака“ около семейните отношения с Капка Георгиева и да направи доведения си син евродепутат. А после със същите мотиви да се ожени за своята депутатка Деница Гаджева. Вероятно около подобни мотиви се въртят и интимните и роднинските отношения в партията на Веселин Марешки. Това е един завършен роднинско-властови модел, който се мултиплицира на всички нива в държавата. От общината, през държавната админитрация, а вече и в кабинета. Подготвеността на Марияна Николова за вицепремиерски пост пролича по време на първата й публична изява - изявление в кулоарите на парламента минути след като беше избрана на поста. Тя поиска \"седмица-две толеранс\", за да се ориентира в отговорностите, които ще има като вицепремиер. Е, добре, но ако работиш \"началник на кабинета\", не трябва ли да знаеш какво работи началникът ти? Обясни, че приоритет в работата й ще бъде програмата на кабинета - икономика, доходи, демографска политика. Спомена сама и децата, които по думите й са \"нашето злато\", но не пожела да отговори конкретно какво мисли за думите на предшественика й Симеонов за \"уж болните деца\". С други думи – След като беше гласувана набързо номинацията на новия вицепремиер, възникват и други важни въпроси. Музата на Симеонов - Марияна Николова, има самочувствие да бъде вицепремиер. Имат ли обаче достойнство останалите членове на кабинета да седят на една маса с нея в Министерския съвет? Или всички са избирани по качествата на новата заместничка на премиера? И може би най-важното – харесва ли му всичко това на българския гражданин, или ще намери отново утеха в идващите коледни празници? \n\t ", "date": "2018.11.21", "title": "Те дори не ѝ бяха запомнили името"}
{"url": "http://clubz.bg/76144-zashto_ataka_ne_glasuva_vicepremier_imame_si_problemi", "text": "Така вицепремиерът Красимир Каракачанов отговори на въпрос за отношенията в рамките на \"Обединени патриоти\" и защо депутатите от \"Атака\" не бяха в пленарната зала днес, за да гласуват оставката на другия вицепремиер от \"патриотите\" Валери Симеонов и избора на негов наследник в лицето на Марияна Николова. Мнозинството не подкрепи единодушно Марияна Николова Каракачанов обаче препрати останалите въпроси лично към лидера на \"Атака\": Вицепремиерът припомни, че всяка от партиите в коалицията има право да оттегли свой кадър от управлението и да предложи нов човек за мястото според коалиционното споразумение. А после обяви, че по време на многочасовите преговори в рамките на \"Обединени патриоти\" във вторник темата за неговата оставка не е била на дневен ред.  Волен Сидеров: Дискретно предлагам и Каракачанов да подаде оставка Поводът за уточнението е, че преди дни Сидеров \"творчески\" - по собствените му думи, обяви, че може да се поиска оставката и Каракачанов след тази на Симеонов. Вицепремиерът заяви още, че въпреки че \"има проблеми\", засега позицията на ВМРО е да няма промени в ръководството на парламентарната група на патриотите, начело на която е Сидеров.  Каква ще е ситуацията идната седмица, когато се очаква Валери Симеонов да се върне в Народното събрание като депутат, предстои да се разбере. А заради връщането му от парламента ще трябва да си тръгне избраничката от \"Атака\" Миглена Александрова.  Темата \"кой ще води евролистата\" за изборите през мая догодина, която според неофициалната информация от коалицията, е част от причината за напрежението в патриотичните редици от месеци, също не била дискутирана във вторник. Причината е, че Сидеров искал той да е начело. Каракачанов нарече тази версия \"интересна\" и заяви: СДС и НФСБ нямали \"домсъвет\", но не изключват общи действия Още преди месеци Симеонов намекна, че формацията му НФСБ може да не е част от \"Обединени патриоти\" за евровота догодина. Водеха се и неофициални разговори със СДС и представители на т.нар. традиционна, към момента извънпарламентарна десница.  Волен Сидеров: Дискретно предлагам и Каракачанов да подаде оставка СДС и НФСБ нямали \"домсъвет\", но не изключват общи действия", "date": "2018.11.21", "title": "Защо \"Атака\" не гласува вицепремиер? \"Имаме си проблеми\""}
{"url": "http://clubz.bg/76140-novata_vicepremierka_ne_znam_dali_shte_imam_syshtiq_resor_kato_simeonov", "text": "Това заяви в първото изказване пред медиите като вицепремиер Марияна Николова, минути след като Народното събрание гласува кандидатурата й. Те дори не ѝ бяха запомнили името Николова смята, че добрата среда за легалния български бизнес е ключова за тази нейна цел. Затова ще се среща със професионалните организации и бизнеса. Тя каза още, че не е сигурно, че ще запази същия ресор като този на Валери Симеонов, когото заместна на поста - икономическа, социална и демографска политика.  И заяви че друг ключов интерес за нея са децата \"Те са нашето злато. Ако ресорната отговорност е свързана с Държавнага агенция за закрила на децата, аз ще искам да ми бъдат представени конкретни мерки и въпроси, които касаят здравето на детето.\" Мнозинството не подкрепи единодушно Марияна Николова На въпрос дали я притеснява, че \"Атака\" не са подкрепили кандидатурата й, тя отговори: Николова поиска една-две седмици от медиите, за да се запознае с новия си пост, и обеща след това да отговори на всички покани за интервюта и на всички въпроси. На въпрос как ще коментира изказването на Валери Симеонов за майките и \"уж болните деца\", тя заяви: И заяви, че \"нищо не й тежи\" по отношение на наследството на Валери Симеонов. Николова допълни, че вицепремиерът няма да може да ходи да прави проверки за шума по Черноморието - за това ще си има отговорни институции.  И каза още, че готова да се съветва с всеки депутат или член на кабинета, включително Валери Симеонов или Волен Сидеров. Николова разказа и как е била избрана за началник на кабинета на Валери Симеонов - досегашната й длъжност. Получила е предложение, тъй като той е търсел човек с достатъчен административен опит. И каза, че е познавала Симеонов само в професионално качество, не са имали близки или партийни отношения. Не е членувала в партии. И поправи медиите за малка грешка в биографията й - била е член на адвокатската колегия преди години, но сега не е действащ адвокат. Мнозинството не подкрепи единодушно Марияна Николова", "date": "2018.11.21", "title": "Новата вицепремиерка: Не знам дали ще имам същия ресор като Симеонов"}
{"url": "http://clubz.bg/76136-shest_tv_predavaniq_koito_promeniha_sveta", "text": "На 21 ноември се отбелязва световният ден на телевизията. Руската служба на Би Би Си е подбрала шест телевизионни предавания, които са оставили ярки следи и са повлияли трайно на разбиранията на хората за самите тях и за окръжаващата ги среда. Припомня и три от най-популярните руски и съветски тв програми. Прилуняването на американския космически апарат и първите стъпки на астронавтите Нийл Армстронг и Бъз Олдрин по лунната повърхност са наблюдавани от над 600 млн. души. Това тогава е световен рекорд за живо предаване - след 11 години този рекорд пада - победен е от зрителския интерес към сватбата на принц Чарлз и принцеса Даяна. Първото живо излъчване показва, че телесигналът може не само да предава информация, но и чувства - възторг, страх, притеснения - по всички континенти като така обединява хора от различни култури и континенти. Образите на черно-бялата картина едва се различават, има снежинки, черти и т. н. по екрана, но тогава това е върхът на научната мисъл. И огромно постижение. Преди това НАСА паралелно с изграждането на космическия кораб \"Аполон\", в продължение на 10 години, разработва специална телекамера и уникална специална антена, която позволява да се изпраща сигнал веднага към Земята. Първият в историята благотворителен концерт-телемаратон е проследен от 40 на сто от населението на Земята - т. е. от почти два милиарда души. Идеята на музиканта и активист Боб Гелдоф е да се обединят популярността на поп и рок звезди с техническите възможности за живо предаване като всичко това има кауза - приходите да отидат за спасяването на гладуващите в Африка. Акцията е осъществена на два стадиона - \"Уембли\" в Лондон и \"Кенеди\" във Филаделфия. Би Би Си предава концерта в продължение на 16 часа като отменя останалите предавания. Фил Колинс, който излиза на сцената в Лондон, след това се качва на \"Конкорд\", прелита през океана и успява да пристигне в САЩ и да участва и там. Тази част от концерта, в която на сцената излиза Queen, сега може да се види в новия филм \"Бохемска рапсодия\". В историята на телевизията концертът се запомня и с думите, с които Боб Гелдоф в интервю с водещия в студиото започва да ругае и да призовава емоционално зрителите да даряват повече средства. През 80-те години на миналия век представите на съветските зрители за американците, както и обратното, радикално се променят с т. нар. телемост. Тези предавания започват още през 1982 г., но в началото нямат много зрители. Инициатор от американската страна е Стив Возняк, а от съветска - сценаристът Йосиф Голдин. Чак обачеq когато водещи стават съветският журналист Владимир Познер и американецът Фил Донахю, мостовете придобиват зрелищност и популярност. Най-запомнящ се е петият - Ленинград-Бостън, който е озаглавен \"Жени говорят с жени\" и който се осъществява на 28 юни 1986 г. Мостовете се излъчват на запис. \"Женският\" телемост е пуснат в ефир на 17 юли 1986 г. и носи световна слава на рецепционистката от хотел и член на \"Комитета на съветските жени\" Людмила Иванова. Точно тя е автор на култовата фраза \"В СССР няма секс\". След 30 години Би Би Си я открива. Иванова си припомня, че била много развълнувана, но когато произнесла фразата си, избухнал гръмък смях. В СССР няма секс: как се стигна дотам Серията от четири интервюта на слабоизвестния по това време английски журналист Дейвид Фрост с единствения в историята на САЩ президент, който подава оставка след гръмовен политически скандал, отначало не събужда голям тв интерес. Никсън, който до този момент след импийчмънта не е говорил за случилото се, е труден събеседник и не бърза да откровеничи с журналиста. Но след много часове снимки, които продължават с прекъсвания от няколко седмици, младият журналист успява да накара Никсън да се разкрие иq без да забележи, политикът постепенно сваля маската си и за първи път се извинява на американския народ. Близкият план на изморения, изтощен човек, който за първи път осъзнава, че е предал избирателите си, става образ на разкаянието на политика - явление, което вече през 21 век не е толкова рядко. Записът на сериите с телевизионните интервюта на Никсън са закупени от много телевизии по света. Това е най-рейтинговото новинарско интервю в историята. Фрост, който до този момент се занимава повече с развлекателния жанр, след интервютата с Никсън става законодател на политическата тв журналистика във Великобритания и по цял свят. Би Би Си става първата тв компания, която вкарва в домовете на средния зрител рок звезди, които пеят песни с откровено сексуално съдържание. Първото предаване е на 1 януари 1964 г. В него участват Rolling Stones, Beatles и други обещаващи групи. Tops of the Pops се излъчва в продължение на 40 години всяка седмица. Кукловодът и комик Джим Хенсън създава своите кукли с човешки характери в началото на 70-те години. Отначало обаче идеята му за предаване със странни същества вместо хора и с английски хумор не се харесва особено в САК, затова и първите 120 серии на шоуто се излъчват във Великобритания. Предаването е за възрастни, не за деца първоначално, и съчетава елементи на вариете, има музика, рисковани гегове, има елементи от комедията на абсурда и интервю с гост. Главният водещ е жабокът Кермит. Зрителите бързо харесват странните същества от шоуто. С времето мъпетите стават герои и на други предавания, отделни филми и спектакли. Шоуто се разраства и става цяла вселена. Едни и същи персонажи се появяват в съвършено различни тв формати и филми с разнообразни сюжети. Една от най-популярните версии е детското предаване \"Улица Сезам\", което се излъчва в 140 държави по света. Хитовете на мъпетите са безбройни. Ето и някои от предаванията в СССР, които са променили начина на мисленето на цели поколения там. Това е телевизионна информационно-аналитична програма, която се излъчва между 1987 и 1993 г. по Ленинградската телевизия или т. нар. Пети канал. В продължение на 10 минути нейният водещ - най-често това е Александър Невзоров, разказва за основните събития в Ленинград. Това предаване има огромен зрителски рейтинг, даже е включено в Книгата на рекордите \"Гинес\" и един от символите на перестройката. Това е предаване, което е с много дълъг живот и в съветската, и в руската телевизия. Заимстваният от западните тв игри формат се радва на горяма популярност. В началото на 90-те години той е възможност да се спечели скъп подарък - даже автомобил, с времето става ценно самото участие. Премиерата е на 25 октомври 1990 г. Първият водещ е Владислав Листев. Бързо го заменя Леонид Якубович. В музея на телевизията в Останкино се съхраняват 50 хил. подаръци, които участници в програмата са донесли в студиото. Това е музикално-хумористично предаване, което залага на естрадата и хумора, едно от най-популярните в съветския ефир. Мястото на действието е полско кафене. Обаянието на чужбината, блясъкът на пани и панове, който съвсем не е работническо-селски, модният акцент, с който те говорят и пеят на руски език - всичко това няма нищо общо с идеологическото строителство на комунизма. Главният режисьор на предаването е Георгий Зелинский.  Излъчват се 133 епизода, предаването спира през октомври 1980 г. след изострянето на политическата обстановка в Полша. От героите на предаването се раждат и много анекдоти.", "date": "2018.11.21", "title": "Шест тв предавания, които промениха света"}
{"url": "http://clubz.bg/76148-krib_se_obqvi_sreshtu_protestite_v_stranata", "text": " Най-голямата работодателска организация - КРИБ, се обяви против протестите в страна и поиска те да бъдат спрени. След среща с премиера Бойко Борисов и вицепремиера Томислав Дончев председателят на КРИБ - Кирил Домусчиев, посочи, че демонстрациите пречат на икономиката.   По думите на Кирил Домусчиев основният проблем в България за още по-значителен ръст в заплащането е образованието. \" От КРИБ отново са посочили, че проблем за българската икономика е недостигът на работна ръка. Същото мнение изразиха и представители на синдикатите.  Синдикатите и бизнесът са били на едно мнение президентът Румен Радев да защити интересите и запазването на българския въгледобив. Предстои глобална конференция в Катовице, където ще бъде обсъден Пактът на ООН за климата, а България ще се представлява от държавния глава Румен Радев.", "date": "2018.11.21", "title": "КРИБ се обяви срещу протестите в страната"}
{"url": "http://clubz.bg/76141-restart_na_carskata_pediatrichna_bolnica_30", "text": "За пореден път от първия опит през 2004 г. се рестартира идеята за изграждане на национална педиатрична болница в София. Както и през 2017 година, отново българската педиатрична асоциация е основният двигател на инициативния комитет, срещнал се днес с министъра на здравеопазването Кирил Ананиев, потвърдил необходимостта от такава болница. Блумбърг: България е страната с най-неефективно здравеопазване Идеята е всички специалисти за лечението на деца да бъдат обединени на едно място. В подкрепа на строителството на такова лечебно заведение преди дни се изказа и сестрата на премиера Бойко Борисов - д-р Красимира Иванова, която е шеф на неонатологията в най-голямата общинска болница в столицата \"Света София\". Но тя е заявявала подкрепата си за нея и през последните години. Близо 300 000 деца годишно се приемат за болнично лечение по данни на НЗОК. На срещата на Инициативния комитет за изграждане на Национална детска болница с министъра на здравеопазването е станало ясно, че изграждането й не търпи отлагане, предаде БНР. Проф. Пилософ за кратко бе и шеф на Фонда за лечение на деца в чужбина, а управлението му се запомни с поредица от скандали.  Идеята за построяване на голяма детска болница е още от 70-те години на миналия век, когато е направена първата копка - и резултатът е един скелет в двора на Александровска болница, казват от Инициативния комитет. Според д-р Пилософ в болницата трябва да има не само педиатрия, а и детска хирургия, детска урология, детска офталмология. Освен това да има възможност за обучение на кадри, както на студенти, така и на специализанти в най-различни направления.  Д-р Иванка Янкова, неонатолог в АГ \"Шейново\", обяснява по БНР какви са рисковете за децата от липсата на такава болница: През 2004 г., по време на кабинета НДСВ-ДПС, ръководен от Симеон Сакскобургготски, идеята бе лансирана за първи път. Обявената преди 13 години стойност на проекта бе 100 милиона лева. Засега инициаторите не дават конкретна сума, освен, разбира се, задължението на държавата - тоест данъкоплатците, да платят сметката. Проектът за строеж на болницата с австрийски заем бе сочен за отявлен лобизъм на италианеца Пиерпаоло Черани и предизвика скандал и обвинения в корупция от страна на опозицията - и отдясно, и отляво. Черани бе приближен на италианския престолонаследник Виктор Емануил, братовчед на Сакскобургготски. Сред обвиненията, повдигнати преди години срещу Виктор Емануил в Италия, бе \"ходатайстване с цел получаване на държавни поръчки в сектора на здравеопазването и телекомуникациите в Република България\". Поръчката в здравеопазването е именно провалилият се проект за педиатрична болница в София. Малко по-късно бившият депутат от ДСБ Стойчо Кацаров заяви, че е вбесяващ \"цинизмът, защото под маската на грижа за деца, беше изготвена една класическа корупционна схема\". Макар кабинетът \"Сакскобургготски\" да се опита на два пъти да прокара проекта през Народното събрание, вкарвайки го в списъка на гарантираните от бюджета разходи, единственият резултат беше скандал и създаване на анкетна комисия, която заключи, че заемът е неизгоден и документите за сделката бяха предадени на прокуратурата. Според доклада финансовият министър Милен Велчев и здравният Славчо Богоев са нарушили конституцията и закона за международните договори, сключвайки споразумение за кредит с банка \"Аустрия Кредитанщалт” и договор за строеж с “Вамед Инженеринг”, без съгласието на парламента.  В София само болничните заведения са 67 на брой - държавни, общински, частни, извън стотиците клиники и медицински центрове. От болниците само общинските са пет и не е ясно защо трябва да се прави ново болнично заведение, след като може да се използва някоя от тях, тъй като и бездруго са финансова затруднени, смятат експерти.  Столичната община обаче непрекъснато подпомага закъсалите болници, покривайки задълженията им. Междувременно днес правителството одобри промени в Закона за лечебните заведения, които предвиждат отмяна на § 5 от Преходните и заключителните разпоредби на закона - съгласно който болница \"Лозенец\" е лечебно заведение към Министерския съвет по смисъла на чл. 5, ал. 1 от закона и е второстепенен разпоредител с бюджет по бюджета на МС. Болница \"Лозенец\" е единственото лечебно заведение по чл. 5, ал. 1, по отношение на което статутът е определен на законово ниво. Отмяната на параграфа ще създаде възможност за правителството да вземе решение по отношение на статута на болницата, превръщайки я в първото многопрофилно лечебно заведение за болнична помощ, осигуряващо комплексно лечение на деца, съобщават от МС.", "date": "2018.11.21", "title": "Рестарт на \"царската\" педиатрична болница. 3.0"}
{"url": "http://clubz.bg/76135-vlastta_razdava_oshte_po_100_leva_za_dyrva_i_tok_na_bednite", "text": "Близо 210 000 домакинства в България, които получават енергийни помощи, ще получат още по 100 лева допълнително за сезон 2018-2019 г. Това съобщи министърът на труда и социалната политика Бисер Петков, като се позова на днешно решение на правителството. По данни на Агенцията за социално подпомагане близо 210 000 лица и семейства са одобрени за тази помощ, която тази година - за петте месеца на отоплителния сезон, възлиза на 374,15 лева. Допълнителните средства, които ще бъдат изплатени, възлизат на общо 21 млн. лева и са осигурени по бюджета на Министерството на труда и социалната политика. С решението си от днес правителството реагира на поскъпването на някои от енергоизточниците и осигурява средства за компенсирането му. Сумите започват да се изплащат от 12 декември т.г. - по банковите сметки или по касов път, в зависимост от избора на хората. По думите на Петков помощ ще получат всички, които са одобрени за получаване на целева помощ за отопление, независимо от енергоизточника, който ползват.", "date": "2018.11.21", "title": "Властта раздава още по 100 лева за дърва и ток на бедните "}
{"url": "http://clubz.bg/76137-levski_vzema_za_direktor_vissh_kadyr_na_bfs", "text": "От Нова година \"Левски\" ще има нов изпълнителен директор - настоящият първи зам.-изпълнителен директор на БФС Павел Колев, информира Sportal.bg. Работилият дълги години като журналист преди да стане част от БФС функционер ще замени Красимир Иванов. Той ще е вторият човек на \"Герена\" след Спас Русев и на него ще се разчита да създаде силна управленска структура, да стабилизира финансово клуба и да създаде международни контакти, каквито има. Възможно е Красимир Иванов да остане в \"Левски\", но засега това не е потвърдено. Идеята Павел Колев, който е запален левскар, да бъде привлечен, бе лансирана още през миналата година от основателя на тръста \"Синя България\" Васил Колев. Запалянковската организация притежава акции в \"Левски\". По различни причини планът досега не се осъществяваше. Павел Колев работи като спортен журналист във в. \"24 часа\". Той стана пресаташе на БФС през 2005 г., когато Борислав Михайлов дойде на власт. След това започна да се изкачва в администрацията и стигна до заместник на Михайлов и негов най-доверен човек в централата. Владее перфектно няколко езика. Наскоро се дипломира с магистратура за управление на спорта в престижен университет в Швейцария. Притежава сертификат по футболен мениджмънт от УЕФА, също така е делегат на международни мачове на най-високо ниво. През 2015 г. организира европейското до 17 г., на което България беше домакин. Занимава се с международната дейност на БФС, така федерацията ще загуби може би най-ценния си кадър под Михайлов. \"Левски\" ще разчита на Колев и да направи промени в детско-юношеската школа, тъй като той има контакти в УЕФА и европейския футбол и на това ниво.", "date": "2018.11.21", "title": "\"Левски\" взема за директор висш кадър на БФС"}
{"url": "http://clubz.bg/76131-zemetreseniq_cunami_buri_%E2%80%93_kyde_e_naj_opasno_na_zemqta", "text": "Колко бързо може да бъде оказана помощ? Колко хора могат да бъдат изведени на сигурно място? Функционира ли снабдяването с питейна вода при извънредни ситуации? При природни катаклизми всичко това решава за живот и смърт. На тази тема посвещава своя публикация германското сп.  Световен анализ показва кои държави са особено застрашени, разкрива се и една жестока закономерност – при природни бедствия благоденствието на дадена държава е решаващият фактор за спасяването на максимален брой хора. Организацията “Сружение за развитие помага – заедно за хора в беда” ( .) публикува световен доклад относно рискове. Обхванати са данни от 171 държави. При анализа учените са взели под внимание не само колко често според статистиката дадени държави са били поразени от природни катастрофи, а също и доколко те са подготвени за подобни катаклизми. Според тях решаващ е предимно факторът инфраструктура. Когато има достатъчно улици и летища, хората бързо могат да се озоват на сигурно място, а спасителните екипи да достигнат до кризисните райони. Също стабилна електроснабдителна мрежа, снабдяване с чиста питейна вода и достатъчно болници и лекари са от голямо значение за спасяването на човешки живот по време на природни бедствия. 76 станаха жертвите на пожарите в Калифорния, 1300 са в неизвестност Но дори и в богати държави като САЩ могат да се появат проблеми, както това се случи през 2012 г. при урагана «Сънди». Тогава електроснабдяването се срина, а спасителните екипи имаха трудности при придвижването до мястото на трагедията. Според учените и необичайната суша това лято в Европа онагледява различията между отделните страни. Докато в Германия реколтата значително пострада, голямата катастрофа беше избегната, тъй като Европа има механизми за компенсации на загуби. В райони на суша, като в Африка, последиците биха били далеч по-трагични, посочват авторите на доклада. Списъкът на най-застрашените региони оглавяват тихоокеанските островни държави Ванауту и Тонга. Това ще рече, че там съществува най-големият риск от смърт по време на природни бедствия. Регионът е особено застрашен от земетресения, цунами и бури. Също така често засегнати са и Филипините, където има заплаха от изригване на вулкани и свлачища. Като особено застрашени се смятат също Централна Америка, Западна и Централна Африка, както и Югоизточна Азия. В световен мащаб Германия е на 155-о място от общо 171. Според индекса най-сигурен е Катар. Това може и да изненадва, но в сравнение с други страни пустинната държава значително по-рядко е била засегната от екстремни природни явления. Към регионите с най-малък риск от бедствия се числят също Малта и Саудитска Арабия. България е на 134 място. Непосредствено преди нас като по-опасно място е Италия. Турция, Сърбия и Румъния са доста преди нас, което ги прави рискови. Нашият индекс за опасност от природни бедствия е 4,09 при 50,48 за Вануату. Ураган спря тока на Португалия Наскоро от доклад на ООН стана ясно, че броят на природните бедствия драстично се е увеличил. Между 1997 и 2017 г. в световен машаб са загинали 1,3 милиона души. 4,4 милиарда са получили наранявания или са загубили имуществото си. Учените предупреждават, че вследствие затоплянето на климата положението може значително да се обостри. И според ООН увеличението броя на природните бедствия се дължи на промяната на климата. Учените изброяват наводнения, бури, жеги, суши и горски пожари. Анализът на учените в последния доклад сочи и положителни тенденции. В световен мащаб сега хората са значително по-подготвени при настъпването на природни бедствия в сравннеие с перода преди шест години. Въпреки това най-страдащи са децата. Според УНИЦЕФ почти всяко четвърто дете живее в регионите, които са най-засегнати от природни катаклизми. Само през миналата година над 68 милиона души са били принудени да напуснат родните си места, над половината от тях са били деца под 18 години.   Ураган спря тока на Португалия", "date": "2018.11.21", "title": "Земетресения, цунами, бури – къде е най-опасно на Земята"}
{"url": "http://clubz.bg/76124-mnozinstvoto_ne_podkrepi_edinodushno_mariqna_nikolova", "text": "Марияна Николова бе избрана за вицепремиер на мястото на подалия оставка Валери Симеонов. 116 бяха \"за\", \"против\" - 62-ма, въздържали се нямаше. Волен Сидеров и депутатите от \"Атака\" отсъстваха от залата. Николова събра по-малко гласове от всички депутати от мнозинството на ГЕРБ и \"Обединени патриоти\", които са 122-ма. За избора й в парламента дойдоха почти всички министри, но не и премиерът Бойко Борисов. От БСП възразиха срещу това, че промените в кабинета се представят от вицепремиера Красимир Каракачанов. Той обаче стана автор на една запомняща се реплика - че няма как да се искат германски заплати, след като се работи като в Анадола през миналия век. Тя бе насочена към протестиращите от няколко седмици. Гласуването за малко да мине почти без дебати, но в крайна сметка те продължиха близо четири часа. Първото изказване бе на Драгомир Стойнев (БСП). Веднага след изказването на Стойнев зам.-шефът на парламента Емил Христов закри дебатите, тъй като никой не поиска думата. От БСП възразиха срещу това действие на Христов, но той бе непреклонен. Действията на Христов откриха процедурни дебати за това трябва или не той да даде думата на желаещите от БСП, след като вече е закрил разискванията. С тези думи Корнелия Нинова се обърна към Христов. В отговор той отговори, че не се притеснява. Това каза пък бившият председател на парламента Димитър Главчев. Малко след това имаше поименна проверка, поискана от Данаил Кирилов (ГЕРБ). След нейния край Христов все пак показа склонност да даде думата на Нинова. Зам.-шефът на ГЕРБ и лидер на парламентарната група Цветан Цветанов обаче го помоли \"да бъде принципен\" и му припомни, че Нинова е поискала думата след закриването на дебатите. След \"молбата\" от Цветанов Христов започна да прави справка с правилника и изтъкна: Георги Свиленски (БСП) каза, че Христов е започнал да се \"гъне\", след като Цветанов му се е \"накарал публично\". И го призова да даде думата на всички депутати, които искат да се изкажат. В крайна сметка у колебаещия се Христов надделя мнението, че е закрил дебатите. Валери Жаблянов (БСП) се обърна към Христов с думите, че не е от полза за българския парламентаризъм и за правителството, както и за управляващото мнозинство, да не се дава думата на опозицията. Лидерът на \"Воля\" Веселин Марешки призова Христов \"да не се поддава на натиска и да нарушава законите\". Според него българските граждани протестират срещу точно този стандарт. Марешки каза, че подкрепя голяма част от казаното от Стойнев, но все пак \"правилата са такива, каквито са\".  Георги Гьоков (БСП) припомни на Христов, че той и шефът на парламента Цвета Караянчева са давали поне 10 пъти думата на Цветанов, след като дебатите са били закрити. Данаил Кирилов (ГЕРБ) обаче припомни на Христов друга подробност -  че три пъти е приканил депутатите да вземат думата. Според него социалистите нарочно са вдигнали ръце след закриването на дебатите. Рамада Аталай (ДПС) се обърна към управляващите с думите, че политика на инат никъде няма да ги заведе. Той призова Христов да даде възможност на депутатите да се изкажат и поиска 15 минути почивка. Христов се съобрази с това искане. След почивката думата на Нинова все пак бе дадена. Според нея моделът, който трябва да се промени, е да се опрощават милиони на олигарси и да се повишават данъците за гражданите, включително върху старите коли. Христов се показа особено великодушен и след Нинова даде думата на Крум Зарков (БСП) и дебатите по същество започнаха. Тома Биков (ГЕРБ) заяви, че БСП пропуска много факти в анализа си. Той обясни, че доходите са ниски, защото България е фалирала три пъти по време на комунизма и още два пъти при управление на БСП след 1989 г.  Рамадан Аталай (ДПС) попита управляващите дали са доволни от своето управление. Той припомни, че ДПС отдавна е заявило, че управлението е порочно заченато. Лидерът на \"Воля\" Веселин Марешки изтъкна, че \"3 млн. граждани са клиенти на нашите аптеки и нашите бензиностанции\". Според него само пред тези обекти не се протестира. Марешки разкри, че депутати му предават молби от граждани да отвори аптеки и бензиностанции и в техния град. В края на дебатите Цветанов отново взе думата. И допълни: Според него в БСП много ги е заболяло от успешното председателство, проведено от сегашното правителство. В края на дебатите Красимир Каракачанов заяви, че дебати не е имало и не е имало и въпрос към Николова. Според него опозицията се е опитала да обърне дебатите на вот на недоверие към кабинета. Според него от БСП са раздавали листовки на протестиращите. Той все пак призна, че у обществото има недоволство. Според него има глад за работна ръка. А протестите са били най-масови и най-озверени именно когато БСП са управлявали.", "date": "2018.11.21", "title": "Мнозинството не подкрепи единодушно Марияна Николова"}
{"url": "http://clubz.bg/76133-kim_chen_qn_e_noviqt_shef_na_interpol", "text": "Ким Чен Ян от Южна Корея бе избран днес от Общото събрание на Интерпол за президент на международната полицейска организация в конкуренция с ветеран от руските служби за сигурност, предаде АП. \n\tСрещу кандидатурата на руснака Александър Прокопчук се обявиха САЩ, Великобритания и други страни от ЕС с мотива, че с избирането му на ръководния пост Русия ще зачести злоупотребата със системата за издаване на \"червени бюлетини\" с цел да преследва свои политически опоненти. Досега генералът от руското МВР беше вицепрезидент на Интерпол. \n\tКим Чен Ян, който досега бе изпълняващ длъжността президент на Интерпол, си осигури повече от две трети от гласовете на заседанието на Общото събрание на организацията в Дубай. Мандатът му е до 2020 г., до края на четиригодишния мандат на предшественика си, китаеца Мън Хунвей, който бе арестуван в Китай. Кремъл: САЩ се намесват в изборите за председател на Интерпол Франс прес цитира държавния секретар на САЩ Майк Помпео, който заяви вчера: Русия отрече обвиненията, че иска да използва Интерпол като инструмент срещу политическите си противници, като държи начело на организацията да застане генерал от руската полиция, с което предизвика остра реакция сред критиците на Кремъл, предаде Франс прес. \n\tПредупрежденията към представителите на страните в международната полицейска организация да не приемат тази кандидатура се множат, след като в. \"Таймс\" в неделя съобщи (прозовавайки се на британски източници), че настоящият вицепрезидент на Интерпол Александър Прокопчук е фаворит за гласуването. Интерпол е без шеф след внезапната \"оставка\" на предишния й президент Мън Хунвей, обвинен в корупция в родния си Китай и изчезнал загадъчно в началото на октомври при пътуване до страната. \n\tМакар президенският пост да е по-скоро почетен, отколкото оперативен, твърденията в \"Таймс\" възмутиха критиците на Кремъл, които се опасяват, че международната организация може да се превърне в инструмент в услуга на Русия, при това във време, когато Западът упреква Москва, че праща свои войници в Украйна, че се меси в американските избори или че е отровила бившия двоен агент Сергей Скрипал във Великобритания. \n\tСАЩ не подкрепят кандидата на Русия Александър Прокопчук за президент на Интерпол, тъй като според Вашингтон руските власти изглежда се опитват да използват Интерпол за политически цели, заяви говорителят на Съвета за национална сигурност към Белия дом Гарет Марки, цитиран от ТАСС. \n\tЧетирима американски сенатори призоваха в публикувано вчера открито писмо делегатите на 192-те страни членки на Интерпол да отхвърлят кандидатурата на Прокопчук. \n\tДвама критици на Кремъл се обединиха вчера, за да попречат на избирането на Прокопчук, тъй като се опасяват, че Москва може да злоупотреби с поста и да преследва свои противници, предаде Ройтерс. През 2013 г. Ходорковски беше помилван от руския президент Владимир Путин, след като прекара десетилетие в затвора за измама, обвинение, за което Ходорковски твърди, че е скалъпено, за да бъде наказан за това, че е финансирал политическата опозиция на Путин.  Браудър, който е начело на инвестиционният фонд \"Хермитидж кепитал\" поведе кампания срещу корупцията и за наказване на представителите на руските власти, които според него са отговорни за смъртта в московски затвор през 2009 г. на адвоката Сергей Магнитски. Ако Прокопчук бъде избран за президент, Русия \" , заяви той в Туитър. \n\tВчера руската прокуратура заяви, че подозира Браудър в нареждане на поредица убийства, включително това на Магнитски. Финансистът определи това като абсурдно твърдение. \n\tОпонент номер едно на Кремъл Алексей Навални, на свой ред, отбеляза в Туитър, че неговият екип  В рамките на участието си в 87-ото Общо събрание на Интерпол в Дубай, Обединените арабски емирства, министър Младен Маринов проведе работна среща с Негово височество шейх Саиф бин Зайед Ал Нахаян, заместник-министър-председател и министър на вътрешните работи на ОАЕ, съобщи пресцентърът на МВР. \n\tДвамата изразиха общата позиция за развитие на диалога в сферата на сигурността и издигането му до стратегическо партньорство. Бяха обсъдени възможностите за бъдещо сътрудничество и за добри практики на правоохранителните органи в противодействието с формите на организираната престъпност, както и в сферата на киберсигурността, предаде БТА.", "date": "2018.11.21", "title": "Ким Чен Ян е новият шеф на Интерпол"}
{"url": "http://clubz.bg/76130-majoritarniqt_vot_nqma_da_promeni_nishto_osven_opakovkata", "text": "През няколко години, а напоследък и по-често, българинът открива Златната ябълка. Или вълшебната флейта. Или мажоритарното гласуване. Въобще, някаква уж панацея, която ще \"ни оправи\". Мажоритарен вот ще постигне това толкова, колкото успя да го направи Симеон Сакскобургготски или Бойко Борисов. И по същата причина - защото е просто смяна на опаковката. Как да изхвърлим политическата сган? С мажоритарен вот, разбира се Но да видим точките на колегата Обретенов.   Какво значи абсолютно мнозинство в два тура? Няколко месеца около референдума никой не успя да обясни тази фантасмагория, родена в политически неадекватните мозъци на сценаристите на Слави Трифонов. 2 509 864 българи гласуваха \"за\" тази безсмислица, която не се среща в нито една изборна система в цивилизования свят. Т.е. два милиона и половина българи гласуваха за нещо, което не очевидно не разбират. И добре, че не достигнаха 12 хил. гласа, иначе щяхме да имаме тази глупост в изборния си закон. Да де, ама дебати не бяха проведени. И нормално - как експертите да обяснят да хората какво е мажоритарен вот с абсолютно мнозинство в два тура, като и те не знаят? Както обикновено, българският гражданин получи информация в най-простия й вид - старото е лошо, новото е по-добро. Пропорционалното гласуване ни даде Орешарски, Пеевски и Борисов, нека изберем мажоритарно. Членството в ЕС ни докара мониторинг, евробюрокрация и направи Станишев шеф на ПЕС, значи е лошо, да се включим в Евразийския! С това се изчерпва обикновено аргументацията. -  при мажоритарна гласуване стотици хиляди ще останат без представител във властта, тъй като от един едномандатен район излиза само първият. -   и презумпцията, че всеки район по 30 хил. души ще е справедливо разчертан и балансиран е абсурдна. Техниката на рязане на региони, така че да е най-удобно за тези, които ги режат, от години е превърната в изкуство в САЩ. Т.нар. gerrymandering е публично известна манипулация, която оцелява след всеки вот там, въпреки че всички знаят, че е такава. - Дори с (осакатената) преференция повече смени на места станаха заради феномена 15/15, отколкото заради реално разсъдливо решение за разместване на листата -  във федерацията САЩ, съставена от 50 отделни държави, във федерацията Германия, съставена от 16 бундесланда, в Обединеното кралство Великобритания, съставено от 4 отделни държави. Всяка от тези държави в държавата си имат отделно, собствено правителство, и то често се избира със смесена система, не чисто мажоритарно. Франция пък има 18 региона с местни правителства, също често избирани с пропорционален вот. А пък Белгия, Холандия, Скандинавските страни и множество други \"големи\" демокрации са с изцяло пропорционална система. И да, това ще позволи на всякакви хора да влязат в парламента. В едномандатен район с 30 хил. избиратели на един кандидат ще му стигне да си осигури едни 15 000 гласа, за да е 100% сигурно, че ще спечели, дори ако приемем сценарий за мажоритарен вот в два тура (който е скъп, сложен и тромав). И това е при 100% активност. При обичайните около 40-45% активност у нас са достатъчни едни 4000-5000 гласа. Колко лесно според вас се купуват толкова? Без да броим корпоративния вот, който и сега позволява местни тартори и дерибеи, довчера били представители на дребния бизнес за \"защита\", да влязат в парламента. Мажоритарният вот само ще улесни това. И какво от това? Виждаме колко малко постигат партии дори с 15 души в парламента, и то като част от управляващата коалиция. Какво може да направи един депутат опозиционер? Да се изказва пред медиите в кулоарите и да има малко повече ефирно време. Реалната политика не се прави от 1 депутат. И 11 едва са фактор, но поне са някакъв. А и при правилно, сиреч удобно райониране, ГЕРБ могат да разчертаят страната така, че и един неудобен депутат да не влезе. Да, но отново зависи от районирането и точния формат на мажоритарното гласуване. Това е ключов проблем с всички, които искат мажоритарен вот - много често те просто не знаят, че има много видове мажоритарен вот, с много различни резултати.  А пък ГЕРБ почти сигурно ще имат мнозинство, дори и да са хванали 20% от вота, защото мажоритарната система добавя много на най-големите. БСП пък ще са достатъчно силни, че да са опасни, защото също ще получат бонус от новата система. И ще се доближим до двупартийна система, с шепа депутати от малките партии за украса.   Трябва ли \"гласът народен\" да е \"глас божи\"? Да, в една истинска демокрация. Истинската демокрация обаче изисква истински информиран електорат. Такъв в България е малко.  Проблемът на българските избори се крие (всъщност  си е съвсем наяве) в българския електорат и в българската политическа класа. Проблемът е в изборните манипулации, в купуването на гласове, в празния популизъм и в това, че българинът още му вярва. Не в изборната система.  И \"Брекзит\" е прекрасен пример именно за това какви бели е способен да натвори лошо информираният, всъщност излъган електорат. Да не забравяме, че най-търсеното в британския Гугъл ден след вота беше \"Какво е Брекзит?\". А сега се мъчат да повторят допитването, за да обърнат \"гласът народен\".", "date": "2018.11.21", "title": "Мажоритарният вот няма да промени нищо, освен опаковката"}
{"url": "http://clubz.bg/76129-prokuraturata_spekulaciq_e_che_sa_vyrveli_pari_kym_politicheska_sila", "text": "Временният шеф на Специализираната прокуратура Димитър Франтишек Петров заяви тази сутрин, че към момента няма доказателства част от парите, събирани от бандата наречена Държавна агенция за българите в чужбина, да са стигали до \"определени политически сили или лица\": Така прокурорът коментира пред Нова тв вчерашното прессъобщение, че в касетка, стопанисвана от главния секретар на ДАБЧ, са открити над 427 000 лв. в различни валути. Водещите попитаха дали е възможно Красимир Томов да ги е давал на \"трети лица\", като се твърди, че цяла една политичесак сила живее от това. Секретарят на агенцията за българите в чужбина с 427 000 лв. за черни дни На уточняващия въпрос на Виктор Николаев - дали само за Томов са били тези пари, защото има данни, че стандартът му на живот не е издавал такова благосъстояние, както и дали се проверяват политически лица, прокурорът отговори: Иначе обвинителят прогнозира, че намерените пари в сейфа на Томов   които са повдигнати за участие в организирана престъпна група за подкупи и длъжностни престъпления. Украинска попзвезда и едни липсващи пари в делото за българите в чужбина Тепърва от прокуратурата ще конкретизират \"на коя дата, от кого какви суми са взети\". Поне още година мониторинг след днешния евродоклад  Той напомни, че действията им са \"изключително успешни, като това дори е отразено в мониторинговия доклад на ЕК\" Украинска попзвезда и едни липсващи пари в делото за българите в чужбина Поне още година мониторинг след днешния евродоклад ", "date": "2018.11.21", "title": "Прокуратурата: Спекулация е, че са вървели пари към политическа сила"}
{"url": "http://clubz.bg/76126-vnushitelnoto_prevyoryjavane_na_ruskata_armiq_obqvi_putin", "text": "Мащабното преекипиране на руските въоръжени сили ще осигури запазване на стратегическия паритет и ще защити Русия от външни заплахи. Това заяви президентът Владимир Путин, цитиран от БТА. По думите му това мащабно превъоръжаване ще даде възможност да бъдат решени всички задачи, поставени на войските. За създаване и серийно производство на въоръжения и военна техника през 2018 г. бяха отпуснати общо почти 1,5 трилиона рубли. Превъоръжаването на армията като цяло следва зададеното темпо. Специално внимание се отделя на разработването на перспективни системи, които ще определят бъдещето на руските въоръжени сили за години напред, отбеляза президентът, цитиран от ТАСС. \n\tНа 26 октомври Путин нареди да бъде повишено нивото на бойната и оперативната подготовка на руските въоръжени сили. Върховният главнокомандващ прикани армейското ръководство \"да се съобразява изцяло с опита от военните операции в Сирия\".  \n\tМиналия ноември той заяви, че Русия ще увеличи производството на военна продукция. Путин изтъкна, че за целта трябва да се готвят всички големи частни и държавни предприятия. По думите му способността на икономиката бързо да вдига при нужда обема на отбранителната продукция е сред най-важните условия, гарантиращи сигурността на всяка държава, напомня \"Лента\".", "date": "2018.11.21", "title": "Внушителното превъоръжаване на руската армия обяви Путин "}
{"url": "http://clubz.bg/76128-krajni_klasiraniq_v_ligata_na_naciite", "text": "Груповата фаза на Лигата на нациите приключи снощи. Паднаха и последните въпросителни. В може би най-интересния мач Швеция би Русия с 2:0 като домакин от група 2 на дивизия В и свали Сборная от върха. Виктор Линдельоф откри в 41-ата минута, а в 72-ата Маркус Берг удвои. Лигата на нациите, евроквалификациите и България. Какво следва? В гр. 1 на дивизия С Шотландия трудно се справи с Израел - 3:2 и също оглави подреждането. Островитяните трябваше да обръщат двубоя от 0:1. Така помогнаха и на България да се изкачи в трета урна на жребия за евроквалификациите. Сърбия оглави 4-та група на същата дивизия за сметка на Румъния. Западните съседи също \"удариха едно рамо\" на нашите, като сразиха Латвия с 4:1. Така победата на Румъния с 1:0 на терена на Черна гора се оказа само за престиж. Летвата е много ниска само с “дайте да дадем” В пряк двубой за първото място в гр. 3 на дивизия D пък Косово разгроми Азербайджан с 4:0. Победителите във всяка от четирите групи на дадена дивизия (без А) отиват по-горната. Последните отбори изпадат в по-ниска. Без тези в D, тъй като няма по-долна дивизия. Любопитно е, че Германия и Хърватия ще бъдат в дивизия В за второто издание на надпреварата, което ще е през есента на 2020 г.  България е в трета урна на жребия за Евро 2020 В началото на юни догодина Холандия, Швейцария, Португалия и Англия (победителите в дивизия А) ще играят полуфинали, финал и мач за 3-4 място в градовете Порто и Гимараеш. Всички останали ще излязат в плейофи за последните четири квоти за Евро 2020 през пролетта на 2020 г. след края на евроквалификациите. Летвата е много ниска само с “дайте да дадем” България е в трета урна на жребия за Евро 2020", "date": "2018.11.21", "title": "Крайни класирания в Лигата на нациите"}
{"url": "http://clubz.bg/76132-beh_pak_plashta_za_spasenieto_na_tec_marica_iztok_2", "text": "Осемнайсет мерки, сред които поредна финансова инжекция, набеляза държавният Български енергиен холдинг (БЕХ), за да спаси ТЕЦ \"Марица Изток 2\" от затваряне заради високите цени на въглеродните емисии, достигнали €25/тон. Средната заплата в ТЕЦ \"Марица изток 2\" е по-висока от тази на Бойко Борисов \"Инжекцията\" предвижда закупуването на разрешителни за парникови газове. ТЕЦ-ът, който е най-големият в страната и втора по големина енергийна компания след АЕЦ \"Козлодуй\", работи на загуба заради големите разходи за въглеродни емисии, изчислявани за т.г. за над 570 милиона лева. За 2018 г. отрицателният финансов резултат преди данъци на ТЕЦ \"Марица Изток\" се прогнозира на 116 милиона лева.  Една от мерките, разписани от създадената към Министерството на енергетиката работна група, е до края на годината БЕХ да закупи квотите парникови газове на топлоцентралата.   Бивш депутат от ГЕРБ  с 500 млн. лв. от доставка на въглища за ЧЕЗ Освен това ще се водят разговори с държави членки на Европейския съюз, за да се разгледа възможността за прехвърляне на емисиите. Предлага се и ТЕЦ \"Марица Изток 2\" да поиска от енергийния регулатор да ѝ признае разходите за критична инфраструктура.    По-рано през октомври министърът на енергетиката Теменужка Петкова отхвърли идеята за сливане на ТЕЦ-а с АЕЦ \"Козлодуй\" като спасителен вариант за ТЕЦ \"Марица Изток 2\". Ако финансовото състояние на централата се влоши, ще последва верижна реакция в друга държавна фирма в енергийния комплекс - \"Мини Марица Изток\", където работят още над 7300 души. Станишев поиска държавна помощ за ТЕЦ-овете Бивш депутат от ГЕРБ  с 500 млн. лв. от доставка на въглища за ЧЕЗ Станишев поиска държавна помощ за ТЕЦ-овете", "date": "2018.11.21", "title": "БЕХ пак плаща за спасението на ТЕЦ \"Марица Изток 2\""}
{"url": "http://clubz.bg/76117-%E2%80%9Esporovete_za_pomoshtta_za_bejancite_v_turciq_provaliha_priemaneto_na_byudjeta_na_es%E2%80%9C", "text": "  - Три са причините за първи път през последните десет години да не стигнем до решение в законово установения срок. , за Турция Съветът на ЕС настояваше 2 милиарда евро от общо 3 милиарда да излязат от европейския бюджет. А Европарламентът искаше  оттам да дойде 1 милиард.  бяха неизползваните средства от програмата за наука и иновации „Хоризонт 2020“ - около 400 милиона евро. Спорът беше дали те да се върнат в националните бюджети или да се използват и през следващата година за същата цел.  бе предложеното от Съвета орязване на бюджета за програмата „Еразъм+“ с около 100 милиона евро. С това имам персонални проблеми и не мога да се съглася. Еврокомисията трябва да представи нов бюджет за 2019 г. Така приключи цикълът, който в петък дискусиите бяха около 14 часа, в понеделник – 10. През уикенда също имаше срещи. И така се стигна до ситуация, в която нямаме решение. И тук сме изправени пред две опции. Разработихме с колегите късно в понеделник сценариите.  е Еврокомисията да излезе с ново предложение за годишен бюджет, който да разгледаме през следващите две седмици и да гласуваме на сесията на Европарламента между 8 и 12 декември.  е да се изпълнява 1/12 от настоящия бюджет в следващия. Такова нещо не се е случвало от 70-те г. Въпреки тези големи различия – все пак говорим за разлика от 1,5 милиарда евро, по които не можахме да намерим допирни точки надявам се новото предложение на Еврокомисията, която тя вече подготвя, да бъде по-балансирано и да можем колкото се може по-скоро да постигнем съгласие. - За мен така и не стана ясно докрай защо бе подложен на толкова дебати този, трябва да признаем, толкова важен  инструмент, осигуряващ голяма част от спокойствието на гражданите на ЕС. Той като бе на фона на предложението за най-големия досега в историята бюджет на ЕС – става дума за 165 милиарда евро. Такъв принос към този инструмент не беше с тежест, която би могла да навреди на бюджета. Още повече, имаме инструмент за гъвкавост, който не сме използвали, но можеше да използваме, без да се налага да има свежо финансиране от страните членки. Въпреки това Съветът бе абсолютно непреклонен. От петък до понеделник през нощта той не направи и крачка назад. Имаше предложения, по които имахме напредък, като например за неизползваните средства. Имаше идея символично да използваме 1 евро от тях само за да покажем, че  е възможен и този механизъм – неизползваните средства да се използват повторно. Но по отношение на Турция нямаше абсолютно никаква диалогичност. И то дотолкова, че по едно време делегацията на Европарламента напусна преговорите. Знам, че такава е била и позицията на повечето големи държави. Мисля, че Турция беше главният препъни камък, който наклони везните. Мисля, че щяхме да се разберем по другите спорни теми. - Трудно ми е да говоря от името на финансовото министерство, тъй като това бе консолидирана позиция на Съвета като цяло. Аз се радвам, че през нощта в понеделник на масата имаше българи и от постоянното представителство в ЕС, и от финансовото министерство, с които да говорим, за да потърсим решение. За съжаление обаче се оказа, че това е прекалено голяма крачка, която Съветът трябва да направи. По-интересното е, че ни предстои процедура, в каквато не сме влизали скоро. А тя е работата, която свършихме през последната половин година, за да се стигне дотук, трябва да бъде свършена наново в следващите две седмици. - Опасност за България няма дотолкова, доколкото имаме гаранция, че европейският бюджет ще се изпълнява. Това е гарантирано от Договора за функционирането на Европейския съюз (ДФЕС). В него се казва, че дори да няма никакво решение, всеки месец ще се изпълнява 1/12 от стария бюджет, в който и в момента са заложени пари и за финансиране на селските региони, и за фермерите, за наука, за студенти. Но като си давам сметка какъв риск поемам, като го казвам, смятам, че ще се стигне до решение още през декември. - Не бих могъл да приема решение, с което орязваме парите за студентска мобилност и стипендии за студентите, и то с над 100 милиона евро. Това ли е програмата, която най-много тежи на ЕС? Тя ли е първата, от която ще отрежем? Освен това, имам и друг приоритет. Той е финансирането на агенциите, които отговарят за охраната на външните граници. Те трябва да получат достатъчно финансиране, което да обезпечи сигурността, безопасността, включително българските граждани. Защото живеем до една от външните граници на ЕС.", "date": "2018.11.21", "title": "„Споровете за помощта за бежанците в Турция провалиха приемането на бюджета на ЕС“"}
{"url": "http://clubz.bg/76134-vyrnahme_na_gyrciq_190_570_mini_ot_gorni_lom", "text": "България окончателно върна на Гърция 190 570 противопехотни мини от завода край с. Горни Лом, където на 1 октомври 2014 г. при инцидент загинаха 15 души, съобщи МВР. Боеприпасите трябваше да бъдат унищожени в завод „Миджур“, но след трагичния инцидент заводът беше затворен, а лицензът за утилизация – отнет. Това наложи противопехотните мини да бъдат върнати обратно на собственика им – Въоръжените сили на Република Гърция, поясняват от вътрешното министерство. Проверяват съвета, който издава лицензи, заради Горни Лом Най-смъртоносният инцидент във военно предприятие в съвременната ни история се случи, след като завод \"Миджур\", собственост тогава на фирма \"Видекс\", имаше договор да унищожава гръцките противопехотни мини. В последвалото дело обвиняеми бяха тогавашният собственик на Валери Митков (чийто син също загина), Божидар Василев – бивш началник на отдел в ГД \"Охранителна полиция\", Ивелина Бахчеванова – бивш секретар на междуведомствената комисия към Министерството на икономиката и Палма Иванова – отговорничка за безопасността на труда в завод \"Миджур\". И 4 години след взрива \"Миджур\" е бомба с часовников механизъм На 19 юни тази година, 4 години след трагедията, Видинският окръжен съд оправда напълно и четиримата на първа инстанция. И четиримата обвиняеми за взрива в завод „Миджур” - оправдани И 4 години след взрива \"Миджур\" е бомба с часовников механизъм И четиримата обвиняеми за взрива в завод „Миджур” - оправдани", "date": "2018.11.21", "title": "Върнахме на Гърция 190 570 мини от Горни Лом"}
{"url": "http://clubz.bg/76119-trymp_nqma_da_razvalq_vryzkite_s_riqd_za_da_ne_skochi_petrolyt_do_150", "text": "Американският президент Доналд Тръмп заяви, че САЩ възнамеряват да останат \"непоклатим партньор\" на Саудитска Арабия, дори ако се окаже, че саудитският престолонаследник принц Мохамед бин Салман е бил в течение на плана за убийството на журналиста Джамал Кашоги, предаде Ройтерс \n\tВ изявление, разпространено от Белия дом, Тръмп посочи, че не възнамерява да прекратява военните договори с Рияд, отбелязвайки, че  . Белият дом чака пълен доклад за убийството на Кашоги Президентът каза, че американските разузнавателни агенции все още проучват свидетелствата от убийството на Кашоги в саудитското консулство в Истанбул на 2 октомври, както и кой е планирал убийството. Той освен това заяви, че ако САЩ вземат твърди мерки срещу Саудитска Арабия заради убийството на Кашоги, това би довело до рязък скок в цените на петрола, което може да е пагубно за световната икономика, предаде ТАСС. \"Нямам намерение да разрушавам световната икономика, нямам намерение да разрушавам икономиката на нашата страна с безразсъдни действия към Саудитска Арабия\", добави той. Кашоги - упоен и разчленен, саудитски прокурор иска 5 смъртни присъди  Двама високопоставени американски сенатори поискаха президентът Доналд Тръмп да обяви официално дали саудитският принц престолонаследник Мохамед бин Салман е отговорен за убийството на работещият в САЩ саудитски журналист Джамал Кашоги, предаде ДПА. \n\tСенаторът републиканец Боб Коркър и колегата му демократ Боб Менендес, които са двамата водещи членове на сенатската комисия за външните работи, поискаха от Белия дом да обяви официално дали Бин Салман е отговорен за убийството на Кашоги. \n\tСъгласно закона \"Магнитски\" президентът е длъжен да определи официално дали чуждестранно лице е отговорно за убийство без съд и присъда, ако двамата водещи сенатори от комисията за външни работи поискат това, отбелязва ДПА. \n\tСенаторите заявиха, че очакват отговор в срок от 120 дни. \n\tКонгресменът демократ Адам Шиф, който ще оглави комисията за разузнаването на Камарата на представителите от януари, поиска незабавно прекратяване на подкрепата на САЩ за саудитските военни операции в Йемен, замразяване на продажбите на оръжие за Рияд и заяви, че САЩ трябва да намалят зависимостта си от кралството по други въпроси в региона, предаде Ройтерс. \n\tСенаторът демократ Марк Уорнър, който е заместник-председател на комисията за разузнаването, разкритикува президента Тръмп за поведението му в аферата Кашоги. Сенаторката демократ Даян Файнстайн заяви, че няма да подкрепи бъдеща подкрепа или продажби на оръжие от САЩ на Саудитска Арабия. Тя каза, че е шокирана от отказа на Тръмп да санкционира Мохамед бин Салман за \"предумишленото убийство\" на постоянно пребиваващия в САЩ Кашоги. \n\tСенаторът демократ Рон Уайдън пък заяви, че ако директорът на ЦРУ и директорът на националното разузнаване не обявят публично оценката си за убийството на Хашоги, той ще внесе нормативен акт следващата седмица, който да ги задължи да го направят. \n\tПо-рано бе съобщено, че в брифинги на закрити врата в Конгреса ЦРУ е заявило, че убийството на Кашоги е станало по заповед на саудитския принц престолонаследник, отбелязва Ройтерс. Кашоги - упоен и разчленен, саудитски прокурор иска 5 смъртни присъди ", "date": "2018.11.21", "title": "Тръмп: Няма да разваля връзките с Рияд, за да не скочи петролът до $150"}
{"url": "http://clubz.bg/76121-zashto_ne_uspqvame", "text": "Темата за малката разпокъсана, но все пак демократична общност е любимата дискусионна дъвка от поне десетилетие. В България има потенциално три милиона активни граждани (общо взето те гласуват на парламентарни избори), като около 2/3 от тях желаят България да се развива най-вече като демокрация, а останалите - най-вече като социална държава без значение от конкретната политическа система. \n\tТ.е. ако тези, които желаят демократична държава, не преодолеят, а правилно степенуват прилики и различия, винаги ще могат да конструират мнозинство. Според мен основните разломи в тази общност са по шест линии: 1. Миналото (темата комунизъм - антикомунизъм). \n\t2. Икономиката (темата пазар - държава). \n\t3. Обществото (темата либерално - консервативно). \n\t4. Държавата (темата социална/голяма - ограничена/малка). \n\t5. Геополитика (темата Европа - Евразия). \n\t6. Начин за успех в живота (темата индивидуализъм - колективизъм). В стотиците си неформални разговори с представители на различни гледни точки винаги съм се изненадвал от едно: че когато признаеш поне част от възгледите, опасенията, надеждите на опонента за легитимни, то той е готов да признае и твоята гледна точка за други неща. Когато хората не се напрягат, че трябва да бъдат насилени да приемат чуждото мнение, то те са склонни да бъдат много повече кооперативни и склонни за сътрудничество. \n\tРазбира се, винаги има хора с чугунено или платено мислене, но те са винаги по-малко от тези, които могат да бъдат обединени под общ знаменател. По някои теми е нужно търсене на консенсус, по други - по-добре и правилно поднесени аргументи за предимствата на нашата и недостатъците на другата гледна точка. Не е тук мястото да правя задълбочен анализ на разделителните линии, но ще дам няколко примера. Ако спрем да асоциираме престъпленията и миналото на родителите с личността на техните деца - може би самите те няма да се чувстват длъжни да ги оправдават. Ако успеем да обясним на етатистите вредата от прекомерната роля на държавата в икономиката (корупция, приятелски капитализъм, олигархия) и на \"пазарниците\" - колко сложни са предпоставките да има ефективен пазар и защо понякога е по-добре държавата, вместо частни структури, които имитират пазар, да разпределя благата. Ако либералите признаят значението на род, религия, нация и държава в съзнанието и манталитета на поколенията ,ще бъдат по-толерантни към липсата на желание за бърза европеизация; обратно - консерваторите трябва да отчитат човешкия прогрес, разместването на пластовете между хора и общества и че всичко е преходно и трябва да се развиваме - може би ще бъде по-лесен диалогът за постигане на компромис, включително по отношение толерантността към различните от нас. Ако привържениците на голямата социална държава по-добре разбират нейната неефективност, особено когато не е подчинена на правовия ред, може би ще бъдат по-внимателни към управлението на техните данъци и няма да са толерантни към безобразното харчене. А тези на малката държава трябва да разберат, че няма развита държава без развити социални функции и че ако държавата не ги поеме - това трябва да е или бизнесът (излишна заетост и неконкурентоспосбност), или... друга държава и демографска катастрофа. По геополитиката не може да има компромис, но ако искаме европейският избор да бъде окончателен, трябва да си даваме сметка за натрапеното русофилство в националното съзнание още от Освобождението през училищната система; т.е. огромна просветителска дейност е нужна и толерантност с отчитането на този факт. Всички смятаме, че индивидуализмът и личните усилия са основата на просперитета, но това също може да е илюзия в обществото на мрежите, където все повече само колективните усилия раждат резултат. Въпросът е да не допускаме колективи, чиято цел е извличането на рента от другите. Защото в това е парадоксът - колкото по-важен е индивидиуализмът, толкова по-силни са рентиерските колективи! Това трябва да бъде осъзнато. И, разбира се, трябва лидерство на обединението чрез разумни компромиси. Защо все забравяме приказката за хан Кубрат?    ", "date": "2018.11.21", "title": "Защо не успяваме?"}
{"url": "http://clubz.bg/76079-di_velt_kakvo_iskame_evropejska_armiq_ili_nato", "text": "Във време, когато политиката не е в състояние да даде отговори на големите въпроси от бъдещето, президентът Макрон имаше смелостта да настоява за създаването на истинска европейска армия. Той обосновава визията си с възникналата за Европа опасност, след като президентът Доналд Тръмп оповести намерението на САЩ да излязат от договора за съкращаване и забрана на ядрените ракети с малък и среден обсег ( Според Макрон Европа и нейната сигурност ще са основните жертви на подобна едностранна стъпка. Ето защо Европа е длъжна да е в състояние да се защитава с поглед към Китай, Русия и дори САЩ. Тръмп атакува Макрон заради идеята му за европейска армия В речта си пред Европейския парламент в средата на ноември канцлерката Меркел категорично подкрепи Макрон: Подобно е мнението и на германската военна министърка Урсула фон дер Лайен – европейските граждани с право очакват Европа да е в състояние да ги защити. От друга страна обаче Фон дер Лайен заяви пред медии, че се нуждаем от НАТО за съюзническата ни защита. Отговорността според нея и канцлерката трябвало да е на държавите членки на ЕС и техните парламенти. Меркел пред Европарламента: Солидарност вместо национален егоизъм. И европейска армия И какво всъщност иска германското правителство? Истинска европейска армия или армия на европейците? Трябва ли НАТО да продължи да носи отговорност за защитата на Европа или в бъдеще европейците биха я поели без САЩ? Без съмнение Макрон обяви каква политическа цел преследва. Той не визира военен корпус, примерно за действие в Африка. Макрон иска армия за защита на Европа, дори срещу САЩ. Меркел изрази убеждение: Сега САЩ водят търговска война срещу съюзниците си от НАТО и така нарушават договора за НАТО. Но САЩ все още са тесен, неотменим съюзник. Не може да става и дума за военна конфронтация. Напротив – американците продължават да изпълняват задълженията си спрямо съюзниците, примерно чрез разполагане на американски военни контигенти в източноевропейските членки на НАТО. По отношение на политиката за сигурност и до днес НАТО е съдбовна общност между Северна Америка и Европа. А в случай на заплаха Европа не би могла да се лиши нито от американската конвенционална подкрепа, нито от стратегическия ядрен потенциал като средство за сплашване. Тръмп ще вади САЩ от ракетен договор с Русия. Москва: Това е много опасна стъпка Точно поради това трябва да се гледа сериозно на опасенията на президента Макрон относно последствията при излизане на САЩ от ядрения договор. Това би означавало ръцете на Русия да бъдат развързани при изграждането на евростратегически ядрен потенциал, който ще е заплаха за Европа, но не и за САЩ. Така ще е застрашена и стратегията на пакта. Президентът Тръмп би следвало да знае, че така ще разруши основите на алианса – гарантиране на еднаква сигурност за всички съюзници и солидарност помежду им. Ето защо би било добре европейците да инвестират повече в собствената си сигурност, отколкото досега. Към това трябва да се прибави и фактът, че преди време двуполюсният ред на студената война беше сменен с нов многополюсен световен ред, който до голяма степен се доминира от четири световни сили – САЩ, Китай, Русия и Европа. Само когато Германия и Франция са мощни политически, икономически и и във военно отношение, Европа ще е в състояние трайно да се налага срещу останалите световни сили. Предпоставка за създаването на истинска европейска армия би било европейско правителство с министър на отбраната, който да носи отговорност пред парламент. Към това трябва да се прибави и съвместно военно командване с компетенция относно планиране на отбраната и на бойната мощ. На Европейския парламент трябва да се преотстъпят значителни национални парламентарни права, като например държавен бюджет и решения за военни действия в случай на отбрана. Нужно е обаче да се преодолеят редица правни препятствия, също национални традиции и особености. Не изглежда, че в обозримо бъдеще държавите членки на ЕС биха били готови да поемат по този път. Това се отнася и до германското правителство, тъй като самата армия на европейците трябва да се състои от военни сили под национална отговорност. Би могла да се направи стъпка по посока на самоопределение на Европа, като се гради върху онова, което от години се е доказало в рамките на НАТО. Да се обвърже новото с вече изпитаното, гарантира сигурност и по време на преход. Германия и Франция би следвало да гледат на предложението на Макрон като на изходна точка за инициатива, целяща по-големи усилия от страна на европейците. Без съмнение един прагматичен тласък би означавало укрепване на европейския жалон в НАТО. Преди всичко европейците трябва да се стремят към по-голямо политическо и военно влияние по стратегически въпроси и концепции. В крайна сметка НАТО е готова да предостави на разположение военни сили и средства за защита, когато ЕС възнамерява да провежда операции под собствена стратегическа и политическа отговорност. НАТО започва учения на 500 километра от Русия В командващите структури на НАТО на ротационен принцип при операции Германия и Франция трябва да излъчват стратегически военнокомандващ, досега по традиция е американец. Така ще се подсили европейския профил в НАТО, ще нарасне и готовността за поемане на по-голяма отговорност спрямо собствената сигурност. Но без готовност да се заделят необходимите средства за гарантиране на европейската сигурност, всякакви намерения ще се окажат безплодни помисли. Германското правителство трябва сериозно да се замисли отново да превърне Бундесвера   в това, което изисква конституцията – въоръжени сили за отбрана. За целта са нужни значителни средства за повече личен състав и екипировка с цел да се повиши бойната готовност. Права е госпожа Фон дер Лайен: Меркел пред Европарламента: Солидарност вместо национален егоизъм. И европейска армия Тръмп ще вади САЩ от ракетен договор с Русия. Москва: Това е много опасна стъпка НАТО започва учения на 500 километра от Русия", "date": "2018.11.21", "title": "\"Ди Велт\": Какво искаме - Европейска армия или НАТО?"}
{"url": "http://clubz.bg/76110-pravozashtitnici_zashtitavat_studenta_kojto_napisa_le_pen_go_home", "text": "Българският хелзинкски комитет (БХК) изразява в нарочно писмо загриженост във връзка с   който на 15 ноември вечерта бе заловен да драска със спрей по Паметника на Съветската армия в София. Надписът е в подкрепа на бежанците и срещу посещението в България на ултранационалистическата френска политическа лидерка Марин льо Пен. Лидерката на френската крайна десница „Национален сбор\" дойде в София на следващия ден (на 16 ноември 2018 г.), за да подкрепи участието на „Воля\" на Веселин Марешки в изборите за Европейски парламент през 2019 г. Льо Пен: Една от най-старите нации на континента, България, е пример за нас Правозащитниците отбелязват, че практиката на българските съдебни органи по наказване на подобни деяния е твърде противоречива: има извършители, които са наказани по наказателен ред; такива, на които е определено административно наказание в хода на наказателно производство; такива, на които са наложени наказания по Указа за борба с дребното хулиганство или по силата на други административно наказателни закони; както и такива, които са оправдани. Рисуваш върху Съветската армия? Отиваш в ареста \"БХК бе изненадан, че по случая е повдигнато обвинение за престъпление, за което е предвидено наказание до пет години лишаване от свобода по чл. 325, ал. 2 от Наказателния кодекс, а именно – за  . Подобно сериозно обвинение е вероятно да се отрази на изхода от производството, дори ако то приключи със споразумение.\" Хелзинкският комитет: Провокаторите за Харманли са сред т. нар. патриотични партии БХК със съжаление констатира, че в този, както и в редица подобни случаи,   между характера на деянието и тежестта на налаганата наказателна репресия. Това е видно както от тежкото обвинение, така и от ненужното задържане на извършителя за 72 часа при упражняване на едно от най-произволните правомощия, които българската прокуратура има в наказателния процес. БХК също така обръща внимание на прилагания двоен стандарт при идентични случаи, а именно  , чиито автори органите на реда очевидно не могат или не искат да установят и накажат. МВР охранява Паметника на Съветската армия денонощно. С патрул и камери „Допълнителна тревога в случая буди и обстоятелството, че наказателното преследване идва след редица призиви от страна на Руската федерация за строги наказания за всякакви посегателства над този паметник. В отговор на това за опазване на паметника българските власти разходват значителни публични ресурси, включително като на паметника е назначена нарочна и постоянна охрана от служители на Министерство на вътрешните работи. Ето защо повдигане на такова сериозно обвинение в настоящия случай хвърля още една сянка на съмнение към обективността и независимостта във взетото от прокуратурата решение да повдигне обвинение по случая и какво точно да бъде то\", посочва още адвокат Качаунова. Рисуваш върху Съветската армия? Отиваш в ареста Хелзинкският комитет: Провокаторите за Харманли са сред т. нар. патриотични партии МВР охранява Паметника на Съветската армия денонощно. С патрул и камери", "date": "2018.11.21", "title": "Правозащитници защитават студента, който написа \"Le Pen, go home\""}
{"url": "http://clubz.bg/76118-putin_i_erdogan_vzrivoopasni_otnosheniq", "text": "Владимир Путин и Реджеп Тайип Ердоган празнуват новия газопровод под Черно море. Но това е гостоприемство с потенциален ефект на взрива. Отношенията между Русия и Турция са помрачени, след като Анкара отново се сближава със Запада. Това пише   в свой репортаж от Москва, публикуван в германския в.  . С продължително и сърдечно ръкостискане руският президент Владимир Путин и турският му колега Реджеп Тайип Ердоган отбелязаха в Истанбул построяването на подводната част на газопровода “Турски поток”. Строежът е нещо далеч повече, отколкото двустранен енергиен проект. Той обединява двете страни при амбициите им да играят ключова роля на международната сцена. В началото вместо проваления “Южен поток”, “Турски поток” трябваше да пренася газ към Европа. Така Русия искаше да доизгради газопроводната си мрежа по посока на Европа. Турция искаше да се наложи като важна транзитираща страна. Потенциално би могло да се осъществи продължение към Южна Европа при увеличаване на капацитета от сегашните 15,75 милиарда кубически метра газ годишно. Но дали и кога това ще стане, засега е въпрос без отговор. Така в случая става въпрос за двустранен проект. И двете страни подчертават важността и двустранната полза от газопровода. Същевременно празнуват възникналото ново приятелство помежду им. Точно това в момента е една от двете конфликтни теми редом с демонстрираното приятелство.  Наред с церемонията по откриването на газопровода пред Путин и Ердоган стоят две конкретни теми за обсъждане: договорът за доставка на руски противовъздушни ракети от тип С-400 и напрегнатото положение в сирийската провинция Идлиб. \"Независимая газета\": Турция може да се откаже от С-400 заради \"Пейтриът\" Първоначално съобщения в Русия доведоха до объркване. Ердоган правел опити за сближаване със САЩ и подобряване на отношенията с Вашингтон за сметка на Русия. Така на ръба на провала била сключената през миналата година сделка за 2,5 милиарда долара с Русия за доставката на противоздушни ракети С-400. Според турската Анадолска агенция правителството в Анкара очаквало още през декември Пентагонът да получи зелена светлина от Сената за доставката на ракети “Пейтриът” за Турция. Вашингтон обаче обвърза оръжейни доставки за партньорката си от НАТО Турция с нейния отказ от сделката с Русия. В апогея на кризата при отношенията между Запада и Ердоган това за турския президент беше абсолютно безразлично. С почти престъпна злорадост турският държавен глава представи на вечно критикуващия Запад новия си оръжеен партньор и демонстративно забрани всякаква намеса във вътрешните работи на Турция. Путин и Ердоган отбелязаха \"историческата стойност\" на \"Турски поток\" (ВИДЕО) Въпреки това Анкара се опитва да свали напрежението в отношенията си със Запада. Така наскоро турското ръководство освободи от домашен арест евангелисткия пастор Андрю Брънсън, задържан преди близо две години по обвинение в шпионаж и терористична дейност. Постепенно се разхлабват двустранните санкции и наказателните мита, съпровождали конфликта. Така се отваря пътят за американско-турска оръжейна сделка. За Москва провалът на оръжейната сделка с Русия би бил болезнен удар, дори и Анкара да трябва да плати обезщетение. Кремъл гледа на оръжейните сделки не единствено от финансова гледна точка, а като на знак за политически съюз. Той би получил чувствителен удар, ако се провали празнуваната преди година в Москва доставка на С-400 за Турция. Не по-малко важни са и преговорите при решаването на проблема в Идлиб. Сирийската провинция е под контрола на бунтовници, в по-голямата си част ислямисти, които се финансират и подкрепят от Турция. Бунтовниците в Идлиб ще сътрудничат на Турция, но \"с пръст на спусъка\" Обратното – Русия е закрилница на сирийския президент Башар Асад, който още през септември искаше с военна офанзива да си възвърне контрола над региона. Тогава Путин и Ердоган се споразумяха за създаването на демилитизирана зона. Но и до днес примирието е фикция. Турция измоли отсрочка, но крайната цел на Путин е възстановяването на пълния контрол на Асад над страната. Москва няма вечно да търпи снабдяването за бойците в Идлиб, доставяно от Турция. Разговорите са сложни, но въпреки това двете страни искат да внушат както “стратегическо партньорство”, така и лично достойнство. Путин и Ердоган отбелязаха \"историческата стойност\" на \"Турски поток\" (ВИДЕО) Бунтовниците в Идлиб ще сътрудничат на Турция, но \"с пръст на спусъка\"", "date": "2018.11.21", "title": "Путин и Ердоган - взривоопасни отношения"}
{"url": "http://clubz.bg/76120-trymp_e_dal_pismeni_otgovori_na_specialniq_prokuror", "text": "Президентът на САЩ Доналд Тръмп е предал писмените си отговори на въпроси на специалния прокурор Робърт Мълър, който разследва руската намеса в президентските избори от 2016 г., съобщи адвокатът на Тръмп Руди Джулиани, цитиран от БТА. Една от целите на Мълър е да установи дали е имало съглашателство между Москва и предизборния екип на Тръмп. Тръмп отново разкритикува \"лова на вещици\", както нарича разследването на Мълър. \"Няма съглашателство, нищо няма!\", заяви той пред журналисти в Белия дом преди да замине за Флорида, където ще празнува Деня на благодарността. \n\tПреди две седмици президентът уволни правосъдния си министър Джеф Сешънс и назначи за изпълняващ длъжността Матю Уитакър, който в минали изказвания също е критикувал разследването на Мълър. Тръмп е искал министерството на правосъдието на САЩ да разследва съперничката му в президентските избори от 2016 г. Хилари Клинтън и бившия шеф на ФБР Джеймс Коми, пише в. \"Ню Йорк таймс\", цитиран от Франс прес и Ройтерс. \n\tТази пролет президентът е обявил това свое намерение пред тогавашния юридически съветник на Белия дом Дон Макган, който го е посъветвал да се откаже от тази идея, за да не бъде обвинен в злоупотреба със служебно положение и нарушаване на разделението на властите. \n\tСпоред напусналия впоследствие Макган други възможни последици на такова искане е можело да бъдат отказ на министерството да се съобрази с него, проверки на Конгреса и отрицателни реакции сред гласоподавателите. Споменавал се е и риск от импийчмънт. \n\tСпоред вестника адвокати на Тръмп са поискали в частни разговори от правосъдното министерство да разследват Коми за неподходящо боравене с поверителна информация и ролята му в разследването на Клинтън за използване на частен сървър и имейл акаунт, но представителите на министерството са отказали. \n\tСамият Тръмп е продължил да обсъжда темата в частни разговори и обмислял да назначи специален прокурор за тези разследвания, пише \"Ню Йорк таймс\", който се позовава на двама свидетели.", "date": "2018.11.21", "title": "Тръмп е дал писмени отговори на специалния прокурор"}
{"url": "http://clubz.bg/76088-mej_sporazumenieto_oznachava_svetlo_bydeshte_za_severna_irlandiq", "text": "Британската министър-председателка Тереза Мей се обърна във вторник пряко към избирателите в Северна Ирландия с призив да подкрепят сделката й за Брекзит, като написа във в. \"Белфаст телеграф\", че споразумението ще постави района във  , предаде Ройтерс, цитиран от БТА. Сделката на Мей среща яростна съпротива от най-голямата северноирландска политическа сила - Демократичната юнионистка партия (ДЮП), която поддържа правителството на министър-председателката в британския парламент. Мей виси на косъм, сделката за \"Брекзит\" също ДЮП обяви, че ще продължи да работи с правителството на Мей, за да се опита да я накара да промени своята сделка за Брекзит. Той подчерта, че партията няма да настоява за смяната на Мей. Компромис – Северна Ирландия да остане в митническия съюз Британският правосъден министър Дейвид Гок сподели, че Мей може да прокара своята сделка за Брекзит през парламента, защото противниците ще се примирят с факта, че това е единственият път напред, а работодателите ще окажат натиск върху депутатите. Компромис – Северна Ирландия да остане в митническия съюз", "date": "2018.11.21", "title": "Мей: Споразумението означава светло бъдеще за Северна Ирландия "}
{"url": "http://clubz.bg/76122-oranjev_i_jylt_kod_za_dyjd_snqg_i_poledici", "text": "Оранжев код за дъжд, сняг и поледици е обявен в областите Хасково, Кърджали и Стара Загора, а в останалата част на страната кодът е жълт, съобщи Националният институт по хидрология и метеорология при БАН. В трите области с жълт код се очакват валежи но 30 до 50 литра на квадратен метър, а в останалата част от страната - между 2- и 30 литра на квадратен метър. Метеоролозите прогнозират опасности от локални наводнения в местата с най-силни валежи.  ", "date": "2018.11.21", "title": "Оранжев и жълт код за дъжд, сняг и поледици"}
{"url": "http://clubz.bg/76125-bylgariq_e_v_treta_urna_na_jrebiq_za_evro_2020", "text": "УЕФА официално обяви урните за жребия за евроквалификациите на 2 декември в Дъблин. Това стана след изиграване на всичките мачове от груповата фаза в Лигата на нациите. Както се очакваше, предвид резултатите от последните дни, България се изкачи с една урна нагоре и вече е в трета. Това стана възможно заради 29-ото място в класирането на новия турнир. Лигата на нациите, евроквалификациите и България. Какво следва? До снощи имаше въпросителни за позицията на нашия тим, но тя бе потвърдена след очакваните победи на Сърбия над Литва с 4:1 в 4-та група и на Шотландия срещу Израел с 3:2 в дивизия С. На жребия отборите от урната на победителите и от 1-а напрактика ще бъдат събрани в едно - те ще са водачи на групите. На Швейцария, Португалия, Холандия и Англия се гарантира това, че ще са в групите от A до D, а останалите ще са в буквите нататък. Някои групи на еврокваификациите ще са с 5, а други с 6 тима.  България не може да се падне със Словакия, Турция, Ейре, Северна Ирландия, Шотландия, Норвегия, Сърбия, Финландия и Израел. Всеки друг тим от останалите урни е възможен съперник. Летвата е много ниска само с “дайте да дадем” Както се вижда отборите са подредени според местата си в ранглистата на УЕФА, но и според класирането в Лигата на нациите. Така Германия отиде чак във втора урна, където са и някои от победителите в групи от Лигата. За Евро 2020 директно се класират първите два отбора от всяка квалификационна група. Пресявките са от март до ноември 2019 г. Останалите четири места ще се заемат през пролетта на 2020 г. с плейофи от Лигата на нациите. Класиралите се отбори от квалификациите ще освобождават места за следващите в подреждането по дивизии и групи. Летвата е много ниска само с “дайте да дадем”", "date": "2018.11.21", "title": "България е в трета урна на жребия за Евро 2020"}
{"url": "http://clubz.bg/76099-mariq_gabriel_vrychi_nagradi_za_onlajn_bezopasnost", "text": "Еврокомисарката по цифровата икономика и цифровото общество Мария Габриел връчи днес наградите #SaferInternet4EU („По-безопасен интернет за ЕС“). Те бяха раздадени в рамките на инициираната от нея едноименна кампания в подкрепа на онлайн безопасността, медийната грамотност и киберхигиената. Победителите бяха в три категории - младежи, учители и професионални организации. Мария Габриел: Платформите да си направят кодекс или ще предложим регулация Това стана на Форума за по-безопасен интернет-2018 в Брюксел. На него бе обсъдено влиянието на технологиите върху децата, младите хора и обществото. Затова организаторите и Еврокоисията искат да дадат видимост на добрите практики, за сажат ясно, че в Европа няма малки и големи страни, няма селски и градски райони. Навсякъде трябва да бъде осигурена защита за децата. Според нея целта е да бъде отправено послание къмразлични категории хора и бизнеси. Една от тях е индустрията – когато се създават продуктите, да се мисли за детското въображение и безопасността на децата. А безопасният интернет трябва да бъде част от визията за обединена Европа. Наградата в категория  взе отбор   за разработено . Победител в категория  е   за създадена    . В категория „Организации“ спечели   на  , включващ  , така че да могат да защитят децата си от вредно цифрово поведение.", "date": "2018.11.21", "title": "Мария Габриел връчи награди за онлайн безопасност"}
