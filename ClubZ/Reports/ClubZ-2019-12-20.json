{"url": "https://clubz.bg/92069-v_indiq_myusyulmanski_tylpi_skandirat_mahnete_modi", "text": "Хиляди мюсюлмани демострираха в индийската столица Ню Делхи в петък с искане за оставката на премиера националист Нарендра Моди.  Той предизвика гнева на 14-процентното мюсюлманско население в Индия със закон, който позволява на мигранти немюсюлмани по-лесно да получават индийско гражданство. Протестите, започнали отпреди две седмици, отначало бяха мирни, но по-късно стигнаха до сблъсъци със силите на реда, които досега взеха най-малко седем жертви и накараха властите да въведат тридневен полицейски час миналия петък. Законът беше одобрен от парламента на 11 декември. Той позволява на хора дошли от Афганистан, Бангладеш и Пакистан преди 2015 година, по-лесно да придобият индийско гражданство. Ислямофобски закон за гражданство разпали религиозни протести в Индия (ВИДЕО) Критиците му го смятат за дискриминационен и част от необявен дневен ред на властта да раздели страната по религиозен признак. Ройтерс отбелязва, че към демонстрацията са се присъединили и далити, общност, която е на дъното на индийската кастова йерархия. Агенцията отбелязва, че в Утар Прадеш, щата с най-голямо население, властите са арестували 100 души, повечето от които - мюсюлмани, по време на протестите в четвъртък. Мерките за потушаване на вълненията вкючиха и прекъсване на достъпа до интернет. Те са засега най-сериозното предизвикателство към управлението на Моди.", "date": "2019.12.20", "title": "В Индия мюсюлмански тълпи скандират: \"Махнете Моди!\""}
{"url": "https://clubz.bg/92089-princ_filip_e_priet_v_bolnica", "text": "Бъкингамският дворец съобщи, че принц Филип, съпругът на кралица Елизабет Втора, е приет в болница за наблюдение и лечение „като предпазна мярка“, съобщава БТА. Принц Филип, който е на 98-години, е настанен в болница „Крал Едуард VII“ в Лондон. Уточнява се, че той не е пристигнал в лечебното заведение с линейка и не е бил приет по спешност, посочва АП. Става дума за планиран прием в болницата. Принцът е пристигнал в болницата от Норфолк, където британското кралско семейство прекарва по традиция коледните празници в кралската резиденция Сандрингам. Елизабет II и принц Филип празнуват 70 години заедно (СНИМКИ) Филип, който остана плътно със съпругата си Елизабет Втора през всичките нейни рекордни 67 години на трона, се оттегли от обществения живот през август 2017 година, въпреки че от време на време продължи да се появява на някои официални събития. През 2011 година той отново прекара Коледните празници в болница след операция за изчистване на запушена артерия на сърцето и пропусна края на празненствата по повод 60-тата годишнина на неговата съпруга на британския трон през 2012 година, след като беше хоспитализиран с инфекция на пикочния мехур. Принц Филип върна шофьорската си книжка Роденият в Гърция бивш военноморски офицер след това претърпя \"операция в резултат на коремни изследвания\" през 2013 година. Той беше приет в болница и през 2017 година за лечение на инфекция,  а през миналата година му беше направена хирургическа интервенция на тазобедрената става, изискваща 10-дневен болничен престой. През януари тази година той се измъкна невредим, след като неговият Land Rover се преобърна след сблъсък с друга кола в близост до имението Сандрингам. Той трябваше да се откаже от шофьорската си книжка, след като два дни по-късно полицията го предупреди за шофиране, без да носи предпазен колан. Кралица Елизабет Втора описва принц Филип, за когото се омъжи в лондонското абатство Уестминстър през 1947 година, като нейната \"сила и опора\" по време на дългото ѝ царуване. През ноември те двамата отпразнуваха 72-ата годишнина от тяхната сватба. Принц Филип върна шофьорската си книжка", "date": "2019.12.20", "title": "Принц Филип е приет в болница"}
{"url": "https://clubz.bg/92086-prehodyt_kato_pyt_kym_vsemirnoto_shtastie_trae_bezkrajno", "text": "Филип Димитров стана зам.-председател на Венецианската комисия Така Филип Димитров, бивш премиер, настоящ конституционен съдия и зам.-шеф на на Венецианската комисия, коментира пред БНТ резултатите след 30 години преход от комунизъм към демокрация. Димитров се върна и във времето, когато бе министър-председател и поиска вот на доверие. И заяви, че схващането, че е поискал такъв вот, защото е много морален, е погрешно. Той добави, че се е надявал правителствената криза да бъде последвана от парламентарна. Тогава обаче с мандата на ДПС и подкрепата на БСП бе създадено правителството на Любен Беров. Той коментира и казуса с главния прокурор и създаването на механизъм за контрол върху него, който бе предмет на внимание и на Венецианската комисия. И допълни, че в противен случай се създава усещане за недосегаемост. Димитров допълни, че в Конституцията няма нито дума за недосегамеост и освен всичко друго има нужда от усъвършенстване на институционалната култура. Той обясни, че според основния закон главният прокурор осъществява контрол на законност. И е въпрос на институционална култура и законодателно решение дали този главен прокурор ще бъде \"Вишински\" или ще контролира в законови рамки. Димитров приветства експертния дебат, който е започнал президентът Румен Радев за промени в Конституцията. Според него това ще сложи край на \"театрални и пи ар упражнения\", свързани с нея. Димитров коментира и темата със Северна Македодния, тъй като България първа призна независимостта на Република Македония именно по време на неговия мандат.", "date": "2019.12.20", "title": "\"Преходът като път към всемирното щастие... трае безкрайно\""}
{"url": "https://clubz.bg/92087-katalunski_separatisti_poluchiha_vremenni_akreditacii_kato_evrodeputati", "text": "Европейският съд (висшата инстанция на Съда на Европейския съюз) анулира днес решение на своята по-нисша инстанция - Общия съд на ЕС в Люксембург, взето на 1 юли и не позволяващо на избягалите от Испания каталунски сепаратистки лидери Карлес Пучдемон и Тони Комин да заемат местата си в Европейския парламент, предаде Асошиейтед прес, цитирана от БТА. Това решение на висшата инстанция на Съда на ЕС се оценява като нова юридическа победа на сепаратистките лидери на автономната испанска област Каталуня, отбелязват АП и Ройтерс, цитирани от българската агенция. \n\tПрез юли бившият каталунски президент Пучдемон и бившият здравен министър на Каталуня Комин се жалваха пред Общия съд на ЕС, че испанските власти не им позволяват да заемат местата си в новоизбрания на 26 май Европейски парламент. Общият съд обаче отхвърли исковете им, защото имената им не фигурират в изпратения от Испания списък, поради което \"ищците не са официално обявени за избрани\". Пучдемон се яви доброволно пред белгийски съдия Именно това решение на Общия съд обаче днес бе анулирано от по-горната инстанция на Съда на ЕС. Така делото беше върнато обратно в Общия съд за преразглеждане на исканията на Пучдемон и Комин да заемат евродепутатските си места. То произтича от вчерашното решение на Съда на ЕС относно намиращия се в затвора в Испания друг каталунски лидер - Ориол Жункерас, в което се казва, че той се ползва със съдебен имунитет като евродепутат, избран през май т.г. В момента Жункерас излежава 13-годишна присъда за противодържавна дейност и злоупотреба с публични средства (заради организирането на незаконния референдум в Каталуния през октомври 2017 г.). \n\tПучдемон и Комин бяха избрани на същите избори, но живеят в изгнание в Белгия и се страхуват да се върнат в Испания, където ги чакат заповеди за арест. Поради това те не могат да положат клетва като евродепутати и да получат удостоверенията си като такива, за да могат да участват работата на Европейския парламент. Въз основа на днешното решение обаче двамата веднага отидоха в сградата на Европарламента в Брюксел, където получиха временни депутатски карти, тъй като в момента парламентът не е в сесия, и символично влязоха в пленарната зала. Говорителка на институцията каза, че те трябва да получат пълна акредитация най-рано през януари. Пучдемон няма да бъде евродепутат. Засега Говорителката на испанското правителство Исабел Селаа каза в Мадрид, че макар Пучдемон да се е приближил с една крачка към евродепутатството, той все още е укриващ се (от испанското правосъдие) след бягството си от страната заради неуспешния опит да обяви независимост на Каталуния, и може да бъде екстрадиран. Пучдемон няма да бъде евродепутат. Засега", "date": "2019.12.20", "title": "Каталунски сепаратисти получиха временни акредитации като евродепутати"}
{"url": "https://clubz.bg/92061-razhodite_na_rabotodatelite_za_zaplati_narastvat_s_10", "text": "По предварителни данни на Националния статистически институт през третото тримесечие на 2019 г. общите разходи на работодателите за един отработен час от наетите от тях хора нарастват с 10 на сто спрямо третото тримесечие на 2018 година. Това съобщи БТА. Увеличението в индустрията е с 8.3 на сто, в услугите - с 10.5 на сто, и в строителството - с 10.1 на сто. По икономически дейности през третото тримесечие на 2019 г. най-висок ръст на общите разходи за труд спрямо същия период на предходната година е регистриран в икономическите сектори \"Операции с недвижими имоти\" - с 15 на сто, \"Други дейности\" - с 14 на сто, и \"Образование\" - с 12.8 на сто. През третото тримесечие на 2019 г. спрямо третото тримесечие на 2018 г. разходите за възнаграждение за един отработен час се увеличават с 9.7 на сто, а другите разходи (извън тези за възнаграждения) - с 11.2 на сто. По икономически сектори изменението на разходите за възнаграждения спрямо същия период на предходната година варира от 15.1 на сто за \"Други дейности\" до 2.2 на сто за \"Добивна промишленост\". Работодателите са длъжни да изплащат минимум двойно възнаграждение на работниците и служителите си, които работят на официален празник, информират от Изпълнителната агенция \"Главна инспекция по труда\" (ГИТ). За посрещането на Рождество Христово празничните дни са 24, 25 и 26 декември, а за Нова година - 1 януари 2020 г. Надницата достига четворен размер, ако работата в тези дни е и извънреден труд, тъй като той също се изплаща със 100 процента увеличение. Извънреден в празнични дни е трудът за работещите на ненормиран работен ден или при подневно отчитане на работното време и полагането му се възлага със заповед на работодателя. Работещите в условията на сумирано отчитане на работното време трябва да получат двойно възнаграждение, ако по график трябва да положат труд в празничен ден. В този режим на работа извънредният труд се заплаща в края на периода, за който е въведено сумираното отчитане на работното време и то с 50 на сто увеличение. В този смисъл, ако те работят в ден на официален празник по график, за тях това не е извънреден труд и не се заплаща с увеличение, посочват от ГИТ.", "date": "2019.12.20", "title": "Разходите на работодателите за заплати нарастват с 10%"}
{"url": "https://clubz.bg/92084-libiq_poiska_voenna_pomosht_ot_turciq", "text": "Признатото от ООН либийско правителство се съгласи да активира споразумение за военно сътрудничество с Турция, приближавайки възможното изпращане на турски войски, които да помогнат за отбраната на столицата Триполи, от офанзивата на сили, подкрепяни от Обединените арабски емирства и Русия, съобщи \"Гардиън\". Съобщението на правителството на националното съгласие (ПНС) последва рещи на високо ниво между военни, предназначени да оценят непосредствената заплаха за Триполи, която представляват силите под командването на военачалника Халифа Хафтар, който контролира Източна Либия. Турция и Либия подписаха военен меморандум за разбирателство на 27 ноември, който вече е представен за одобрение на турския парламент. Той предвижда турските войски да бъдат изпратени в Либия по искане на ПНС. Кратката декларация на ПНС, активираща меморандума, се разглежда като еквивалентна на искане. Малко вероятно е обаче Турция да изпрати войски в близко бъдеще, тъй като размерът им трябва да бъде одобрена от турския парламент. Премиерът на ПНС Файез ал Сарадж се срещна през уикенда с представители турските дипломация и военни в Доха, Катар, за да обсъди либийската криза. Ердоган е готов да прати войски в Либия. Против руснаците Емрула Ислер, пратеник на Турция в Либия, заяви, че към момента не е предвидено изпращане на сухопътни войски и че турският парламент ще вземе първоначалното си решение в събота.", "date": "2019.12.20", "title": "Либия поиска военна помощ от Турция"}
{"url": "https://clubz.bg/92037-s_veselo_lyubovni_melodijki_vermahtyt_gazi_iz_evropa", "text": "Наброски за привидността на нещата и безобидните уж дрешки, с които Злото обича да се кипри. Великото прозрение на тази песен - пък и на целия мюзикъл \"Кабаре\" от 1972 г., който навремето спечелва 8 Оскара - е в краткия път от невинната забава до необратимата заплаха. От сълзливата мелодичност до маршовата безцеремонност. Колко лесно демокрацията може да се изроди в диктатура. Навярно ще речете, че е банално, но изглежда често трябва да се напомня: Онова, което свършва в гигантско престъпление, често започва като нещо незлобливо, простодушно, чистосърдечно и миловидно. Едно красиво момче извисява непорочно гласче в безвредна сантиментална песничка - която секунди по-късно вече кънти като марш, настъпващ и мачкащ неумолимо. Гениално. Tomorrow belongs to me e написана от американския композитор Джон Кандър, текстът е на Фред Еб. Малцина обаче знаят, че за първообраз им служи германската народна песен In einem kühlen Grunde, по известното любовно стихотворение от 1809 г. на Йозеф фон Айхендорф, един от символите на немския романтизъм. Онази музика написва Йохан Фридрих Глюк през 1814 г. Романтика, любов, красота. Чуйте я, взаимстването е очевидно:   \n\tTomorrow belongs to me има и немска версия, озаглавена Der morgige Tag ist mein. В \"Кабаре\" я изпълнява певецът и актьор Марк Ламбърт. Ролята на русолявия хлапак от Хитлерюгенд пък се играе от германския актьор Оливер Колиньон, по време на снимките е бил 15-годишен. Свои версии на песента по-късно пускат различни изпълнители, вкл. и неонацистки рок банди (напр. Radikahl), но и творци от класата на Бликса Баргелд и неговите Einstürzende Neubauten (това е изключителен пърформанс).       В тоя ред на мисли си струва да се отбележи и фактът, че националсоциалистическите маршове са предимно съвсем безобидни любовни мелодии, преливащи от сълзлив наивизъм, почит към природата и т.н. Маршът \"Ерика\" (Auf der Heide blüht ein kleines Blümelein) - за който се твърди, че бил любим и на Аугусто Пиночет - например разказва за цъфтящо в пустошта малко цвете, изтравниче. То се нарича Ерика - както и русото девойче, вярна любима на лирическия герой. Женското име Ерика произхожда от наименованието на изтравничето. (Дължа известно извинение за линковете, в някои страни това съдържание е забранено и подсъдно, но за нуждите на просвещението е неизбежно).     Друга популярна маршова песен на Вермахта е \"Лоре, Лоре, Лоре\" (Im Wald, im grünen Walde). Там пък иде реч за малката щерка на горския. Малката Лоре (17-18-годишна) стреля също толкова добре, колкото и баща си. Да, ама таткото прострелва елен, докато Лоре поразява баш сърцето на младежа.     В друга германска войнишка песен от Втората световна война - In einem Polenstädchen - героят си проси целувка от красиво полякинче (най-красивото момиче, дето можело да се открие в Полша). Да, ама девойката се дърпа, не дава целувка, макар че дойчовският солдат продължава с ухажването. В третата строфа загадката се разплита, и то по зловещ начин: в развъдник за шарани откриват труп с бележка в ръката, на която пише \"Целунах веднъж, и тежко заплатих\". Много хитроумна пропаганда, нали?     Думата ми е за друго. С тези весело-любовни мелодийки Вермахтът гази из Европа. С уж наивните и безобидни \"Ерика\" и \"Лоре\" на уста се вършат огромни злини, масови убийства, смазват се народи, изличават се етноси. Налага се жестока, тотална диктатура. И няма гаранция, че утрешният ден няма да им принадлежи. Пак.  ", "date": "2019.12.20", "title": "С весело-любовни мелодийки Вермахтът гази из Европа"}
{"url": "https://clubz.bg/92071-osydiha_bivshite_shefove_na%C2%A0frans_telekom_na_4_meseca_zatvor", "text": "Бившите ръководители на \"Франс телеком\" (France Telecom) ще лежат 4 месеца в затвор, след като съд ги призна за виновни за оказване на психически тормоз над служители, довел до вълна от самоубийства, съобщиха френските медии, цитирани от БТА. Наказателният съд в Париж осъди бившия ръководител на телекомуникационната компания Дидие Ломбар на една година затвор, от която осем месеца условно, и 15 000 евро глоба. Същите наказания бяха присъдени за заместника на Ломбар - Луи-Пиер Венес - и за бившия директор на отдела за човешки ресурси Оливие Барберо. Компанията, която от 2013 година се нарича \"Оранж\" (Orange), трябва да плати глоба от 75 000 евро за случилото се през 2007 и 2008 година. Други четирима членове на ръководството бяха признати за виновни за съучастие в психически тормоз и бяха осъдени на четири месеца затвор условно и глоба от 5000 евро. Процесът, продължил два месеца, се опита да хвърли светлина върху управленските методи във френския телекомуникационен оператор през първите десет години на новия век. Според съда те са довели до влошаване на условията на труд и са дестабилизирали психически много от служителите, отбелязва Ройтерс. Съдът разгледа подробно случаите с 39 служители, от които 19 са се самоубили, 12 са направили опит за самоубийство, а 8 са изпаднали в депресия или са излезли в отпуск по болест. Изслушани бяха десетки свидетели, експерти, бивши служители и близки на самоубилите се. Facebook с мерки срещу самоубийствата Пред съдиите свидетелите разказаха ужасяващи факти: насилствено преместване на служители на други длъжности или в други географски райони, понижаване на заплатите, поставяне на неизпълними работни задачи, както и порой от имейли, призоваващи хората да подадат оставка. Това съвпада с периода 2007-2010 година, когато е съществувал план за преобразяването на \"Франс телеком\" за три години, с цел да бъдат съкратени 22 000 души, а други 10 000 да бъдат преместени в други градове. По онова време в дружеството работели 100 000 души със стотина различни професии, разпределени на 23 000 обекта. Бившето ръководство започнало да оказва натиск над хората, за да ги принудят да подадат оставка, тъй като повечето били със статут на държавни служители и не можели да бъдат съкратени, уточнява Франс прес. През 2006 година Дидие Ломбар казвал на чиновниците, че трябва да си отидат  Подсъдимите оспориха фактите и защитиха законността на провеждания от тях план. ", "date": "2019.12.20", "title": "Осъдиха бившите шефове на \"Франс телеком\" на 4 месеца затвор"}
{"url": "https://clubz.bg/92058-prof_velislav_minekov_moje_bi_govorim_za_planirano_slivane_na_akademii", "text": "Възможно е, макар и засега да е само хипотеза, случващото се в Националната художествена академия да е първа стъпка към тайно замисляно обединение на три академии по изкуствата – НХА, НАТФИЗ и Консерваторията, заяви пред „Площад Славейков“ проф. Велислав Минеков, който обяви своята кандидатура за ректор на НХА. Велислав Минеков - нов ректор на Художествената академия? (ОБНОВЕНА) Според скулптора във връзка с указания от ЕС да бъде намален броят на висшите учебни заведения в България, няколко министерства неофициално обсъждат план да слеят трите академии, а впоследствие дори да ги поставят изцяло под шапката на Софийския университет. Финансовите липси в Художествената академия са около 600 хил. лв., твърди проф. Минеков, който през последната седмица подробно разучава счетоводната документация. По думите му, вече е ясно откъде са се формирали. С 330 хил. лв. е намалена държавната субсидия заради по-малката бройка студенти при същия академичен състав. Обещаните от кмета на Бургас за филиала в морския град 200 хил. лв. не са отпуснати, с огромно закъснение са преведени само 30 хил. лв., твърди Минеков. Анализът на известния ни скулптор показва, че академията се върти в затворен кръг – за да компенсира намаления бюджет, ръководството повишава студентските такси. Повишените такси отказват кандидат-студентите, а това допълнително намалява държавния бюджет. Проф. Минеков заяви, че е време да бъде променена системата на делегираните бюджети, която е пагубна за управлението на висшите учебни заведения и даде пример с други държави, където бройката на обучаващите се студенти не определя бюджета на вуза. Това помага за повишаване на качеството на обучение, подчерта той, като допълни, че ще преосмисли решението си да се кандидатира за ректор на НХА.", "date": "2019.12.20", "title": "Проф. Велислав Минеков: Може би говорим за планирано сливане на академии"}
{"url": "https://clubz.bg/92066-evroparlamentyt_shte_razsledva_djambazki", "text": "Европейския парламент започва разслдедване срещу българския евродепутат Ангел Джамбазки. Това съобщиха специално за Клуб Z източници, близки до ЕП. Причина са отправените към Джамбазки обвинения от евродепутатите Исмаил Ертуг от Германия и Карима Дели от Франция. На последната парламентарна сесия в Страсбург двамата се оплакаха, че българският им колега ги е обидил заради техния произход. Ертуг е син на турски емигранти, а Дели произхожда от Алжир. Дали Джамбазки се е провинил, решава бюрото на парламента по предложение на председателя и санкциите могат да бъдат мъмрене, временно отстраняване от всички или от част о дейностите на парламента или временно лишаване от дневни пари. Те са в размер от 300 евро на ден. Бюрото се състои от председателя на ЕП, 14-те му заместници и петимата квестори. По време на дебат за пакета \"Мобилност\" Джамбазки обърнал специално внимание на това, че председателят на комисия по транспорт Дели (втори мандат) е \"французойката от алжирски произход\", която е била подпомагана от \"германеца от турски произход Исмаил Ертуг\". Евродепутат: Джамбазки обиди колеги заради произхода им Председателят на ЕП Давид Сасоли съобщи по-рано, че ще иска разследване. Джамбазки ще бъде привикан за обяснение преди първата за 2020 г. сесия в Страсбург. Ако отговорите му не бъдат задоволителни ще бъдат обмислени и евентуални санкции срещу него. Все още не е ясно какви могат да бъдат те. На последната сесия Джамбазки атакува и ЛГБТ идеологията като заяви, че страни като България не желаят пропаганда на разврат. Той също така нападна и ЕС, който се бил превърнал в свръхдържава. Наказанията, на които могат да бъдат обект евродепутатите, ако не спазват процедурните правила на парламента, са упоменати в техния  .   В случая на Джамбазки според запознати може да става дума за мъмрене, лишаване от дневни от два до 30 дни или отстраняване от някои или всички дейности на парламента (без гласуванията) от два до 30 дни.", "date": "2019.12.20", "title": "Европарламентът ще разследва Джамбазки"}
{"url": "https://clubz.bg/92068-erdogan_shte_otmystim_na_sasht_ako_vyvedat_sankcii_sreshtu_turski_potok", "text": "Президентът на Турция Реджеп Ердоган обяви, че Анкара ще вземе ответни мерки срещу потенциалните санкции на САЩ срещу \"Турски поток\" и покупката на противоракетната система С-400, съобщи Ройтерс. Санкции срещу \"Турски поток\" и \"Северен поток 2\" заложени в бюджета на САЩ за 2020 г. Държавният глава подчерта, че сделката за С-400 вече е сключена. Американските законодатели постигнаха съгласие относно проектобюджета за министерството на отбраната на стойност 738 милиарда долара, в който са заложени санкции срещу \"Турски поток\" и \"Северен поток 2\", съобщи Ройтерс. Наред със санкциите срещу газопроводите проектобюджетът забранява военно сътрудничество с армията на Русия. ", "date": "2019.12.20", "title": "Ердоган: Ще отмъстим на САЩ, ако въведат санкции срещу \"Турски поток\""}
{"url": "https://clubz.bg/92072-poslanicite_na_es_odobriha_osporvanite_ot_bylgariq_promeni_v_mobilnost", "text": "Комитетът на постоянните представители (КОРЕПЕР) одобри днес набор от предложения за условията на труд на водачите, специалните правила за командироването им в международния транспорт, достъпа до пазара на автомобилни превози на товари и по-доброто правоприлагане. Те са част от пакета „Мобилност 1” и България е сред страните, които са най-недоволни от тях. Еврокомисията може да направи ново предложение за пакета \"Мобилност\"  С днешното решение бе направена важна стъпка към ключова реформа в сектора на автомобилния транспорт, изтъкват от Съвета на ЕС. Всъщност това, което направи КОРЕПЕР, бе да потвърди постигнатото на 11 декември предварително споразумение между председателството на Съвета и Европарламента. Новите правила целят постигането на баланс между подобрените условия на труд за водачите и свободата на превозвачите да предоставят трансгранични услуги и наред с това ще допринесат за пътната безопасност. Те ще осигурят на сектора така необходимата яснота и ще сложат край на неравномерното прилагане на тези правила между държавите членки. Правилата за максималното работно време и минималните периоди на почивка на водачите остават непроменени. Същевременно в организацията на работните графици на водачите в международния товарен транспорт ще бъде въведена известна степен на гъвкавост, за да могат да прекарват повече време у дома. Шофьорите ще могат и да се връщат у дома на всеки 3 или 4 седмици в зависимост от работния си график. Новите правила потвърждават, че нормалната седмична почивка (най-малко 45 часа) трябва да се прекарва извън превозното средство. Ако тази почивка се ползва извън дома, настаняването трябва да бъде платено от работодателя. И пакетът \"Мобилност\" мърси въздуха според Борисов Въпреки че нормалната седмична почивка не може да бъде ползвана в зона за паркиране, ЕС ще насърчава изграждането и използването на безопасни и сигурни зони за паркиране. Комисията ще разработи стандарти и процедура за сертифициране на такива зони за паркиране чрез вторично законодателство. ЕК ще създаде и уебсайт, който да улесни намирането на тези зони. Липсата на достатъчно паркинги е един от аргументите на страни като България срещу промените в пакета „Мибилност”. Непроменени остават правилата за транспортните операции, извършвани в рамките на национален пазар извън собствената държава на автомобилния превозвач („каботаж“), допускащи максимум 3 операции за 7 дни. Но с цел предотвратяване на системния каботаж ще бъде въведен срок на прекъсване от 4 дни, преди да могат да се извършват по-нататъшни каботажни превози в същата страна със същото превозно средство. Страните членки могат да прилагат същите правила по отношение на отсечките с автомобилен транспорт при операции по комбиниран транспорт на своята територия. Правилата относно командироването на водачи поясняват как професионалните водачи в транспорта на стоки или пътници ще се ползват от принципа „еднакво заплащане за една и съща работа на едно и също място“. Общото правило ще бъде, че ако дадена операция е организирана така, че връзката между работата на водача и държавата на установяване остава непроменена, водачът ще бъде изключен от правилата за командироването. Това означава, че двустранните транспортни операции са изрично изключени. По време на пътуването до държавата на местоназначение и обратно е позволено едно допълнително натоварване и/или разтоварване на стоки и в двете посоки, без това да попада в обхвата на режима на командироване, или нито едно на отиване и най-много две на връщане. Транзитното преминаване също е изключено. Пълният режим на командироване ще се прилага за всички други видове операции, включително каботажните, от първия ден на операцията. Подобни правила ще се прилагат и за превоза на пътници с едно допълнително спиране по време на двустранни операции. Правилата за командироване ще създадат и единен стандарт за контрол въз основа на инструмент за комуникация, разработен от ЕК, където транспортният оператор ще може да изпраща пряко декларациите си за командироване. За да се гарантират равнопоставени условия на конкуренция между превозвачите, използващи различни превозни средства, правилата относно достъпа до европейския пазар на автомобилни превози на товари, както и правилата за шофиране и почивка, ще бъдат разширени, за да се включат и микробусите, използвани в международния транспорт (леки търговски превозни средства с тегло над 2,5 тона), с преходен период от 21 месеца за надзора на пазара и до средата на 2026 г. за правилата за тахографите и времето за почивка. За да се противодейства на явлението „дружества-пощенски кутии“, реформата засилва връзката между мястото на установяване на превозвача и неговите дейности. С цел да се гарантира, че такава връзка наистина съществува, камионите в международния транспорт ще трябва да се връщат в оперативния център на дружеството най-малко веднъж на всеки осем седмици. Целта на този 8-седмичен период е да се позволи на водачите да се връщат у дома заедно с превозното средство в края на своя втори 4-седмичен работен цикъл. Един от ключовите елементи за подобряване на правоприлагането е да има надежден начин за регистриране на информацията за това кога и къде камионът е пресякъл граница и за определяне местоположението на дейностите по товарене и разтоварване. Втората версия интелигентен тахограф ще прави всичко това автоматично. Той ще бъде въведен на три различни етапа за превозните средства, извършващи международни превози. Новите камиони ще трябва да бъдат оборудвани с това устройство през 2023 г.; превозните средства с аналогов или цифров тахограф ще трябва да бъдат преоборудвани до края на 2024 г.; а оборудваните с първата версия интелигентен тахограф — през 2025 г. Правилата в предложенията относно командироването и достъпа до пазара (включително правилото за връщане на камиони) ще започнат да се прилагат 18 месеца след влизането в сила на правните актове. Правилата в предложението за часовете на шофиране (включително връщането на водачите) ще започнат да се прилагат 20 дни след публикуването, с изключение на специалните срокове за тахографите. Предложенията са част отт. Нар. пакет „Мобилност 1”, представен от Еврокомисията през 2017 г. Одобреният текст трябва да бъде официално приет първо от Съвета на ЕС, а след това от Европарламента с процедура бързо споразумение на второ четене. И пакетът \"Мобилност\" мърси въздуха според Борисов", "date": "2019.12.20", "title": "Посланиците на ЕС одобриха оспорваните от България промени в \"Мобилност\""}
{"url": "https://clubz.bg/92065-uchastie_vyv_firma_sprq_valerij_todorov_ot_napredvarata_za_shef_na_bnr", "text": "Валерий Тодоров е единственият от кандидатите за генерален директор на Българското национално радио, който отпада от надпреварата. Това беше съобщено днес след заседание на Съвета за електронни медии (СЕМ). Ивелина Димитрова, член на медийния регулатор, на която беше възложена проверката на документите на кандидатите обясни, че Тодоров не отговаря на условията. Война не може да спре БНР, но Костов успя. Ето как СЕМ отстрани директора на радиото Парадоксалното е, че Тодоров е бивш генерален директор на радиото. По подобен начин отпадна от конкурса за генерален директор на Българската национална телевизия и Кръстю Вапцаров, по-известен от малкия екран като Къци Вапцаров. По време на надпреварата той все още беше влисан като едноличен собственик и управител на няколко дружества, сред които и управител на частна детска градина. Детска градина спъна Къци Вапцаров за шеф на БНТ Тогава от СЕМ признаха, че този текст от закона не е справедлив - да принуждаваш кандидати за пост, който е възможно да не заемат, предварително да се откажат от бизнеса си. Дори новоизбраните депутати имат срок, в който да се оттеглят от собствеността си. Но от законодателя, а не от регулатора зависи изменението в закона. Изборът на генерален директор на БНР ще бъде на 22 януари. Рашидов с нова идея: депутатите да назначават директорите на БНТ и БНР До този момент в надпреварата продължават общо шестима кандидати - Антон Митов, Александър Велев, Митко Димитров, Андон Балтаков, Жени Гаджалова, Даниела Манолова. В същото време работни групи в парламента и Министерски съвет обсъждат промени в Закона за радиото и телевизията. В тях се разглежда идеята за удължаване на мандатите на генералнияте директори на БНТ и БНР, финансирането и рекламното време в обществените медии. В групите участват представители на обществени и частни телевизии и радиа, медийни експерти и депутати.    Седмина са кандидатите за генерален директор на БНР Детска градина спъна Къци Вапцаров за шеф на БНТ Рашидов с нова идея: депутатите да назначават директорите на БНТ и БНР Седмина са кандидатите за генерален директор на БНР", "date": "2019.12.20", "title": "Участие във фирма спря Валерий Тодоров от напредварата за шеф на БНР"}
{"url": "https://clubz.bg/92073-ks_obrazuva_delo_po_pitaneto_na_kabineta_za_nezavisimiq_prokuror", "text": "Koнcтитyциoнният cъд oбpaзyвa дeлo пo иcĸaнeтo нa Mиниcтepcĸия cъвeт зa тълĸyвaнe нa чл. 126, aл. 2 oт ocнoвния зaĸoн. Дoĸлaдчиĸ пo нeгo e cъдия Гpoздaн Илиeв, пише  . Дeлoтo e под № 15 зa 2019 г., пocлeднoтo зa изтичaщaтa гoдинa. Иcĸaнeтo дo KC e изпpaтeнo днec. Решено: властта пита Конституционния съд за \"независимия прокурор\" B пoлyчeния oт Koнcтитyциoнния cъд вapиaнт пpaвитeлcтвoтo мy зaдaвa въпpoca: Във въпроса има редакция - в изчeзвaнeтo нa   нaдзop зa зaĸoннocт, ĸoйтo глaвният пpoĸypop пo Koнcтитyция нe yпpaжнявa. Toвa изpичнo oтбeлязa днec пред БНР дoц. Haтaлия Kиceлoвa  C тoвa пpaвнитe възpaжeния, paзбиpa ce, нe ce изчepпвaт. A peзyлтaтът oт cтapтиpaлитe ĸoнcyлтaции пpи пpeзидeнтa, ĸoитo щe пpиĸлючaт c пpeдлoжeния нa Pyмeн Paдeв зa пpoмeни в Koнcтитyциятa, cтaвa вce пo-любoпитeн, отбелязва правният сайт. Радев: Гешев да преследва всички олигарси с еднакво настървение  (РЕЧ) Ha „гoлямaтa“ cpeщa c нeпpaвитeлcтвeни и cъcлoвни opгaнизaции вчepa бяxa пpeдлoжeни peд ĸoнĸpeтни идeи, вĸлючитeлнo зa oĸoнчaтeлнaтa пoдялбa нa BCC нa двa oтдeлни cъвeтa –  Πpeoблaдaвaщoтo мнeниe бe зa yвeличaвaнe нa „пpoфecиoнaлнaтa“ ĸвoтa нa cъдиитe и пpeвec нa „oбщecтвeнa“ ĸвoтa пpи пpoĸypopитe, ĸaтo в нeя дa влизaт юpиcти извън дъpжaвнoтo oбвинeниe. Имaше и пpeдлoжeния cвoи пpeдcтaвитeли в Πpoĸypopcĸия cъвeт дa изпpaщa и пpeзидeнтът. Oбяcним aĸцeнт бe и ocигypявaнeтo нa нeзaвиcимo paзcлeдвaнe cpeщy глaвния пpoĸypop, ĸaтo . Cъюзът нa cъдиитe пpeдлaгa фyнĸциятa дa ce възлoжи нa нaĸaзaтeлeн cъдия oт BKC. Tpeти, нe пo вaжнocт, мoмeнт, e oтвopeният oтнoвo дeбaт зa мяcтoтo нa пpoĸypaтypaтa. Πo нeгo yчacтницитe нe бяxa eдинoдyшни зa пpexвъpлянeтo й ĸъм изпълнитeлнaтa влacт, нo   тpябвa дa ce пpoмeни. Oбщecтвeнo и пpoфecиoнaлнo oдoбpeниe пoлyчи и пpeдлoжeниeтo нa дъpжaвния глaвa дa ce въвeдe индивидyaлнa ĸoнcтитyциoннa жaлбa, c ĸoятo гpaждaнитe биxa мoгли caмocтoятeлнo дa ce oбpъщaт пo oпpeдeлeни въпpocи ĸъм KC. Радев: Гешев да преследва всички олигарси с еднакво настървение  (РЕЧ)", "date": "2019.12.20", "title": "КС образува дело по питането на кабинета за \"независимия\" прокурор"}
{"url": "https://clubz.bg/92077-specprokuraturata_zapochva_proverki_na_golemi_hazartni_kompanii", "text": "Специализирана прокуратура започва проверки на едни от най-големите компании за залози у нас. Това  самата прокуратура, мотивирайки се с \"повишения медиен и обществен интерес\". Днес е образувано досъдебно производство за извършено през декември 2017 г. в София престъпление по чл. 214, ал. 2, т.1, вр. чл. 213а, ал. 2, т.1 от НК, посочват от обвинението. Става въпрос за изнудване чрез принуда, придружено със заплаха за убийство или тежка телесна повреда. Горанов наредил проверка на Държавната комисия за хазарта за несъбрани 250 млн. лв. Към момента са изискани официални справки от Държавната комисия по хазарта (ДКХ) налагани ли са принудителни административни мерки по реда на Закона за хазарта по отношение на дружествата  , на какво правно основание, за какъв срок. Изискани са и данни санкционирани ли са същите търговци, какви административни нарушения на Закона за хазарта им е било вменено, какви административни наказания са им били наложени със съответните наказателни постановления, издадени от председателя на ДКХ. Кой ще е новият шеф на комисията по хазарта? От Министерство на финансите е изискана официална информация извършвани ли са данъчни ревизии и проверки на дружествата, на какво правно основание е осъществен данъчно-осигурителният контрол, с какъв акт е възложено извършването на съответното производство, какви са били предметът и ревизираните срокове, с какви актове са приключили производствата, били ли са констатирани от органите по приходите нарушения на данъчното и осигурителното законодателство, установени ли са били задължения за данъци, били ли са наложени административни наказания. Изискани са данни за евентуално влезли в сила ревизионни актове и за проведени принудителни изпълнения за събиране на публични вземания, допълват от обвинението. Кой ще е новият шеф на комисията по хазарта?", "date": "2019.12.20", "title": "Спецпрокуратурата започва проверки на големи хазартни компании"}
{"url": "https://clubz.bg/92060-sydyt_na_es_upravlqvashti_moje_da_bydat_i_arestuvani_zaradi_mrysen_vyzduh", "text": "Aко управници упорито отказват да изпълняват мерки за чистотата на въздуха и по този начин нарушават правото на Европейския съюз (ЕС), то те могат да бъдат и арестувани, стига това да е крайна мярка и тя да е законодателно уредена. Това е постановил Съдът на ЕС в Люксембург по заведено дело от екоорганизацията Deutsche Umwelthilfe срещу провинция Бавария, съобщава правният сайт  . До него се е стигнало, след като властите в Бавария от 7 години отказват да изменят плана за подобряване на качеството на въздуха в провинцията, въпреки че три пъти са осъдени да го направят, включително и да ограничат движението на дизелови автомобили. През 2017 г. Бавария била осъдена и на 4000 евро глоба, която тя платила, но пак не изпълнила мерките. Затова от Deutsche Umwelthilfe подали нова жалба с искане за налагане на още една глоба, но и за арест министъра на околната среда и защитата на потребителите, а евентуално и на министър-председателя. Заради трайно мръсния въздух: \"зелен билет\" за 1 лев днес Искането първо е отхвърлено, но Върховният административен съд на Бавария потвърдил новата глоба и решил да отправи питане до Съда в Люксембург за евентуално задържане на управляващите като принудителна мярка. Съдът в Германият е констатирал, че глобите за провинция Бавария не са в състояние да доведат до изпълнение на съдебните решения, защото не водят до никаква имуществена загуба, тъй като се осчетоводяват като приходи. В същото време обаче, вътрешното право на Германия изключва като мярка задържането под стража в подобни случаи. От СЕС е поискано да установи дали правото на ефективни правни средства за защита, гарантирани от Хартата на основните права на ЕС, позволява или дори задължава държавите да приемат такава мярка. От Съда на ЕС обявиха днес, че за пръв път се произнасят по подобен казус. В решението се казва, че принудителната мярка може да бъде постановена, ако тя е ясно регламентирана във вътрешното право, не води до произвол и е спазен принципът на пропорционалност. Глоба за \"Лукойл Нефтохим Бургас\" АД заради миризма във въздуха над Бургас Съдът изрично посочва, че държавите членки са длъжни да гарантират зачитането на правото на ефективна съдебна защита и особено в областта на околната среда. В противен случай, страните членки са длъжни да не прилагат националните си разпоредби, които противоречат на правото на ЕС с директен ефект. В решението на СЕС обаче е уточнено, че не трябва да се нарушава и правото на свобода, поради което е нужно основните права да бъдат претеглени, съгласно Хартата на ЕС. В този смисъл съдът постановява, че тъй като задържането е крайна мярка, водеща до лишаване от свобода, тя може да се налага само ако не съществува друга по-малко ограничителна мярка (например по-високи глоби, налагани многократно през кратък период, които не постъпват в бюджета, от който се плащат). Съдът: Столична община да пуска данни за въздуха във фейсбук Глоба за \"Лукойл Нефтохим Бургас\" АД заради миризма във въздуха над Бургас Съдът: Столична община да пуска данни за въздуха във фейсбук", "date": "2019.12.20", "title": "Съдът на ЕС: Управляващи може да бъдат и арестувани заради мръсен въздух"}
{"url": "https://clubz.bg/92080-skorseze_irlandecyt_moje_bi_e_posledniqt_mi_film", "text": "\"Ирландецът\" най-вероятно е последният филм на Мартин Скорсезе. Това споделя самият режисьор в интервю за \"Гардиън\". Мафиотският епос, продуциран от \"Нетфликс\", е избран от медията за \"Филм на годината\" в класацията им Топ 50 за 2019-а.  По този повод журналистът Андрю Пулвър разговаря със Скорсезе за това как е успял да събере Робърт де Ниро, Джо Пеши, Харви Кайтел и Ал Пачино заедно след толкова години, както и за коментарите му, че филмите на \"Марвел\" не са кино. Скорсезе отказал да режисира \"Жокера\", нямал време Режисьорът разказва, че благодарение на \"Нетфликс\" успява да експериментира по отношение на визия и дължина –  тук се появяват и малкото критики към филма: първо, че продукцията е дълга 3 часа и половина и малцина зрители успяват да я изгледат наведнъж,  и второ, че заради ефектите, подмладяващи лицата на актьорите, очите на Де Ниро изглеждат необикновено сини на някои кадри, а на други – ефектът стои на лицето му като маска. Специалните ефекти обаче според Скорсезе са просто \"напреднал грим\". На въпрос за актьорския състав Скорсезе отговоря така: Скорсезе с вълнуващ филм за Боб Дилън (ВИДЕО) Журналистът не пропуска да припомни коментарите на Скорсезе, че филмите на \"Марвел\" не са кино, които разбуниха духовете в кинобизнеса преди месец. Скорсезе с вълнуващ филм за Боб Дилън (ВИДЕО)", "date": "2019.12.20", "title": "Скорсезе: \"Ирландецът\" може би е последният ми филм"}
{"url": "https://clubz.bg/92026-velikobritaniq_shte_kontrolira_google_i_facebook", "text": "Британското правителство ще създаде догодина технологичен регулатор, за да контролира компании като \"Фейсбук\" (Facebook) и \"Гугъл\" (Google) след напускането на ЕС, информира в. \"Файненшъл таймс\", позовавайки се на източници, съобщава БТА. Сенатът вика шефовете на \"Фейсбук\", \"Гугъл\" и \"Туитър\" на разпит Регулаторният орган ще има правомощието да въвежда редица нови правила, включително задължителен кодекс за поведение на най-големите компании в сектора и по-широк достъп на потребителите до данни. Това решение, според публикацията, се основава на международното аналитично проучване, направено по инициатива на Джейсън Фърман, главен икономически съветник на бившия президент на САЩ Барак Обама. Според член на екипа на Фърман регулаторът би трябвало да може да налага глоби, превишаващи тавана на Британската служба за конкуренцията и пазарите. Сенатор: Зукърбърг може да лежи в затвора за лъжа В доклад, публикуван вчера, тази служба очерта нов регулаторен режим за дигиталния сектор. Властите са обезпокоени, че и двете компании (\"Гугъл\" и \"Фейсбук\") вече са толкова големи и имат толкова мащабен достъп до данни, че потенциални конкуренти не могат да се съревновават с тях на равни начала. Франция глобява \"Гугъл\" със 150 милиона евро заради антиконкурентно поведение и за реклами с неясно съдържание на страницата на \"Гугъл Адс\", предаде Ройтерс. През септември компанията се съгласи да плати близо 1 милиард евро на френските власти по дело , свързано с фискални измами, което бе подето преди 4 години. Франция налага данък на \"Гугъл\", \"Фейсбук\", \"Амазон\" и \"Епъл\" Исабел де Силва - шефката на френския орган за конкуренцията, обяви на пресконференция, че доминацията на \"Гугъл\" в онлайн рекламирането е  , като американската компания разполага с 90 процента от пазара в сферата. \"Гугъл\" обяви, че ще обжалва глобата. Сенатор: Зукърбърг може да лежи в затвора за лъжа Франция налага данък на \"Гугъл\", \"Фейсбук\", \"Амазон\" и \"Епъл\"", "date": "2019.12.20", "title": "Великобритания ще контролира Google и Facebook"}
{"url": "https://clubz.bg/92076-evroparlamentyt_odobri_prekratqvaneto_na_monitoringa_nad_bylgariq", "text": "Европейският парламент подкрепя прекратяването на европейското наблюдение над правосъдието и вътрешните работи на България. Това се казва в писмо от 18 декември т.г. на Комисията по граждански свободи, правосъдие и вътрешни работи на парламента до неговия председетел Давид Мария Сасоли. Той на свой ред го препраща днес на председателката Европейската комисия Урсула фон дер Лайен като становище на парламента по въпроса.  За да вземе окончателното си решение за механизма, Комисията очакваше становищата на Парламента и на Съвета на ЕС по предложението ѝ от 22 октомври т.г. той да отпадне за България и да остане за Румъния. Мониторингът: преди окончателното решение - становища от Съвета на ЕС и Европарламента Предстои да се произнесе Съветът на ЕС, в който са представени правителствата на държавите членки.", "date": "2019.12.20", "title": "Европарламентът одобри прекратяването на мониторинга над България"}
{"url": "https://clubz.bg/92081-mikel_arteta_zastana_nachelo_na_arsenal", "text": "\"Арсенал\" представи Микел Артета като старши треньор с договор за 3,5 години. Испанецът напусна \"Манчестър Сити\", където беше помощник на Пеп Гуардиола. Артета заменя Фреди Люнгберг, който беше временен наставник на мястото на уволнения Унай Емери. \"Топчиите\" водеха преговори с Артета и \"Сити\" от няколко дни. \"Арсенал\" отмени брифинг на Люнгберг, приближава се до Артета Дебютът на новия мениджър ще е в събота срещу бившия му отбор \"Евертън\", който също е в търсене на постоянен треньор. Засега начело на \"карамелите\" остава Дънкън Фъргюсън, а клубът опитва да ангажира Карло Анчелоти.  Микел Артета изигра 150 мача за \"Арсенал\" в периода 2011-2016 г. Беше и капитан. Смятаха го наследник на Арсен Венгер още през 2018 г., когато Професора напусна Северен Лондон.  Преди 2011-а Артета изкара шест сезона в \"Евертън\". \"Арсенал\" е десети във Висшата лига с 22 точки. Отборът вече в шест мача е без победа на \"Емиратс\" - най-дългата серия от 1995 г. насам. \"Артилеристите\" са на седем точки от четвъртия \"Челси\".", "date": "2019.12.20", "title": "Микел Артета застана начело на \"Арсенал\""}
{"url": "https://clubz.bg/92049-kupuvame_spasitelen_helikopter_za_20_mln_lv", "text": "През март догодина се очаква да стартира новата процедура \"Регионална здравна инфраструктура - 2\", в рамките на която се планира с 20 млн. лв. да се достави медицински хеликоптер за въздушно спасяване и превоз на нуждаещи се пациенти, спасителни и донорски операции и да се осигури съпътстваща инфраструктура за използването му. Този текст е поместен в официално съобщение на сайта на Министерството на регионалното развитие и благоустройството. Новината се очакваше от известно време, но сега идва нейното потвърждение.  Допълнителна информация какъв ще бъде хеликоптерът, как е определена сумата и на какви критерии обаче все още няма.  Петя Аврамова за разследването в Перник: Не съм чела документи Държавата остана без спасителен хеликоптер през юли тази година, когато фирмата-собственик на единствения такъв - го продаде в Грузия. Машината се използваше сравнително често, най-често при спасителни операции на Планинската спасителна служба. Средногодишно службата има нужда от употребата на хеликоптер поне около 5-6 пъти. Това означава на практика на всеки два месеца.  Така разбираме, че ако процедурата по закупуването на новата машина започне през март, то тя може би ще бъде завършена най-рано за месец. Дотогава България ще продължи да няма хеликоптер за спешни спасявания, включително през тежките зимни месеци.  Борисов от хеликоптера: Правим им на сърбите да имат пристанища (ВИДЕО) МРРБ смята да отдели и 270 млн. лв. за ремонт на общежития на държавните училища и университети, както и на някои културни институции. Финансирането - от перативна програма \"Региони в растеж\"  2014-2020 г. Админситрацията на ресорното министерство пояснява, че ще се финансират ремонтни дейности и мерки за енергийна ефективност – обновяване на дограми, покриви, фасада, монтаж на топлоизолация, подмяна на оборудване и обзавеждане. По-голямата част от сумата - около 215 млн. лв., ще отидат за осъвремняване на и ново обзавеждане на държавни и общински професионални училища и висши учебни заведения. Въпреки че през последните години някои от общежитийните блокове на държавните университети бяха ремонтирани, масовият сграден фонд е в плачевно състояние. Колко точно обаче блокове ще могат да се облагодетелстват не е ясно.  В тези пари обаче влизат и планове за реновирането на 8 училища  в направленията ветеринарна медицина, горско стопанство, растениевъдство и животновъдство. Близо 15 млн. лв. пък е предвиденият ресурс по мярката „Култура и спорт в училище“, като сред допустимите кандидати по нея са Националната гимназия за пластични изкуства и дизайн „Акад. Д. Узунов“ - Казанлък, към Министерството на културата, и Спортно училище „Юрий Гагарин“ - Бургас, към Министерството на младежта и спорта. Промяната на индикативната програма предвижда създаване и на нова процедура „Спорт в училище“ с ресурс от 2.5 млн. лв. Тя ще бъде достъпна от месец април 2020 г. и ще финансира доставка и монтаж на спортно оборудване и обзавеждане за вече ремонтирани професионални училища. До 30 юни догодина Агенция „Пътна инфраструктура“ ще получи допълнителни 55 млн. лв. за  рехабилитация на шест участъка от републиканската пътна мрежа.  Планът на МРРБ предвижда обявяване на нова процедура „Пътна безопасност“, насочена към мерки за подобряване на безопасността на пътната инфраструктура в съответствие с националните и европейски приоритети за повишаването ѝ.  Над 2 млн. лева ще бъдат вложени за изграждане на интелигентна транспортна система. Тези мерки ще добавят допълнителна устойчивост на резултатите, постигнати чрез финансиране на пътната инфраструктура в рамките на ОПРР 2014-2020. Борисов от хеликоптера: Правим им на сърбите да имат пристанища (ВИДЕО)", "date": "2019.12.20", "title": "Купуваме спасителен хеликоптер за 20 млн. лв."}
{"url": "https://clubz.bg/92053-strelecyt_ot_lubqnka_samotnik_lyubitel_na_oryjiqta", "text": "Евгени Манюров (39 г.) от Подолск, самотник и любител на оръжията. Така руската полиция, цитирана от Би Би Си, идентифицира днес мъжа, който уби служител на Федералната служба за сигурност (ФСС) и рани други пет на пл. \"Лубянка\" в четвъртък вечерта. Снайперист уби нападателя, който стреля по жертвите си на входа на бившия съветски Комитет за държавна сигурност (КГБ). Днешната ФСС е главната руска служба за вътрешно разузнаване. Днес един от ранените почина в болница, съобщи ТАСС. Служители на ФСС са претърсили днес жилището на Манюров, съобщиха негови съседи, цитирани от Ройтерс. Стрелба в Москва, трима загинали Той живеел с майка си в апартамент в град Подолск, на 40 км на юг от Москва. Съседите му го описват като тих човек, но запален по стрелбата. Според появили се информации той е членувал в стрелкови клуб, като през ноември е заел трето място в състезание по стрелба, в което участвал, съобщава Асошиейтед прес, цитирана от БТА. Руски официални представители все още не са коментирали какви биха могли да са мотивите на нападателя, но неназован източник от ФСС предположи, че атаката в центъра на Москва може да е била планирана, за да съвпадне с годишната пресконференция на президента Владимир Путин. При обиска служителите на ФСС са намерили пет законно притежавани огнестрелни оръжия и много патрони за тях. Майката на Манюров е задържана за разпит. Тя е казала, че той неотдавна е загубила работата си като охранител, че редовно е практикувал в местен стрелкови клуб и че го е чувала да говори по телефона на английски с някакви \"араби\". В. \"Комерсант\" цитира неназован източник от следствието, че Манюров крещял лозунги типични за джихадистката групировка \"Ислямска държава\". Евгени Манюров е казвал, че работи като охрана в посолство, е свидетелствал баща му Фатих Манюров с поред руския информационен канал \"Телеграм 112\", цитиран от Би Би Си. Междувременно стана ясно, че втори служител на руската Федерална служба за сигурност е починал днес в болница от раните си. Това съобщи говорителката на руския Следствен комитет Светлана Петренко, цитирана от ТАСС. \n\tПетренко не каза нищо за състоянието на останалите 4-ма ранени от Манюров вчера.", "date": "2019.12.20", "title": "Стрелецът от \"Лубянка\" - самотник, любител на оръжията"}
{"url": "https://clubz.bg/92052-kanal_3_vzema_na_abordaj_nova_tv", "text": "Приливът на \"свежа кръв\" от Канал 3 към Нова тв и превземането ѝ от кадри от тв канала, близък до Делян Пеевски, устремно продължава. Този път на високо ниво. Управителят и програмен директор на телевизията Ива Стоянова се присъединява към екипа на Нова телевизия като генерален директор „Информация“, става ясно от официално съобщение. Досега постът се заемаше от Вяра Анкова. Всички обичат Канал 3. Колко и на кого партиите плащат за медийно отразяване До момента Ива Стоянова беше управител и програмен директор на Канал 3. През юни тя придоби 90% от акциите на телевизията. Кадър на ТВ7 и Канал 3 пое новините на Нова Кариерата на Стоянова в медиите започва във в. \"Народен спорт\" и \"Седем дни спорт\". Била е коментатор на спортна гимнастика в телевизия \"София кабел\". Във визитката ѝ на сайта на Нова телевизия е записано, че е завършила \"Журналистика\", \"Спортен мениджмънт\" и \"Публичен мениджмънт\" и има специализация в CNN. Както сама посочва, издавала е четири години списанието за тийнейджъри \"18\" Преди Канал 3 тя е работила като водещ и репортер в ТВ7. Заедно с Николай Бареков е била водеща на сутрешния блок на канала – \"Бодилник\". След това става директор на публицистиката в ТВ7. Преди това е работила в Би Би Ти (\"Балкан българска телевизия\"). Била е репортер, а по-късно се е издигнала до директор на новините в телевизията. През 2009 г. майката на Пеевски Ирена Кръстева придоби Би Би Ти от Петър Манджуков. През май 2019 г. Стоянова стана собственик на 90% от Канал 3, която от години е в съзвучие с политиката, която следват и вестниците на Пеевски \"Монитор\" и \"Телеграф\". Цената на сделката остана скрита в споразумение, което не е вписано в Търговския регистър.  Назначението на Ива Стоянова е поредният трансфер на тв кадри от Канал 3 към Нова тв. Процесът започна след придобиването на Нова Броудкастинг Груп от  \"Адванс Медиа Груп\" на братята Домусчиеви. Малко след това  стана ясно, че Миляна Велева става   в Нова тв от началото на месец май.  Велева е кадър на бившата \"телевизия на Цветан Василев\" ТВ7 и на Канал 3, която неофициално се свързва с депутата от ДПС Делян Пеевски. В миналото е била спортен журналист. Тя е и сестра на вицепремиера и министър на правосъдието в кабинета \"Орешарски\" Зинаида Златанова. През септември в Нова тв, която напусна с грандиозен скандал, се върна журналистът Васил Иванов. Той бил поканен от братята Домусчиеви. До този момент Иванов също работеше в Канал 3.  Той е автор на предаване в неделя следобед с мието \"Неделята на NOVA\". Основната водеща е Мая Костадинова. Тя също дойде от Канал 3, като преди това беше работила в TV7, PRO BG и bTV Action.  Течеше и обратния процес постепенно Нова тв се освободи от журналистите Генка Шикерова, Миролюба Бенатова, Марин Николов, преди това и от Анна Цолова. Тръгна си и продуцентът Дарина Сарелска. Отстранена бе Силва Зурлева, която участваше в самото създаване на телевизия от края на миналия век. Махната бе и Виктория Бехар, която бе мениджър \"Стратегическо развитие\". По неофициална информация Бехар е била изгонена, след като е питала дали Миляна Велева има някаква връзка с Пеевски. Оставка от Нова тв подадоха и няколко от продуцентите и водещите лица като Цветомир Семов, Диана Димова, Марина Цекова и Елена Гюрова. Уволнен от спортния сайт \"Гонг\" бе Николай Александров, което доведе до напускането на целия екип създал предаването и сайта. Прекратен бе и договорът на изпълнителния директор на \"Нет инфо\" Христо Христов, който потвърди, че върху журналист от групата се оказва натиск. Директорът на \"Нетинфо\"  Христо Христов е освободен. Позволи си да критикува За кожата на един футболен коментатор Кадър на ТВ7 и Канал 3 пое новините на Нова Директорът на \"Нетинфо\"  Христо Христов е освободен. Позволи си да критикува За кожата на един футболен коментатор", "date": "2019.12.20", "title": "Канал 3 взема на абордаж Нова тв"}
{"url": "https://clubz.bg/92054-petkova_za_turski_potok_kopaqt_se_transhei_raznasqt_se_trybi", "text": "\"Копаят се траншеи, разнасят се тръби.\" Така министърът на енергетика Теменужка Петкова, която днес беше в парламента, за да отговори на въпроси на опозицията относно нивото на реализация на проекта \"Турски поток\", който българските власти наричат \"Балкански\", обрисува строителните дейности. От думите на Петкова стана ясно, че първият етап на газопровода е вече приключил, а в момента се работи по следващото трасе от 150 км. Припомняме, че първите километри бяха тържествено открити с личното присъствие на премиера Бойко Борисов. Общата дължина на трасето през България е приблизително 474 км, които минават през землищата на 11 области. Путин порица България, че бави \"Турски поток\". Плаши да го премести Според актуализираната енергийна стратегия срокът за изграждане на тръбата бе 1 януари 2020 г. По-късно обаче стана ясно, че ще има забавяне, което тогава беше обяснено от министъра с обективно забавяне заради обжалвания по обществената поръчка за избор на изпълнител от страна на двата консорциума, които участваха в търга.  Теменужка Петкова: \"Турски поток\" се строи, няма да плащаме при забавяне Причината - до обжалвания се стигна, защото държавната компания \"Булгартрансгаз\", след като веднъж бе избрала за изпълнител на проекта \"Аркад\", реши да смени решението си и да предпочете консорциума с руско участие. Именно заради това се стигна до обжалване от саудитците. КЗК и съдът обаче отказаха на \"Булгартрансгаз\" да подпише договор с втория в класирането. Последва обжалване от този консорциум, който бе специално създаден за обществената поръчка. \"Руският\" участник в него - свързан с руската \"Тръбопроводна металургична компания\" (ТМК) - обаче се отказа от жалбата. Днес Петкова беше категорична, че нарочно забавяне на проекта от българска страна, каквото мнение изрази преди време президента на Русия Владимир Путин, нямало. Нещо повече - министърът влезе в допълнителни обяснения къде какво се прави.  По думите й 200 км от тръбите вече са тук, в България, складирани са и в момента се разнасят.  Петкова: Ядрената енергетика е бъдещето, ще реши проблемите с климата Накрая на словото си Петкова засегна и посещението на американски енергийни експерти в България. Теменужка Петкова: \"Турски поток\" се строи, няма да плащаме при забавяне Петкова: Ядрената енергетика е бъдещето, ще реши проблемите с климата", "date": "2019.12.20", "title": "Петкова за \"Турски поток\": Копаят се траншеи, разнасят се тръби"}
{"url": "https://clubz.bg/92055-kmetyt_na_nesebyr_shte_e_opasen_na_svoboda_otmeniha_puskaneto_mu", "text": "Избpaният зa чeтвъpти мaндaт ĸмeт нa  нямa дa нaпycнe apecтa. Tъй ĸaтo бил зaд peшeтĸитe  . Съдът решава пуска ли от ареста кмета на Несебър Това пише сайтът  цитирайки oĸoнaтeлнoто решение от днес нa aпeлaтивния cпeциaлизиpaн наказателен cъд нaчeлo c Гaля Гeopгиeвa. Така АСНС oтмeня oпpeдeлeниeтo нa пъpвoинcтaнциoнния cпeцcъд, ĸoйтo за пръв път след арестуването им преди изборите бе зaмeнил нaй-тeжĸaтa мяpĸa зa ĸмeтa и нoвoизбpaния oбщинcĸи cъвeтниĸ в Heceбъp Πeтъp Toдopoв c пapични гapaнции (cъoтвeтнo oт пo 40 000 лв. и 20 000 лв.) Cъдията тогава ce бe мoтивиpaл c фaĸтa, чe пpoĸypaтypaтa  Aпeлaтивният cпeцcъд oбaчe имa дpyги apгyмeнти: Димитpoв бe зaдъpжaн нaвpъx пъpвия тyp нa мecтния вoт и oбвинeн зa opгaнизиpaнa пpecтъпнa гpyпa зa ĸyпyвaнe нa глacoвe. Ho избopитe минaxa, мaĸap и зaд peшeтĸитe, ĸaндидaдът cпeчeли нoв мaндaт oт paз и – явнo – вeчe нямa зa ĸaĸвo дa ĸyпyвa глacoвe, aĸo гo e пpaвил, напомня правният сайт. \"Кметът на Несебър може да работи от ареста. Не е прокуратурата тази, която ще каже\" Cпopeд cъcтaвa нa aпeлaтивния cпeцcъд това нe e тaĸa. Heщo пoвeчe, мoтивиpaйки oпpeдeлeниeтo cи, втopaтa инcтaнция пoдчepтaвa, чe ĸyпyвaнeтo ce извъpшвaлo нe в мaлĸa, a в гoлямa oбщинa, дaжe в няĸoлĸo ĸвapтaлa. Koeтo пpиличa нa пpиcъдa. Oтмeнeнo e и ocвoбoждaвaнeтo нa oбщинcĸия cъвeтниĸ Toдopoв. B нaчaлoтo apecтaнтитe пo тoвa дeлo бяxa пoвeчe, но вcичĸи ocвeн двaмaтa oтдaвнa ca нa cвoбoдa, вĸлючитeлнo и зapaди липcaтa нa oбocнoвaнo пpeдпoлoжeниe зa нaличиe нa opгaнизиpaнa гpyпa. Дeлoтo cpeщy нeceбъpcĸия ĸмeт пpивличa внимaниeтo   ĸpaй мopeтo. Дoтyĸ нa Димитpoв бe ocигypeнa възмoжнocттa дa пoлoжи ĸлeтвa, мaĸap и c бeлeзници. Ho пpoдължaвaщoтo зaдъpжaнe тpyпa apгyмeнти зa oтcтpaнявaнeтo мy. B няĸoлĸo пиcмa aдвoĸaт Инa Лyлчeвa ce oбъpнa ĸъм дъpжaвнoтo oбвинeниe, cпeцcъдa, BCC c пpeдyпpeждeниeтo, чe oбвинeниeтo e нeзaĸoннo и нe e пoдcъднo нa cпeцпpaвocъдиeтo. Oтгoвopи нямa. \"Кметът на Несебър може да работи от ареста. Не е прокуратурата тази, която ще каже\"", "date": "2019.12.20", "title": "Кметът на Несебър ще е опасен на свобода - отмениха пускането му"}
{"url": "https://clubz.bg/92051-socialnite_uslugi_po_pytq_na_istanbulskata_konvenciq_v_konstitucionniq_syd", "text": "Дългоочакваният Закон за социалните услуги, който трябваше да влезе в сила от 1 януари 2020 г., се отлага с 6 месеца. Причината - масова дезинформация за отнемане на деца, протести срещу това, критики от Светия синод и недоволство, че се дава по-детайна възможност на неправителствения сектор да участва в социалните дейности. Отлагане поискаха от \"Обединени патриоти\", а \"Атака\" искаше отмяна на закона. БСП се съгласи с първите, а ГЕРБ - въпреки че официално твърди, че подкрепя дългоочакваните от хората в нужда промени, се съгласи с отглагането с мотив, че \"текстовете разединяват хората\" и трябва повече време за разяснения.  Синодът: Законът за социални услуги противоречи на духа на Конституцията Това е резулатът от работата на Народното събрание днес в последния пленарен ден преди коледната ваканция. По време на дебатите се разбра и друго - от БСП възнамеряват да сезират Конституционния съд по спорни текстове от закона. Същото се случи и с Истанбулската конвенция преди година, която бе обект на не по-малко манипулативни твърдения за съдържанието й - само че маневрата с Конституционния съд бе използвана от ГЕРБ.  От \"Атака\" развиха отново идеята си как законът е вреден, допускал неправителствени организации да изземат социалните функции на държавата, застрашава децата и традиционното семейство и т.н. Оказа се, че макар не така крайни, на подобно мнение са и представители на БСП. Кристиан Вигенин също обясни с изказването си, че не трябвало неправителственият сектор да върши държавни услуги. Нещо повече - в текстовете на закона имало такива, които \"засегнаха един вече оголен нерв – привързаността на българина към семейството и към детето като върховна ценност\".  Всички срещу закона за социалните услуги. Отлагат го Вигенин от името на партията си се обяви против \"възприемането на вносни модели\" в законодателството, които \"превръщат грижата за децата в доходен бизнес за частни национални и чуждестранни доставчици на услуги и трасират поредно оттегляне на държавата от присъщи само и единствено на нея функции\". Той говори и за \"дефиниране на специфичния национален модел на защита на децата\". Вигенин не обясни кое точно в текстовете на закона го е довело до тези заключения. Заяви обаче, че \"народопсихологията у нас е различна от тази на западните ни партньори, някои от вас може да го нарекат изостаналост, провинциализъм, но за българина връзката между поколенията и вътре в едно семейство е много силна, това ни е спасявало в най-трудните времена\". От ГЕРБ пак защитиха закона за социалните услуги, обясниха, че интерпретациите са неверни, но ще подкрепят отгалагено му с цел диалог и разяснения какво съдържат тексовете и каква е целта. Сачева призова службите да разследват протестите за социалните закони Единствено от ДПС се обявиха \"за\" закона и \"против\" неговото отлагане, което поставя под въпрос осигурярането на социални услуги. Д-р Хасан Адемов, който е и председател на социалната комисия в парламента, разясни защо аргументите срещу закона са несъстоятелни, припомняйки, че държавата по никакъв начин не финансира пряко неправителствени организации за извършване на социални услуги. Това е само опция, която се използва и сега, когато дадена администрация - например общините, които най-често доставят социални услуги - нямат нужния капацитет. Той обясни и как спрямо настоящото законодателство по отношение и на социалните услуги, и на политиките спрямо децата, разликата е, че сега се предвижда повече контрол.  Сачева: Нямам колебания за това, че полът се определя биологично Светлана Ангелова от ГЕРБ заяви, че управляващите са притеснени от протестите на хората, но Законът за социалните услуги не противоречи на семейните ценности. Според нея причина за протестите са извадени от контекст тектове и погрешна интерпетация, но следващите 6 месеца ще бъдат посветени на дискуции и разяснения.  Социалната министърка Деница Сачева не беше в залата, защото по същото време бе обявена среща с протестиращи срещу закона.  В крайна сметка Законът за социалните услуги бе отложен с половин година. Всички срещу закона за социалните услуги. Отлагат го Сачева призова службите да разследват протестите за социалните закони Сачева: Нямам колебания за това, че полът се определя биологично", "date": "2019.12.20", "title": "Социалните услуги по пътя на Истанбулската конвенция - в Конституционния съд"}
{"url": "https://clubz.bg/92062-sasht_syzdavat_zapas_ot_redkozemni_magniti", "text": "Пентагонът ще създава резерв от редкоземни магнити, които са съществен компонент на модерните оръжия като изтребителя F-35 и на противотанковата ракета \"Джавлин\", предаде Ройтерс. Американското министерство на отбраната е обявило търг за $10 млн. за компания, която да поддържа необходимия за шест месеца на САЩ запас от такива магнити в продължение на най-малко 30 месеца. САЩ не произвеждат редкоземни магнити, макар да ги е открил американски учен в лаборатория на флота.  Най-големите им производители в света са Китай и Япония. Седемнадесетте редкоземни елемента - скандий, итрий и 15-те лантаноиди - намират широко приложение в електрониката. ", "date": "2019.12.20", "title": "САЩ създават запас от редкоземни магнити"}
{"url": "https://clubz.bg/92057-byudjet_na_sofiq_ot_17_mlrd_lv_predlaga_fandykova", "text": "Бюджет на стойност 1,703 милиарда лева за София през следващата година представи днес кметицата Йорданка Фандъкова днес. Като основни приоритети тя подчерта развитието на кварталите, метрото, градския транспорт и екологията. Голяма част от тези нови приходи ще са от увеличението на данъка върху колите и този върху покупката на имущество, които Фандъкова предложи миналия месец. Друга основна цел на местната власт ще са ремонтите на улици, тротоари, паркове. Догодина  се предвижда да се направи и разширение на бул. \"Филип Кутев\", да се направи нов участък на бул. \"Тодор Каблешков\", пробив на бул. \"Петър Дертлиев\", нов участък от Източната тангента до Северната. Мощните и замърсяващи коли да плащат по-висок данък, предлага Фандъкова Ще се завърши и третият етап оп ремонта на бул. \"България\". Догодина трябва да започне и ремонтът на трамвайната линия от Съдебната палата до Княжево. 37,6 млн. лв. се предвиждат за екология, ремонт на парковете и рекултивация на депа. Ще се довършват започнатите вече ремонти на Западен парк, Северен парк, парк \"Дружба\" и \"Заимов\". Предвижда се  и по-удобен градски транспорт в кварталите. 172,7 млн. лв. ще бъдат инвестирани в транспортната инфраструктура, като ще се купят 38 нови трамвая, 30 тролея и 82 електробуса. 213 млн. лв. са предвидени за метрото, като догодина, вероятно през април, се очаква да бъде пусната първата отсечка на третата линия. Заради трайно мръсния въздух: \"зелен билет\" за 1 лев днес За новите детски градини и ремонт на старите са предвидени 61,4 млн. лв. С тях ще се строят 9 градини, 6 училищни сгради и 2 ясли. Общината е готова и с проекти за 40 млн. лв. за още 7 нови детски градини и 4 училищни сгради и ще търси за това средства от държавата  \"7 млн. лв. се предвиждат за култура - реставрацията на банята в \"Банкя\", която ще бъде довършена през 2020 г., и начало на възстановяване на баните в \"Овча купел\" и \"Горна баня\". 300 000 лв. ще се осигурят за програма \"Културно наследство\". Средства ще бъдат отделени и за ремонт на Малък градски театър \"Зад канала\" и строителство на Център за съвременно изкуство \"Топлоцентралата\". Особено внимание ще се обърне на заплатите на учителите, медицинските сестри и други работници в общинските структури - те ще се вдигнат с \"поне 10%\". Започва миене на булевардите в София 15 млн. лв. са предвидени за отчуждение на имоти, а 2 млн. лв. - за дигитализация на общината. Фандъкова обеща и за всеки лев пари на софиянци да се осигури 1 лв. от еврофондове. За момента бюджетът е с около 47 млн. лв. по-малък спрямо този за 2019 г., но това вероятно ще се промени. Очаква се гласуването му да стане от Столичния общински съвет през февруари. Според опозицията в лицето на БСП предложенията на Фандъкова са \"копи-пейст\" от миналогодишния. Зам.-председателката на СОС от левицата Милка Христова определи като \"амбициозна\" инвестиционната програма за следващата година. Заради трайно мръсния въздух: \"зелен билет\" за 1 лев днес Започва миене на булевардите в София", "date": "2019.12.20", "title": "Бюджет на София от 1,7 млрд. лв. предлага Фандъкова"}
{"url": "https://clubz.bg/92032-bedstveno_polojenie_v_pernik_zatqgat_oshte_rejima_na_vodata", "text": "Бедствено положение в Перник от днес заради кризата с водата. Очаква се то да бъде обявено по-късно тази сутрин. Довечера перничани отново излизат на протест заради безводието и водният режим, на който живеят от месец. От понеделник той се затяга - вода ще има само по 8 часа на ден, а не както до сега по 10, съобщава бТВ. Режимът в Перник - само 8 часа вода в денонощието Обсъжда се вариант градът да се включи към водоснабдителната мрежа на столицата, но не е ясно как и колко време ще отнеме това. На фона на кризата от доклад на Общинския съвет преди ден стана ясно, че почти 40% от водата, предвидена за целия град, е била използвана за промишлени нужди, както и че продължава да има нерегламентирани течове. Кабинетът финансира план на Атанас Русев за кризата в Перник Кабинетът финансира план на Атанас Русев за кризата в Перник", "date": "2019.12.20", "title": "Бедствено положение в Перник. Затягат още режима на водата"}
{"url": "https://clubz.bg/92033-britanskoto_pravitelstvo_s_grafik_za_ratificirane_na_brekzit_9_qnuari", "text": "Британското правителство планира да прокара в долната камара сделката за Брекзит до 9 януари. Това каза вчера лидерът на Камарата на общините Джейкъб Рийс-Мог, цитиран от Ройтерс и БТА. Консерваторите на премиера Борис Джонсън спечелиха голямо мнозинство на изборите миналата седмица и не се очаква да срещнат трудности в ратифицирането на документа. Борис Джонсън ще се стреми към Брекзит по график Депутатите ще започнат да водят дебати по темата днес, след което да отделят още три дни на споразумението за Брекзит на 7, 8 и 9 януари. Това ще осигури около три седмици за ратифицирането на сделката от Камарата на лордовете, където правителството няма контрол върху дневния ред. Установена практика е горната камара да не блокира политики, които са залегнали в предизборната програма на правителството.", "date": "2019.12.20", "title": "Британското правителство с график за ратифициране на Брекзит - 9 януари"}
{"url": "https://clubz.bg/92025-lekari_roditeli_arhitekti_sprete_tyrga_za_nova_detska_bolnica", "text": "Спиране на обществената поръчка на здравното министерство за дострояване на изоставения преди десетилетия строеж в парцела на \"Александровска болница\" в София за превръщането му в национална специализирана детска болница - това настояват лекари, архитекти, инженери, родители, граждани в отворено писмо. е адресиран до президента, председателя на Народното събрание, министър-председателя, министъра на здравеопазването, председателя на парламентарната група на ГЕРБ, омбудсмана и до представителството на Европейската комисия в България. Само за ден - в четвъртък - е подписан онлайн от над 3000 души. Събирането на подкрепа продължава.  Инженер: Старата сграда за нова детска болница не отговаря на стандартите Камарата на архитектите срещу търга за националната детска болница Накратко - в писмото се казва, че децата в България заслужават най-висок стандарт на медицинско обслужване, а в момента държавата предлага да се дострои рушащ се стар строеж, който още през 2011 г. е бил отреден за премахване от Столичната община. Сградата не е в съответствие с европейските стандарти за строителство и не отговаря на изискванията за земетръсна безопасност - по мнението на експерти от двете браншови организации, които са анализирали документацията.  Не отговаря и на стандартите за аварийна безопасност, функционалност, енергийна ефективност и енергийна независимост, климатизация, инфраструктура, достъпност.  Построяването на нова сграда пък ще е и по-евтино, отколкото съживяването на бетоненото скеле, което е морално и физически остаряло още преди да е довършено, става ясно още от мотивите в писмото.  Обществената поръчка за проектиране и строителство на Националната детска болница беше обявена в началото на юли, като Министерството на здравеопазването заложи максимален бюджет от 95,4 млн. лева с ДДС. Предвижда се да бъде изградена на мястото недовършения от 30 години корпус на клиниката по педиатрия в двора на \"Александровска болница\". Плановете на министерството предвиждат бъдещата Национална детска болница да се простира на площ от 45 000 кв. м в два основни 11-етажни корпуса, шест триетажни и два сутерена и да разполага с 350-400 легла. Обявиха търга за националната детска болница В началото на август обаче търгът бе спрян временно, защото Комисията за защита на конкуренцията (КЗК ) бе сезирана от Камарата на архитектите с искане за спирането й. Сред аргументите, освен че строежът сам по себе си е морално остарял и не отговаря на съвременните стандарти за строителство, бе и това, че той е практически незаконен, защото не може да съществува. Според Общия устройствен план и Подробния устройствен план на София на това място не може да има сграда, която е о-висока от 20 метра. През 2011 г. съществуващият незавършен строеж е определен за премахване с Подробния устройствен план на столицата и се предвижда изграждането на нова, различна по конфигурация детска болница на 5 етажа.  Търгът за детската болница може да продължи, реши ВАС В хода на дискусиите по темата се разбра още, се според документите в Министерството на здравеопазването обследването на строежа за неговото състояние е правено на база на експертизи отпреди 12 години. Дълго време от министерството не даваха достъп до пълната документация, на база на която е обявена обществената поръчка, оплакаха се специалистите. КЗК обаче в крайна сметка се произнесе в полза на министерството. Жалбата срещу обществената поръчка бе отхвърлена и от Върховния административен съд. А търгът бе възобновен.  Подадени бяха три оферти от кандидат-строители на новата (стара) детска болница. Две от трите оферти са на дружества, които включват в себе си познати играчи на пазара на строителството и чести печеливши на обществени поръчки в страната. Първото сдружение се казва  . Към него се добавят \"ГБС-Пловдив\" АД и \"Главболгарстрой интернешънъл\" АД.  Вторият участник е обединението  . В консорциума участват още \"Смарт билд дигирал\" ЕООД\", \"Монолит\" ООД и \"Инжпроект\" ООД.  Третият участник е дружеството  .  \"Главболгарстрой\" и \"Трейс груп\" подадоха оферти за строежа на детската болница 40-дневният срок, който бе даден на комисията, назначена от Министерството на здравеопазването за оценка на офертите, изтича днес. Тоест очаква се днес да бъде обявен победителят.  Ето и текста на отвореното писмо, с което се настоява за спиране на обществената поръчка:  Камарата на архитектите срещу търга за националната детска болница Обявиха търга за националната детска болница Търгът за детската болница може да продължи, реши ВАС \"Главболгарстрой\" и \"Трейс груп\" подадоха оферти за строежа на детската болница", "date": "2019.12.20", "title": "Лекари, родители, архитекти: Спрете търга за \"нова\" детска болница"}
{"url": "https://clubz.bg/92039-zov_za_pomosht_fotografkata_bistra_boshnakova_ima_nujda_ot_podkrepa_v_bitkata_s_raka", "text": "Една от най-известните фотографки у нас - Бистра Бошнакова - има нужда от помощ в битката с коварна болест, съобщиха нейни близки. Бошнакова се лекува в България от онкологично заболяване в напреднал стадий. Спешно й е нужда финансова подкрепа, за да продължи битката. Бошнакова дълги години е работила за БТА. Нейни снимки са били по първите страници на вестниците. Снимала е почти всичко, но любими са ѝ тетралните репетиции, концертите и котките. Нейна фотография на Крикор Азарян по време на репетиция на \"Чайка\" спечели награда в престижния конкурс \"Шаварш Артин\" преди години. Изложбата й \"Покривите на София\" обиколи Европа. Днес Бистра има нужда от подкрепа. Тя има силата и куража да се пребори, оттам нататък сме ние и трябва да се случи сега, призоват близките й. Тя е майка на 7-годишно момиченце. Дарителската сметка за тези, които искат да помогнат:", "date": "2019.12.20", "title": "ЗОВ ЗА ПОМОЩ: Фотографката Бистра Бошнакова има нужда от подкрепа в битката с рака"}
{"url": "https://clubz.bg/92020-siviqt_kardinal_na_moskva_progovori", "text": "Влиятелният руски всекидневник   предостави рядък поглед върху кухнята на политиката на Кремъл. Владислав Сурков, който отдавна се смята за съвременен еквивалент на това, което Михаил Суслов беше в Политбюро на КПСС  в частна среща с представители на високо равнище на сепаратистите в Украйна говори за плановете на Москва за бъдещето на Донбас. Той ги успокоява, че са в безопасност независимо от разговорите за реинтеграция. Това дава подходящия контекст за интерпретация на предупреждението на президента Владимир Путин за нова Сребреница, ако Русия не защитава тези райони и затвори границата като чист пропаганден трик. Сурков потвърждава, че в случай на военни действия Кремъл има план за мобилизиране и изпращане на \"доброволни сили\", очевидно кодово име за \"малките зелени човечета\", действащи в Крим преди анексията. Очаква се те да дойдат от Югозападна Русия\", от тренировъчните лагери в Югозападния военен окръг, в достатъчно количество, за да осигурят адекватна защита на фронтовата линия. Песков: Путин и Зеленски са далеч от споразумение Думите на Сурков, който е специален представител на Путин и водещ говорител по Украйна, са съществен указател за игровия план на руския президент по този въпрос. Официално Сурков е просто помощник на държавния глава, но той е присъствал на срещата в Париж в нормандския формат и е в течение на всички тайни в политиката на Москва към Украйна. Наблюдатели го наричат \"сивия кардинал\" на Кремъл. На срещата със Сурков са присъствали доброволци и ветерани от конфликта в Донбас и Луганск. Състояла се е в Москва, което е още един знак, че „малките зелени човечета“ са основно (ако не всички) руски граждани. Както \"Московский комсомолец\" съобщава, събитието е било организирано от първия министър-председател на ДНР и ръководител на Съюза на доброволците на Донбас Александър Бородай. Самият той прогнозира ескалация на напрежението и влошаване на ситуацията в двата региона. Новият Суслов на Кремъл отбелязва на сбирката, че след разговорите в Париж в нормандския формат Москва е преразгледала оценката си за украинския президент Володимир Зеленски. За Путин практически нямало разлика между екипа на сегашния държавен глава и този на неговия предшественик Петро Порошенко. Коментирайки срещата със Сурков, Бородай твърди, че   Бившият лидер на сепаратистите в района на Донбас, цитиран в статията в \"Московский комсомолец\", твърди, че \"военните действия в Югоизточна Украйна ще се възобновят в скоро време\". А само преди дни президентът Зеленски предложи промени в украинската конституция, които бяха отхвърлени от лидерите на сепаратистките региони. Русия няма намерение да възстановява целостта на Украйна, нито да разрешава контрола на Киев над границите с Русия. Москва няма намерение да спира потока на дегизирани като паравоенни редовни бойни единици към двата региона. Путин обеща да запази транзита на руски газ през Украйна Новата стратегия на Кремъл е да превърне ситуацията в поредния замразен конфликт, което отваря път след време поради изчерпване на другите възможности за референдум и последваща го анексия към Русия. На пресконференцията в Москва в четвъртък Путин повтори основните си искания и най-важното от тях: закон за специален статут за Донбас и Луганск. А това е пътят към федерализацията на Украйна. Путин обеща да запази транзита на руски газ през Украйна", "date": "2019.12.20", "title": "Сивият кардинал на Москва проговори"}
{"url": "https://clubz.bg/92036-radan_kynev_iniciira_debati_za_pernik_v_ep_gerb_tova_e_ataka_sreshtu_bylgariq", "text": "Евродепутатът от \"Демократична България\" Радан Кънев отнесе въпроса с водната криза в Перник в Брюксел. Кънев инициира дебати в Европейския парламент за ситуацията с водния режим заради липсата на вода в язовир \"Студена\", но не е срещнал подкрепа от останалите български представители. Емил Радев от ГЕРБ коментира, че такива дебати щели да навредят на имиджа на България. За инициативата обяви самият Кънев в профила си във фейсбук.  Емил Радев пък коментира в сутрешния блок на БНТ: По думите му \"по същия начин\" е станало с петицията за автомагистрала \"Струма\", която се изкарала \"от нафталина\".    ", "date": "2019.12.20", "title": "Радан Кънев инициира дебати за Перник в ЕП. ГЕРБ: Това е атака срещу България"}
{"url": "https://clubz.bg/92030-100_dobro_kino_v_18_sivo", "text": "Какво му трябва на българското кино? Нищо повече от малко по-голям бюджет, свобода на интерпретациите и европейско самочувствие. Доказателството – новият филм на Виктор Чучков-син „18 процента сиво“. Предпремиерната прожекция за медии днес приключи с овации. Не от любезност, а истински. „18 процента сиво“ се оказа качествен продукт, какъвто отдавна беше нужен на умореното ни сякаш българско кино. Филмът е построен изцяло върху популярния роман от Захари Карабашлиев. Разликата е, че мястото на действието е Европа, а не Америка. Европейският Зак, предприел скиталческо търсене на себе си из държавите от Стария континент, е изключително органичен и цялостен образ. Руши Видинлиев е неузнаваем в тази роля. Плътно и дълбоко е и присъствието на Доля Гавански в ролята на неговата съпруга Стела. Като цяло кастингът е перфектен, характерни и добри европейски актьори влизат в образи, които са далеч от филмовите клишета. Руши Видинлиев във филм по роман на Захари Карабашлиев Това е едно кинопътешествие в пространството и в душата, ритмично и визуално стегнато. Не е случайно, че филмът с предварителната подготовка, седемте снимачни седмици и постпродукционния етап е отнел на „Чучков брадърс“ цели 5 години. По принцип киноадаптациите на книги, особено на съвременни, са сложна задача. А ако книгите са популярни колкото романа на Захари Карабашлиев, трудността става двойна. Затова филмът на Виктор Чучков, който едновременно следва структурата, но и си позволява творческа свобода, е сериозно постижение. Той внася допълнителни пластове във вече познатото произведение, без да го лишава от нищо. Едно от най-съществените достойнства на „18 процента сиво“ е усещането за равнопоставеност между българските и европейските реалии. Зак е българин, който не се срамува да казва, че е такъв. Не го и изтъква, то просто е нещо обикновено в една обединена Европа. Българското в този филм не е екзотика, не е кръпка върху западното. Зад кадър тази равнопоставеност се изразява в богатото финансиране на продукцията от десетина държави, при това не само от ЕС. Зак и Стела са първите истински европейци на българския киноекран. До тях достойно стои и Самуел Финци в ролята на брата на Зак, който живее в Германия. Роля, която му пасва идеално, защото е отражение на истинския му живот. Дори само това да беше, щеше да е достатъчно, за да ни накара да гледаме този филм. Но това е само един детайл. Карабашлиев: Парите за култура отиват по другаро-мафиотски схеми Има много кино на екрана, истинско и добро, не маниерно и пресилено. Операторската работа на Ненад Бороевич е ненатрапчива и естествена, свързана органично с драматургичната цялост на филма. Музиката на Виктор Чучков-баща е дълбоката нишка на ритъма, който не се губи нито за миг. Премиерата на „18% сиво“ за широката публика ще бъде през януари. 2020-а започва добре за българското кино.     Карабашлиев: Парите за култура отиват по другаро-мафиотски схеми", "date": "2019.12.20", "title": "100% добро кино в \"18% сиво\""}
{"url": "https://clubz.bg/92040-ima_principno_sporazumenie_za_tranzita_na_gaz_prez_ukrajna", "text": "Москва и Киев са постигнали принципно споразумение за транзита на природен газ от Русия преди изтичането на крайния срок на настоящата спогодба - 31 декември. Предстои обаче детайлите да се доработят, предава БНР. Последните преговори се проведоха вчера в германската столица Берлин и продължиха цял ден с посредничеството на Европейския съюз. В края на срещата страните са подготвили проект на споразумение за природния газ, който предстои да бъде съгласуван. Новината беше потвърдена от заместник-председателя на Европейската комисия Марош Шефчовиш, който отговаря за енергийните въпроси на блока.  Той обаче отказа да даде подробности за съдържанието на документа, тъй като изчаквал финализирането на преговорите между двете столици и крайното подписване на договореностите. Русия не иска да предоговаря нищо с Украйна Според руския министър на енергетиката парафите под текста може би ще бъдат положени \"много скоро\". А от своя страна украинският му колега Олексий Оржел пък каза, че преговорите са приближили Русия и Украйна към финално решение. Изтичащото споразумение беше подписано след газовата криза през 2010-а. През миналата година руският газов гигант \"Газпром\" е доставил в Европа над 200 милиарда кубични метра природен газ, като 40 на сто от тях са преминали през Украйна, за което страната е получила около три милиарда долара транзитни такси. Путин обеща да запази транзита на руски газ през Украйна Путин обеща да запази транзита на руски газ през Украйна", "date": "2019.12.20", "title": "Има принципно споразумение за транзита на газ през Украйна"}
{"url": "https://clubz.bg/92042-serina_uilqms_trenira_boks_s_majk_tajsyn_video", "text": "Американската тенисистка Серина Уилямс направи тренировка под ръководството на бившия световен шампион по бокс Майк Тайсън, който й даваше инструкции. Железния Майк пък написа, че Серина е най-великата в тениса и не би искал да излезе на ринга срещу нея.     По-малката от сестрите Уилямс завърши годината на десето място в световната ранглиста. Тя води подготовка за новия сезон. За последно игра на US Open, където стигна до финала и загуби от 19-годишната канадка Бианка Андрееску с 3:6, 5:7.", "date": "2019.12.20", "title": "Серина Уилямс тренира бокс с Майк Тайсън (ВИДЕО)"}
{"url": "https://clubz.bg/92043-rusiq_objalva_4_godishnoto_si_nakazanie_v_sporta", "text": "Русия ще обжалва 4-годишното си изваждане от най-големите спортни събития в света, съобщи местната антидопингова агенция (РУСАДА).  Наскоро страната получи наказанието от Световната антидопингова агенция (WADA) заради нежеланието й да съдейства за изчистване на допинг скандалите от последните години. WADA поиска достъп до документацията на РУСАДА, но е получила  Русия - аут от големия спорт за 4 години, пропуска олимпиадата в Токио Безпрецедентната санкция бе следствие на изваждане от последните Олимпийски игра и от Световните първенства по лека атлетика. Сега Русия не може да участва в Токио 2020 - само отделни спортисти, стига да докажат, че никога не са били уличавани в употреба на забранени вещества.  Те ще стартират под неутрален флаг, няма да звучи руския химн за тях, флагът на страната също няма да бъде на летните игри догодина. Това важи за всички големи първенства, а вероятно и за Световното по футбол в Катар през 2022 г., ако Русия се класира. РУСАДА ще обжалва в WADA в следващите 10-15 дни, по думите на Александър Ивлев от борда на агенцията. След това може да се стигне и до Арбитражния съд по спорта (КАС) в Лозана. Путин: Наказанието на Русия е от политически съображения Руският президент Владимир Путин също увери наскоро, че страната му ще си търси правата и нарече решението на WADA \"политическо\". Путин: Наказанието на Русия е от политически съображения", "date": "2019.12.20", "title": "Русия обжалва 4-годишното си наказание в спорта"}
{"url": "https://clubz.bg/92034-smetnata_palata_iska_nov_reglament_kak_partiite_harchat_parite_si", "text": "Нова дефиниция що е то \"други присъщи разходи\" в Закона за политическите партии ще предложи Сметната палата, стана ясно от думите на председателя й Цветан Цветков пред бТВ. Причината - не е ясно какво точно значи това и диапазонът за тълкуване е твърде широк. Освен това при по-ясно регламентиране на това за какро партиите могат да харчат, може да се направи реална \"сметка\" колко струва издръжката на партия и какъв е разумният размер на държавна субсидия.  \"Или приемаме увеличение на субсидиите, или си търсете друго мнозинство\" Сметната палата обяви преди ден одитния си доклад за финансите на партиите през 2018 г. На проверка са подложени документите на 13 формации, защото толкова са тези, които имат право на държавна субсидия или ползват държавни или общински имоти. Броят им е по-голям от този на парламентарните сили, защото право на държавни пари имат и формации с над 1% от вота на последните парламентарни избори (Партия \"Възраждане - б.р.), както и отделните партии в рамките на парламентарни коалиции като \"Обединени патриоти\" и \"БСП за България\".  Едно от перата, които минават за \"допустими\" в разходите на партиите, защото няма ясен регламент в закона, са даренията, които партиите правят. Особено по време на изборни кампании те често използват финансите си именно за това. Законът към момента не го забранява. Най-често с дарения се хвалят от ГЕРБ и \"Атака\". През 2018 г. управляващиге са дарили малко на 164 000 лв. Националистите на Волен Сидеров са били скромни - около 6 000 лв. са отделени за подхомагане на лечение на граждани. Дребни дарения са отчетети и от останалите партии, като НФСБ и ВМРО например подпомагат издателска дейност, паметници, фолклорси състави.  ПЕС обяви орязаните партийни субсидии за заплаха за демокрацията у нас Любопитно е, че партиите правят дарителски акции, докато само 2 от тях отчитат дарения от физически лица в своя полза. Тук първенец е БСП. Левицата е и политическия субект, която получава най-много приходи от членски внос, показват числата. Като цяло финансовите отчети и на 13-те партии отговарят на изискванията на закона, става ясно от документа. Ако има констатирани нарушения, те са за неплащане в срок на наем за имоти. Сметката за 2018 г. показва, че партиите са получили финансиране в размер на 40 838 000 лв. От тях субсидията от държавата е общо 38 634 000 лв., даренията от физически лица са за общо 344 000 лв., а членският внос -  общо 1 711 000 лв.  Два въпроса за 8-те лв. на глас партийна субсидия - законно ли е и откъде идват парите? Партиите харчат парите си най-вече за клубовете си, рекламни материали и външни услуги, някои - за издателска дейност. Посочена е и \"хваната\" грешка в изчисленията на държавната субсисия от 11 лв. на глас, която доведе до искане за връщане на средства от формациите. Част от партиите - като ГЕРБ, са възстановили надвзетата сума накуп. При управляващата партия става дума за малко над 5 млн. лв. ДПС също е върнало пълната надвзета сума - 1 625 892 лв. От страна на БСП парите се прихващат от следващи траншове субсидия. БСП и коалиционните партньори на ГЕРБ - партиите от \"Обединени патриоти\" и изключената от коалицията \"Атака\", връшат надвзетото, като от новите траншове държавна субсидия им се удържат пари. Така към октомври 2019 г. левицата е възстановила вземания в размер на 1 249 116 лв. Според председателя на Сметната палата Цветан Цветков е нужна промяна в Закона за политическите партии и с цел да се забрани те да получават дарения от юридически лица с държавна или общинска собственост. Такава е и европейската практика. С последните изменения в същия закон бе позволено на бизнеса да финансира политически субекти. Това бе обяснено тогава с драстичното орязване на държавната субсидия от 11 на 1 лв. В бюджета за 2020 г. обаче сумата ще е 8 лв. на глас, но даренията от фирми остават. Според Цветков обаче е пропуск, че няма забрана за държавните компании. Дали са постъпвали такива пари може да се разбере от одитите на Сметната палата за 2019 г.  В нарушение на закона: депутатите гласуваха 8 лв. партийна субсидия Заради кашата с размера на държавната субсития, която беше 11 лв., после стана 1 лв, а за 2020 г. е 8 лв. на глас от парламентарни избори, се очаква и \"Обединени патриоти\" в началото на новата година да поискат ремонт на Закона за политическите партии.  ПЕС обяви орязаните партийни субсидии за заплаха за демокрацията у нас Два въпроса за 8-те лв. на глас партийна субсидия - законно ли е и откъде идват парите? В нарушение на закона: депутатите гласуваха 8 лв. партийна субсидия", "date": "2019.12.20", "title": "Сметната палата иска нов регламент как партиите харчат парите си"}
{"url": "https://clubz.bg/92044-belgiq_skochi_sreshtu_pyrviq_diplomat_na_evropa", "text": "Белгийското правителство ще изрази недоволство от думи на върховния представител на ЕС по външната политика и сигурността Жозеп Борел, съобщават местни медии, цитирани от БТА. \n\tБелгийският министър на правосъдието и европейските въпроси Кун Генс е съобщил вчера в отговор на парламентарно питане, че е разпоредил белгийското представителство в ЕС да предприеме дипломатически стъпки. Възражението на белгийската страна ще бъде в отговор на изказване на Борел, в което той критикува местната съдебна система. \n\tБорел е цитиран да изразява недоволство от неизпълнението от страна на правосъдните власти в белгийската област Фландрия на европейските заповеди за задържане, издадени от Испания. По неговите думи, ако изпълнението се бави с години, е възможно да бъдат предприети други действия. Борел е говорил по случай с издирвана испанка, обвинена в тероризъм заради убийството от баската организация ЕТА на испански военен през 1981 година. \n\tПо-рано тази година Европейският съд по правата на човека осъди Белгия да плати обезщетение на петте деца на убития испански войник, но не разпореди издирваната испанка да бъде върната в нейната страна. Белгийски медии отбелязват, че издирваната живее от години в белгийския град Гент, а местният съд е отказал да изпълни европейската заповед за нейното задържане с оправданието, че в Испания тя ще бъде поставена в унизителни условия. Съдът в Страсбург отбелязва в своето решение, че белгийските власти не са направили необходимите проверки, за да имат достатъчно основание за преценката си да не изпълняват европейската заповед. \n\tСпоред Борел трябва да се избегне връщането към практиката екстрадициите да се изпълняват само след пряк контакт между министерствата на двете засегнати държави. Белгийската страна е на мнение, че подобни изказвания, особено от върховен представител на ЕС, са неуместни. \n\tБорел е известен с позицията си за единството на Испания. Неговите коментари по описания случай съпътстват решение на Съда на ЕС от вчера в полза на избраните за евродепутати представители на движението за независимост на Каталуния. В Белгия бе приютен водачът на движението за каталунска независимост Карлес Пучдемон, а издадената поредна заповед от Мадрид за неговото залавяне и връщане все още се превежда и оценява от белгийското правосъдие.", "date": "2019.12.20", "title": "Белгия скочи срещу първия дипломат на Европа"}
{"url": "https://clubz.bg/92038-ignatov_pita_fandykova_chiq_sobstvenost_e_pametnikyt_na_syvetskata_armiq", "text": "Общинският съветник от \"Демократична България\" Борислав Игнатов е отправил питане кмета на София чрез шефа на столичния общински съвет относно Паметника на Съветската армия. Въпросите, които Игнатов задава, са няколко, свързани основно със собствеността на земята. Ето какво пита зам.-председателят на Столичния общинскки съвет: МВР охранява Паметника на Съветската армия денонощно. С патрул и камери Нова идея: Паметникът на Съветската армия да бъде погребан Игнатов допълва, че в зависимост от отговорите ще предприеме и следващи действия. Темата за иронично наричания МОЧА бе една от основните в предизборната кампания на Игнатов, който бе кандидат за кмет. Първоначално той се обяви за това паметника да има нова визия и даде предложение на неговото място да бъде сложен герба на България. След това предложи паметникът да бъде обграден така че да не се вижда. По време на кампанията Игнатов се обяви и за референдум, относно съдбата на паметника. Подобно питане в миналия мандат имаше от общински съветници от \"Синята коалиция\". Тогава те получиха отговор, че паметника е държавна собственост и общината не може да го демонтира. Игнатов обаче пита и за собствеността на земята, както и за устройствените планове, касаещи зоната около паметника. Сталин и червени знамена със сърп и чук пред Съветската армия (СНИМКИ) Паметникът на Съветската армия е построен през 1954 г. Всяка година около този паметник се събират привърженици на левицата както и русофили, които отбелязват различни дати, свързани с българската история и тази на СССР. Често на тези прояви могат да се видят знамена със сърп и чук, портрети на Ленин, Сталин и т.н. Представители на ръководствата на БСП, АБВ, \"Атака\" също присъстват на тези събития. В обществото отдавна върви дебат за разрушаването на паметника или преместването му в музея на комунизма. Към момент обаче той е строго охраняван от полицията. Паметникът често става обект на посегателства от негови противници - най-вече надписи с антисъветско и антикомунистическо съдържание. Всеки, който рисува върху паметника обаче подлежи на арест.   Нова идея: Паметникът на Съветската армия да бъде погребан Сталин и червени знамена със сърп и чук пред Съветската армия (СНИМКИ)", "date": "2019.12.20", "title": "Игнатов пита Фандъкова чия собственост е паметникът на Съветската армия"}
{"url": "https://clubz.bg/92046-zamislq_li_putin_promqna_na_politicheskata_sistema", "text": "На вчерашната си годишна пресконференция руският президент Владимир Путин  , пише в. \"Комерсант\", цитиран от БТА. Вижте как се промени Путин, откакто е президент (СНИМКИ) Печатът в Русия коментира по-специално спомената от Путин евентуална промяна в допустимия брой на президентските мандати - уточнението за мандати. Путин заяви, че не е против промяна, която би позволила  , отбелязва в. \"Новая газета\". Това , добавя изданието. 38% не искат Путин да управлява още един мандат Путин обърка жителите на Русия - обеща да си тръгне, но после  , пише в заглавие електронният вестник \"Свободная преса\". Руският лидер е готов да ограничи президентските пълномощия, но се колебае, твърди всекидневникът. Политолог: Путин няма да изкара мандата си. Системата ще рухне Владимир Путин изненадващо се отрече от собствените си думи, казани на голямата пресконференция - за промени в законодателството, определящо как се избира президентът на Русия, посочва \"Свободная преса\". Руският политолог и политик Фьодор Бирюков, говорил пред \"Свободная преса\", допуска, че на Русия. 38% не искат Путин да управлява още един мандат Политолог: Путин няма да изкара мандата си. Системата ще рухне", "date": "2019.12.20", "title": "Замисля ли Путин промяна на политическата система?"}
{"url": "https://clubz.bg/92041-borisov_i_geshev_se_sreshtnaha_s_rykovoditelq_na_interpol", "text": "Премиерът Бойко Борисов е провел среща с генералния секретар на Интерпол Юрген Щок, съобщи правителствената информационна служба.  Повод за посещението на Щок в София е 30-годишнината от подновяването на членството на България в Интерпол. В хода на разговора премиерът Борисов постави акцент върху успешното участие на страната ни в различни проекти на Международната организация на Криминалната полиция и в реализирането на операции във важни области като борбата с трафика на оръжия, наркотици, трафика на хора и на мигранти, които са сред основните ни приоритети. Министър-председателят даде висока оценка на проведените у нас обучения, организирани и финансирани от Генералния секретариат на Интерпол. В рамките на тази година те са три с фокус върху трафика на хора в Балканския регион, върху работата с базата данни за откраднати оръжия и по противодействие на престъпленията с предмет МПС. Той подчерта, че обменът на информация със Западните Балкани се осъществява основно по канала на Интерпол и на двустранна основа, затова е важно укрепването на контактите на всички нива и във всички области от взаимен интерес. По време на срещата бе обсъдено още домакинството на България на процеса „Акаба“ догодина, което е тематично свързано с инициативата на България за развитието на Западните Балкани и за укрепване на международното и регионалното сътрудничество в сектора на сигурността. Интерпол отбеляза 95 години от създаването си през миналата година. Със своите 194 държави членки днес организацията е втората след ООН по отношение на международното представителство. България членува в Интерпол от 1923 до 1958 г. Членството е подновено в рамките на 58-ата сесия на Генералната асамблея на Интерпол на 27 ноември 1989 г. От прокуратрата по-късно съобщиха, че и новоизбраният обвинител № 1 Иван Гешев се е срещнал с Щок. „Случаите, по които работихме с Интерпол, са вече в съдебна фаза“, добави Иван Гешев. \"Ние действаме по правила, за разлика от тези, които нарушават законите. Затова трябва да подобрим сътрудничеството между всички институции вътре и извън България в борбата срещу престъпността“, каза още главният прокурор. В хода на разговорите участниците в срещата се обединиха около становището, че е от първостепенно значение навременната обмяна на данни между всички правоохранителни органи с оглед адекватното противодействие на престъпления като тероризъм, организирана престъпност и киберпрестъпления.", "date": "2019.12.20", "title": "Борисов и Гешев се срещнаха с ръководителя на Интерпол"}
{"url": "https://clubz.bg/92048-patriotite_iskat_tavan_ot_6_mln_lv_za_partijnata_subsidiq", "text": "За да не бъдат упреквани в \"прекалена пристрастност и прагматизъм\" от \"Обединени патриоти\" внесоха днес законопроект за отмяна на частното финансиране на партиите, в който да бъде заложен таван на средствата от държавната субсидия. Бизнесът приветства партийна субсидия от 1 лев, но е притеснен от рекет Промените в Закона за политическите партии, които допуснаха това, бяха в следствие на намаляването на партийната субсидия на 1 лев за глас. По предложение на ДПС обаче бе решено и да се допусне като компенсация безлимитно частно финансиране. В нарушение на закона: депутатите гласуваха 8 лв. партийна субсидия При приемането на бюджета за 2020 г. обаче след нарушение на закона и \"трето четене\" ГЕРБ подкрепи увеличение на партийните субсидии на 8 лв., а частното финансиране остана. Няколко политически сили обаче поеха ангажимент да премахнат тази поправка. Това било обаче опасно, затова и ОП редлагат връщане на старите членове от Закона за политическите партии - ще е позволено финансиране само от физически лица, услуги към партиите, извършени с личен труд, или лични дарения или предоставяне на помещения. Новото предложение на \"патриотите\" е да се сложи лимит за субсидия в размер на 6 млн. лв. - два пъти размера на допустимото финансиране за парламентарни избори. И допълни, че друга причина да внасят законопроекта в последния парламентарен ден на годината е, че така дават време на останалите партии да обмислят и други предложения за промени. Сметната палата иска нов регламент как партиите харчат парите си Искрен Веселинов пък допълни, че дебатът за субсидиите трябва да започне отново, защото досега е бил повлиян твърде много от популизъм: В нарушение на закона: депутатите гласуваха 8 лв. партийна субсидия Сметната палата иска нов регламент как партиите харчат парите си", "date": "2019.12.20", "title": "\"Патриотите\" искат таван от 6 млн. лв. за партийната субсидия"}
{"url": "https://clubz.bg/92078-ep_zamrazi_pregovorite_s_pravitelstvata_za_sledvashtiq_7_godishen_byudjet_na_es", "text": "Следващият дългосрочен европейски бюджет се очертава като ябълка на раздора между Европейския парламент и държавите членки. В навечерието на Коледа предсeдетелят на парламента Давид Мария Сасоли уведоми правителствата, че парламентът прекратява преговорите по следващата    (МФР) на ЕС за периода 2021-2027 г. по голяма част от нейните пера. Сега ще стане дума за пари Нетните донорки в европейския бюджет, сред които са Германия, Холандия, скандинавските страни, Австрия, искат неговите разходи да бъдан номинално замразени или намалени заради напускането на Великобритания, чиято досегашна вноска даваше 12 на сто от приходите на ЕС.  Ако той пренасочи част от разходите си за нови политики като опазване на климата, иновациите, отбрана и сигурност и миграция, при намалени приходи, това би било за сметка на традиционните политики като земеделие и социално и икономическо сближаване, които са важни за сравнително по-новите и по-бедни държави членки. Нетните получателки, сред които мнозинство са държавите от Централна Източна Европа, са против подхода на нетните донорки. Противопоставят му се и много евродепутати. Приемането на МФФ изисква единодушното съгласие на държавите членки и  . ", "date": "2019.12.20", "title": "ЕП замрази преговорите с правителствата за следващия 7-годишен бюджет на ЕС"}
{"url": "https://clubz.bg/92031-bez_grip_po_praznicite", "text": "По празниците няма да има грипна вълна. Това каза в сутрешния блк на бТВ главният държавен здравен инспектор Ангел Кунчев. По думите му е трудно да се каже на какво се дължи това закъснение. Мъглите, резките промени в температурата и мръсният въздух благоприятстват честите заболявания. Лигавицата става по-чувствителна на различни вируси, но между тях засега не е грипният през няколко вълни от респираторни вируси. Някои от тях дават усложнения, но много по-рядко от грипа, обясни още Ангел Кунчев. Кантарджиев: Идва сезонът на грипа, ваксинирайте се до декември Здравният инспектор информира, че противогрипните ваксини в мрежата са изчерпани, защото интересът е бил много голям. Внесени са 120 000 дози, а търсенето е било за между 200 000 и 250 000. Той препоръча, когато дойде грипната вълна, хората, които са най-уязвими, да останат вкъщи за около 10 дни, за да избегнат най-острата фаза на епидемията. Малките деца, които боледуват често, както и възрастните хора с хронични заболявания са най-уязвимите.", "date": "2019.12.20", "title": "Без грип по празниците"}
{"url": "https://clubz.bg/92027-kongresyt_na_sasht_prie_byudjet_ot_14_triliona_dolara", "text": "Сенатът на САЩ прие пакет от законопроекти за финансирането на работата на правителството на стойност 1,4 трилиона долара, съобщиха световните агенции, цитирани от БТА. Във вторник Камарата на представителите също одобри този пакет от два законопроекта за финансовата 2020 г. За първия, включващ здравеопазването и заетостта, гласуваха 71 сенатори, а 23 бяха против. За втория, отнасящ се за отбраната, финансите, търговията, научната дейност и юридическия сектор, гласуваха 81 сенатори, а 11 бяха против. Очаква се подписа си под документите да сложи днес президентът на САЩ Доналд Тръмп, за да придобият силата на закони и да се избегне спиране на работата на правителството. Пентагонът ще получи 738 милиарда долара за военни дейности, с 22 милиарда повече от миналата година. За изграждане на защитни съоръжения по границата с Мексико ще бъдат отделени 1,4 милиарда долара. Инвестициите във вътрешни програми варират от детско хранене и стипендии за колежи до изследвания на насилието с огнестрелни оръжия и програми за осигуряване на жилища на достъпни цени. Текстът включва и серия нови инициативи, включително финансиране на военните космически сили, увеличаване на възрастта за купуване на тютюневи продукти от 18 на 21 години и отмяна на някои от данъците, с които трябваше да се финансира програмата за здравеопазване, известна като \"Обамакеър\".", "date": "2019.12.20", "title": "Конгресът на САЩ прие бюджет от 1,4 трилиона долара"}
{"url": "https://clubz.bg/92029-zeleni_zakoni_shtetite_ot_zamenkite_sa_za_mnogo_nad_80_mln_lv", "text": "Представители на инициативата “Зелени закони” ще направят днес специална инсталация пред Министерството на земеделието, за да илюстрират коледните подаръци, които, според тях, държавата прави на известни лица и фирми чрез узаконяването на печално известните заменки, съобщава  . Преди 10 години държавата замени апетитни горски терени край морето и в планинските курорти за разпокъсани парчета частни гори в неатрактивни райони на страната. Десетилетие след сделките и пет години след като Еврокомисията ни заплаши със санкции, България започва да си връща 80 милиона лева, обяви агроминистърът Десислава Танева в края на ноември. \"Зелени закони\": За пръв път министър реже от парк Витоша Малко след това от инициативата \"Зелени закони\" изчислиха, че щетите са далеч по-големи и започнаха да представят \"Топ 10\" от сделките с акцент върху факта, че само от тях бюджетът е загубил много повече от 80 милиона лева. Например сделка за 470 декара гора край Банско - за по два лева на декар, е незаконна държавна помощ от 50 милиона. Според общинският съветник от Демократична България Тома Белев оценките на заменените имоти не са реални: Дарения на имоти - новата форма на старите \"заменки\"? Днес от инициатива \"Зелени закони\" ще представят сделка за земи край емблематичен черноморски плаж като само от този случай щетата, според тях, е близо до 80-те милиона лева, искани от държавата за всички заменки. Дарения на имоти - новата форма на старите \"заменки\"?", "date": "2019.12.20", "title": "\"Зелени закони\": Щетите от заменките са за много над 80 млн. лв."}
{"url": "https://clubz.bg/92028-zaradi_trajno_mrysniq_vyzduh_zelen_bilet_za_1_lev_dnes", "text": "Високите норми на фините прахови частици вече трети ден поред принудиха Столичната община да обяви днес т.нар. зелен билет. \"Зеленият билет\" струва 1 лев и ползвателите на градския транспорт го закупуват еднократно, като важи за цялата градска мрежа в рамките на деня. Това е последната и \"най-крута\" мярка, която \"Московска\" 33 прие за намаляване на замърсяването и се прилага при завишени стойности на ФПЧ от над 200  µg/m3 средно, при допустимата концентрация 50 µg/m3. Въздухът днес: горенето на боклуци в Наказателния кодекс. БАН: по-чисто е Наред с това СО отново призовава гражданите да не използват личните си автомобили, а обществения транспорт. Както и гражданите, използващи твърдо гориво за битово отопление, да преминат, при възможност, към алтернативно отопление. Отново е обявено и безплатно паркиране в буферните паркинги към станциите на метрото. Столичният инспекторат инициира и извънредни проверки за контрол на промишлени, транспортни и битови източници за замърсяване с прахови частици. \n\tЩе се правят и проверки на строителните обекти, генериращи емисии. В София днес - осем акта за замърсяване на въздуха Осреднените данни за вчерашния ден показват завишаване в пъти на нормата при всички измервателни станции на екоминистерството (с изключение на Копитото на Витоша). В кв. \"Дружба\" ФПЧ е над 100 µg/m3, в \"Надежда\" и \"Хиподрума\" - над 200, в \"Павлово\" - над 150, а в \"Младост\" - близо 150.  Въпреки този отчет, посочената прогноза на сайта на общината е за \"нисък\" и \"умерен\" (само за кв. Хиподрума\") риск от завишаване на нивата на ФПЧ. Според данните на гражданската платформа   обаче в момента София е оцветена в нюансите на вишневото до лилавото, което означава завишаване на места с до 500 µg/m3. Платформата мери данни в реално време, докато тези, които публикува СО, са осреднени за денонощието. С призив за закупуване на \"зелен билет\" излезе рано тази сутрин и столичната кметица Йорданка Фандъкова.   В София днес - осем акта за замърсяване на въздуха", "date": "2019.12.20", "title": "Заради трайно мръсния въздух: \"зелен билет\" за 1 лев днес"}
{"url": "https://clubz.bg/92085-ek_tranzityt_na_ruski_gaz_prez_ukrajna_prodyljava_i_sled_nova_godina", "text": "Постигнатото споразумение между Русия, Украйна и ЕС в Берлин ще позволи да продължи транзитът на газ през Украйна след 1 януари 2020 година, заяви днес пред журналисти представител на Европейската комисия, цитиран от ТАСС. Постигнатите от страните предварителни договорености създават условия за продължаване на транзита на руски газ през Украйна от 1 януари 2020 година, каза той. Русия, ЕС и Украйна успяха вчера в Берлин да постигнат пробив по решаването на газовия въпрос. Резултатът от срещата е проект за бъдещо споразумение, чиито подробности обаче все още трябва да се доуточнят, съобщи пред журналисти заместник-председателят на Европейската комисия Марош Шефчович, който продължава да отговаря за газовите въпроси и в новата Европейска комисия. Има принципно споразумение за транзита на газ през Украйна Той подчерта, че Брюксел очаква скорошно официално подписване на споразумението. Страните планират днес да съгласуват пакетно споразумение с ръководствата на страните. Освен това за утре е планирана техническа среща между \"Газпром\" и компанията оператор на газопреносната система на Украйна. Нова тристранна среща, по думите на ръководителя на \"Нафтогаз\" Украйна Юрий Витренко, се очаква до края на годината. Споразумението трябва да бъде договорено окончателно тази година, тъй като сегашният договор за доставка и транзит на руски газ през Украйна изтича на 31 декември. Путин обеща да запази транзита на руски газ през Украйна Путин обеща да запази транзита на руски газ през Украйна", "date": "2019.12.20", "title": "ЕК: Транзитът на руски газ през Украйна продължава и след Нова година"}
{"url": "https://clubz.bg/92083-britanskiqt_parlament_odobri_zakona_za_brekzit_na_pyrvo_chetene", "text": "Камарата на общините одобри днес с 358 на 234 гласа законопроекта за Брекзит на консервативния министър-председател Борис Джонсън. Законът, който подлежи на още обсъждания и гласувания, забранява преходният период за Брекзит да бъде удължаван след сегашния си краен срок 31 декември 2020 г. През този период Обединеното кралство трябва да спазва европейското законодателство и ще договаря бъдещите си отношения с ЕС, централно място в които заема търговско споразумение. Джонсън каза, че гласуването придвижва Обединеното кралство \"една стъпка по-близо до завършване на Брекзит\". Британското правителство с график за ратифициране на Брекзит - 9 януари Шестима от опозиционните лейбъристи гласуваха за закона въпреки призива на лидера си Джереми Корбин да бъдат против. Очакваше се законът да мине лесно, след като лейбъристите спечелиха мнозинство с разлика от 80 мандата в Камарата на предсрочните избори на 12 декември, коментира Би Би Си. Депутатите насрочиха следващите дебати по закона на 7, 8 и 9 януари. Правителството очаква той да бъде окончателно приет навреме, за да може страната на напусне ЕС на 31 януари догодина. Одобреният на първо четене закон увеличава броя на британските съдилища, които могат да преразглеждат решения на Съда на ЕС, които сега са инкорпорирани в британското право. Той задължава министрите да докладват веднъж в годината пред парламента относно спорове с ЕС, свързани със споразумението за оттегляне и отменя законодателството, което оттук нататък \"не служи за никаква цел\".  ", "date": "2019.12.20", "title": "Британският парламент одобри закона за Брекзит на първо четене"}
{"url": "https://clubz.bg/92082-pak_tech_ot_facebook_tozi_pyt_na_267_miliona_potrebiteli", "text": "Пореден огромен масив от данни на потребители е изтекъл от Facebook, съобщи \"Форбс\". Става дума за данните на над 267 млн. души от социалната мрежа. Те са открити от изследователя и специалист по киберсигурност Боб Диаченко на няколко хакерски сайта в мрежата и са свободно достъпни. Служители на Facebook признаха, че имат програма за лицево разпознаване Данните съдържат както потребителско име, така и истински имена, телефонни номера, имейли и други данни.  При това данните видно идват от Facebook и в момента вероятно вече се използват от онлайн измамници. Течът вероятно е станал през API, приложно-програмния интерфейс на социалната мрежа, който позволява работа на различни външни приложения с данните на потребителите. Facebook - властелинът на данните След поредицата течове в последните години този интерфейс би трябвало да е значително по-добре защитен, както уверяваха хората на Зукърбърг след скандалите. Видно обаче - не достатъчно. Това е също така поредният случай, в който те използват това оправдание.  Facebook - властелинът на данните", "date": "2019.12.20", "title": "Пак теч от Facebook - този път на 267 милиона потребители"}
