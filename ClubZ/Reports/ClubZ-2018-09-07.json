{"url": "http://clubz.bg/72848-depardijo_v_phenqn_videli_go_v_hotelski_bar_tam", "text": "Френският актьор Жерар Депардийо бе забелязан в хотел в севернокорейската столица Пхенян, предаде Франс прес, цитирана от БТА. Журналист на френската агенция видял актьора в бар в лобито на хотел Интернешънъл Янгакто, който е основният хотел, в който отсядат туристи в Пхенян. Депардийо е забелязан там в навечерието на тържествата в Северна Корея по повод 70-ата годишнина от създаването на Корейската народнодемократична република. Актьорът бил подразнен, че е бил забелязан от журналиста и му отказал интервю. Новата любов на Депардийо е Беларус. Да се готви Северна Корея? Честванията в Северна Корея ще са на 9 септември, когато се пада годишнината. Обикновено тя се отбелязва от паради, на които присъства севернокорейският лидер Ким Чен-ун. Наблюдатели на режима пък следят дали на парадите ще се представят нови оръжия, което показва дали страната е напреднала във военната област.  Програмата на тържествата тази година все още не е съобщена, но експерти смятат, че Северна Корея няма да може да покаже тази година балистични ракети, които е показала на миналите паради, за да не навреди на климата на успокояване на отношенията със Южна Корея. Забраниха на Депардийо да припарва в Украйна В последните години актьорът стана известен с руското гражданско, което получи от президента Владимир Путин след несъгласие с данъчните власти в страната си. Освен това той купи и имот в Белгия, където мнозина заможни французи бягат от фискалното бреме на страната си. Забраниха на Депардийо да припарва в Украйна", "date": "2018.09.07", "title": "Депардийо в Пхенян? Видели го в хотелски бар там"}
{"url": "http://clubz.bg/72843-dyjd_ot_tyrtei", "text": "Имам късмета да живея до Южния \"бял дроб\" на София и всяка сутрин (според тяхното криво разбиране за сутрин, сиреч в 7 ч.) ми чуруликат птички, а един-два пъти годишно в хола ми влиза и някое прилепче. Вчера обаче открих ново хвъркато в квартала - бръмчи, сумти, рее се нагоре-надолу и гордо се движи във всички посоки, а гълъбите се дърпат от него и \"кудкудякат\" завистливо. Та този летящ търтей, или както е модерно, дрон, направи няколко кръгчета покрай балконите на кооперацията. Мисля си - деца си играят, точно от тази страна на блока има малка градинка. ООН ще прави единен регистър на дроновете Ами ако падне върху главата на някого? Защото на тези неща батериите им свършват бързо - повечето модели имат я 10, я 20-30 минути полет. Но да разчитаме на родните млади пилоти... Без да разбирам много от дронове (звънях в БАН, не са дрони, момичето 20 минути рови в речниците), бързо обаче забелязах малък лъскав обектив на коремчето му. А, че то ме снима! Е, голяма работа. Не съм чак толкова \"убав\", нито е такава драма, че някой има мои снимки по бельо на балкона ми. Лято е, кой ли не си ходи така из къщи... Дронът си отлетя, аз преглътнах обичайната си суетност и се замислих - има хора, които не ходят по бельо на балкона си, но пък и не искат някой си да ги снима дори да са в смокинг или вечерна рокля? Ами ако родните пилоти не се справят и изпуснат това нещо с 4 бързовъртящи се перки върху нечия глава? И всъщност кой е по-страшният проблем? Засега у нас падащите тухли са повече от падащите дронове, но представете си (знам, че е трудно), че след 10 години повечето порутени и опасни постройки са оправени, а стотици дронове бръмчат над главите ни. В САЩ са заели въображението си сериозно с този казус. Федералната администрация по авиация (FAA), която отговаря за бръмчащите механични търтеи, е провела широко изследване със специалисти от университети в Алабама, Канзас, и Мисисипи. За всеки случай засега FAA забранява дронове да летят над хората, ако компанията собственик няма специален федерален лиценз. Но за всеки случай проверяват и рисковете. Един от първите тестове е бил да стоварят дрон върху главата на манекен за автомобилни тестове, като Бъстър от \"Ловците на митове\". Резултатът е изненадващ - ударът от дрон е далеч по-малко опасен от удар от друг предмет със същото тегло, сиреч метално и дървено блокче. Дрон се разби в зрител на стадион (ВИДЕО) Причината е ясна - механичните търтеи се правят от гъвкави материали, за да издържат поне на падания от ниско. Това омекотява и удара върху нашите глави, открили учените. Опасни са обаче перките и при много случаи на паднали дронове, има хора с порезни рани по темето и лицето. Но много производители вече се досещат да слагат защитни клетки около тях. Дроновете стават опасни и когато пораснат и започнат да носят багаж - моторът, батериите и поръчката ви от Amazon вече са доста плътни и с лекота могат да убият някого. Но и производителите се досещат да вкарват системи за безопасност - някои от джаджите например, ако засекат загуба на батерията, изключват контрола на пилота и бавно и леко приземяват дрона. Не само американците мислят за рисковете - и Европа започна в последните години усилено да пише правила за въздушната безопасност. Първо излязоха регулации за дроновете над 150 кг, а сега законодателите в Брюксел готвят такива и за по-леките джаджи. Дали ще са готови, преди търтеите да почнат да валят - предстои да видим. В САЩ са се заели и с този казус, но проблемите там са много по-сериозни. В 13 щата например вече има регулация за какво полицията може да ползва дроновете, а 11 от тях са приели и следенето да става само след получаване на съдебно разрешение. Ограниченията обаче са тромави и твърде затрудняващи, смятат специалисти, тъй като са фокусирани върху технологията, а не върху потенциалната вреда. Сиреч, законите са написани така, че полицията може да ползва спокойно изключително високотехнологични дронове, за да ни следи, но не и далеч по-прости (и евтини) джаджи, за да заснема пътната обстановка, да снима местопрестъпления, или да следи замърсяването на въздуха. Ченгетата се похвалиха с клип. С дрон (видео) Че държавата ще ни следи както си иска, е ясно, да не го мислим толкова. Ами съседът от долния етаж? Или малкият мръсник от вход \"В\"? Добрата новина е, че тук важат вече съществуващите закони срещу наблюдението, записването, снимането и прочие. Засега дроновете са с малък обсег, и ако някой наистина ни снима непозволено, е сравнително лесно да го проследим, да му намерим собственика, да си поговорим на 4 очи, или да го издирим чрез полицията. И дроновете с регистрационни номера Обсъжда се и закачането на някаква форма за лесна идентификация на дроновете - един вид регистрационна табела. Колко ще е удобно и практично това е спорно, но да си представим, че ако видим как някой дрон ни снима, вадим си телефона, връщаме му жеста и пращаме снимката на 5-то РПУ... Добре, стига фантастика. Факт е обаче, че малките дронове - под 5 кг - могат да са с добър обсег, хубава камера, и достатъчно уж незначителни, че да минават за играчки. И няма да е никак лесно след време да установим дали всъщност не ни наблюдават. Ами когато станат масови и над главите ни летят десетки? Колко от тях имат камери? Колко от тях доставят пица, и колко ни снимат? Или и двете? За първи път: Amazon достави поръчка с дрон (ВИДЕО) Засега и европейските, и американските законодатели са на етап \"ще измислим нещо\" по тези въпроси. Може би е добре да ги побутнем. ---- „Генерация Z“ – с подкрепата на „Америка за България“ Дрон се разби в зрител на стадион (ВИДЕО) Ченгетата се похвалиха с клип. С дрон (видео) И дроновете с регистрационни номера За първи път: Amazon достави поръчка с дрон (ВИДЕО) „Генерация Z“ – с подкрепата на „Америка за България“", "date": "2018.09.07", "title": "Дъжд от търтеи"}
{"url": "http://clubz.bg/72837-vynshniqt_ministyr_na_kosovo_pred_klub_z_vuchich_gotvi_provokaciq", "text": "Думите му бяха по повод отказаната от президента Вучич среща с косовския му колега Хашим Тачи. Двамата лидери разговаряха днес в Брюксел с върховния представител на ЕС по външната политика и сигурността Федерика Могерини. Заради отказа се заговори, че може да пропадне насроченото за утре и в неделя посещение на Вучич в Косово. Очаква се той да обяви решението си тази вечер. Вучич и Тачи са готови за диалог, обяви Могерини Визитата и местата, които ще посети Вучич, са били предварително договорени с властите в Прищина и утвърени от тях, обясни Пацоли. Преди дни обаче сръбският лидер внезапно подал молба да посети още едно място – язовира „Газивода“ или „Уйман“. Той е строен по времето на бивша Югославия, когато и Сърбия, и Косово са били част от нея. Сега огромната част от него се намира в Косово. От окръжението на Тачи дори намекват, че е възможно Вучич след време да предяви някакви териториални претенции. Всичко това се случва на фона на все повече разпространяващите се твърдения, че Сърбия и Косово готвят размяна на територии. Преди месец албанските представители от Прешево, Медведжа и Буяновац в Сърбия поискаха районът да се присъедини към Косово. Тачи нарича това „корекция на границите“. Президентът на Косово иска референдум за \"корекция на границата със Сърбия\" Днес по обяд стана ясно, че Вучич е отказал да се срещне с Тачи. Новината съобщи пред журналисти Марко Джурич, председател на Службата за Косово и Метохия в Белград. Като причина той изтъкна \"заплахите\" и \"лъжите на ръководството в Прищина\". Джурич уточни, че става дума за закани, отправни към Вучич, и опити да се провали визитата му в Косово. Той допълни, че Косово ще приветства Вучич и че няма пречки посещението му там да се осъществи. То ще бъде по предваително съгласувания маршрут. Тачи не отговори на уточняващ въпрос на Клуб Z дали на Вучич ще бъде разрешено да посети яовра „Газивода“. От косовската делегация споделиха по-късно, че вероятно Тачи е имал предвид маршрута по предварително подадената от Белград заявка. В него не е включен язовирът. Очевидно той има предвид взаимно признаване между Белград и Прищина, обясни пред Клуб Z Пацоли. Той смята, че бъдещето на Косово и на целия регион е в евроатлантическата интеграция. Според него само това ще донесе мир веднъж и завинаги на Западните Балкани. Според Тачи от страна на Прищина няма никакъв проблем за продължаване на диалога с Белград. Вучич изобщо не се появи пред журналистите. След разговорите си с Могерии той веднага се отправи за летището и отпътува за Белград. Час по-късно радио Б-92, цитирано от агенция \"Фокус\", съобщи, че пристигайки у дома, сръбският президент е наредил на армията, полицията и разузнаването да прекратят всички връзки с полицията в Косово и с международните умиротворителни сили КФОР. Той е наредил и да бъде прекратена всякаква комуникация с албанските и международните представители в Косово. В Косово Вучич смята да посети северните части, където преобладава сръбското население. Очакванията са, че той се готви да произнесе изключително важна реч – разбира се, ако посещението му се осъществи. Според някои анализатори тя може да се окаже най-важната след речта на Газиместан на 15 юни 1989 г. Тя е произнесена от едва изгрелия тогава югославски политик Слободан Милошевич. Той говори по повод 600-годишнината на разигралата се там Косовска битка между войските на сръбския княз Лазар Хребелянович и турския султан Мурад I. Милошевич заяви, че „сърбите никога повече няма да бъдат унижавани, пренебрегвани и бити като народ“. Вучич досега не е дал знак, че ще признае Косово. Тя смята да свика нова среща между Александър Вучич и Хашим Тачи в Брюксел преди сесията на Общото събраниена ООН в Ню Йорк, която започва на 18 септември. Целта е да се постигне напредък по съдържанието на бъдещото споразумение между Косово и Сърбия. Доста скептично коментираха пред Клуб Z ситуацията източници, близки до Европейската служба за външно действие (ЕСВД). Президентът на Косово иска референдум за \"корекция на границата със Сърбия\"", "date": "2018.09.07", "title": "Външният министър на Косово пред Клуб Z: Вучич готви провокация"}
{"url": "http://clubz.bg/72849-bnr_bylgarska_delegaciq_na_festival_v_krim", "text": "  Българска делегация е заминала за Крим , за да участва в международен фестивал на българската култура под наслова \"Български срещи\",   радио в емисията си на руски език в интернет. В състава на делегацията \"влизат представители бизнеса, на академичните кръгове и журналисти\", се казва в съобщението, без да се споменават имена. Мисията на фестивала, който ще се проведе от 7 до 11 септември, е  , е цитиран да казва Иван Абажер, представен като \"председател на Регионалната българска национално-културна автономия на Република Крим \"Паисий Хилендарски\". Евросанкции за шест руски фирми заради Крим (ВИДЕО) ЕС не признава Крим като част от Русия. Той е под европейски санкции, заради анексирането си Русия през 2014 година, което ЕС единодушно осъжда.  Абажер не отговори веднага на обаждане на Клуб Z.  Според експерти по международно право, пожелали анонимност фестивалът не нарушава пряко санкциите (те не засягат частните пътувания и културните прояви), но организаторите му призовават за такива нарушения в намеренията си той да развива туристическите и икономическите връзки между Крим и България. Международните ограничителни мерки забраняват внос в ЕС на стоки с произход от Крим или Севастопол; инвестиране в Крим или Севастопол; туристически услуги в Крим или Севастопол; износ на някои стоки и технологии за кримски дружества или за използване в Крим в секторите на транспорта, телекомуникациите и енергетиката и свързани с търсенето, проучването и добива на нефт, газ и минерални ресурси. Освен това не трябва да се предоставят и техническа помощ, брокерски, строителни или инженерни услуги, свързани с инфраструктурата в тези сектори.", "date": "2018.09.07", "title": "БНР: Българска делегация на фестивал в Крим"}
{"url": "http://clubz.bg/72847-shef_ot_slujbite_oprovergava_merkel_za_protestite_v_kemnic", "text": "Шефът на германското контраразузнаване Ханс-Георг Маасен каза, че липсва достоверна информация, че по време на протестите на крайната десница в град Кемниц, Източна Германия, е имало изстъпления срещу чужденци. Така той влезе в противоречие с твърденията на канцлера Ангела Меркел, предаде ДПА, цитирана от БТА.  Според Маасен \"няма доказателства, че видеоматериалите, циркулиращи в интернет, са автентични\". Той подчерта, че според внимателната оценка на правоохранителните органи \"има основания да се предполага, че става дума за целенасочена дезинформация с вероятна цел да се отвлече вниманието на обществеността от убийството в Кемниц\". 65 000 души на концерт срещу расизма в Кемниц Веднага след уличното насилие в Кемниц, предизвикано от убийството на германски гражданин, както следствието твърди - от двама кандидати за убежище, Меркел каза, че от видеоматериалите \"ясно личи ненавистта и свързаното с нея преследване от тълпата на невинни хора\". Тя не се съгласи с оценката на консервативния премиер на Саксония Михаел Кречмер, който заяви в регионалния парламент, че в града не е имало преследвания и погроми по време на шествията на десните, които според него са били неправилно представени в медиите.  Най-малко 300 арестувани на крайнодесния протест в Кемниц Полицията в Кемниц съобщи, че е получила жалби от млад афганистанец, българин и сириец след насилието по време на демонстрацията на крайната десница в града на 26 август. \n\tАгресията при протестите задълбочи спора в и без това разделената по въпроса за мигрантите Германия. Арестуваният за убийство в Кемниц иракчанин е трябвало да бъде върнат в България Позицията на Маасен е поредният политически удар за Меркел, с чието мнение изразиха несъгласие и част от нейните съюзници от лагера на германските консерватори, сред които и вътрешният министър Хорст Зеехофер, посочва ДПА.  Най-малко 300 арестувани на крайнодесния протест в Кемниц Арестуваният за убийство в Кемниц иракчанин е трябвало да бъде върнат в България", "date": "2018.09.07", "title": "Шеф от службите опровергава Меркел за протестите в Кемниц"}
{"url": "http://clubz.bg/72785-nqkoi_prosti_fakti%C2%A0ili_prosto_syvpadeniq", "text": "Заради конфигурацията в парламента в началото на мандата през 2014 г. Борисов е принуден да даде на т.нар. реформатори такива важни сектори като отбраната, икономиката, здравеопазването. Той се „обзавежда“ с цели седем министри от РБ, а Меглена Кунева и осмият – Ивайло Калфин (АБВ), дори стават вицепремиери. След оставката обаче избори се задават чак на 26 март 2017 г. А в междувремието на не-ГЕРБ министрите „като им тръгва една карта...“. Зимата на 2016-а срещу 2017 г. ще се запомни с привикването на целия кабинет „Борисов 2“  в столичното следствие, което тогава е още в кв. „Овча купел“. Журналистите с охота кибичат и снимат сеир – министерско дефиле почти всеки ден в поляните над дома за временно настаняване на бежанци. Не се налага много да се чака след оставката на кабинета. По едно съвпадение прокуратурата, която, разбира се, е напълно деполитизирана, започва каскада от призовавания по дълги и сложни досъдебни производства за деяния отпреди години (някои отпреди десет!), които явно са станали готови точно сега. И то едновременно. И за които заслужава да се отбележи, че не се отнасят до нито един министър от ГЕРБ. Държавното обвинение привиква   и заместника му Адам Персенски още на 21 ноември. Става въпрос за бартера с ваксини пентаксим и еувакс от Турция, както и за износа на наши тетадиф и БЦЖ. Говорителят на главния прокурор Румяна Арнадуова „обезпечава“ информационно действията на държавното обвинение с активност понякога по трите водещи телевизии в рамките на един сутрешен блок. Прокуратурата ефектно викна цялото правителство – за да разбере какво означава „решение на подпис“ на Министерския съвет във връзка с делото с ваксините. Самият Бойко Борисов е призован на разпит в следствието на 23 ноември и както винаги демонстрира безукорно процесуално поведение и идва. Горкият просветен министър – проф. Тодор Танев – почти се беше разплакал на входа на следствието, а горната граница на кръвното му сигурно е била 200... Между другото, новините за предстоящото привикване, респективно обвинение на всеки следващ министър, се появяват още предната вечер „извънредно, бомба и първо в...“ определени медии, които според мнозина са чисти кафяви клозети, служещи да се замерят противниците на ГЕРБ и ДПС с нечистотии. Да се чуди човек прокуратурата какво толкова им харесва... По същата схема на 23 ноември – пак пред портала в „Овча купел“, става ясно, че военният министър   е привикан, за да получи обвинителен акт. Става дума за сделката, при която той поръча на Полша шест реактивни двигателя за изтребителите МиГ-29 и за това, че е държал „на трупчета“ договора за ремонт с руската РСК МиГ. Ненчев, който дотогава е убеден демократ и привърженик на управлението на Борисов, коментира, че е абсурдно българската прокуратура да го обвинява, че е накърнил интересите на руска фирма. Но това е вярно само донякъде. Част от обвинението е, че е застрашил живота на нашите пилоти, като не сключвайки договор, е намалил нальота им до опасен минимум. На 25 ноември пък Ненчев е призован във Военноокръжната прокуратура в София само два дни след като е привлечен под отговорност за МиГ-овете. Новото обвинение е заради обществена поръчка, открита през 2014 г. – за униформи на армията. Всичко случило се дава повод на Христо Иванов да направи още на 28 ноември следния коментар: ли казахме? По повод Министерството на правосъдието от негово време има и една прокурорска проверчица „срещу неизвестен извършител“ за малки обществени поръчки за купуване на климатици за ведомството. Периодът съвпада, така че всички знаят кой е неизвестният извършител, макар че Цацаров – с когото Иванов открито воюваше, великодушно подчерта, че проверката не била срещу министъра. През януари изненадите – или по-скоро липсата им – продължават. Оказва се, че прокуратурата не е спала и обвинява   и заместника му Христо Ангеличин. Касае се за пътуванията на Министерството на външните работи. За да не нарушават Закона за обществените поръчки, докато текат безкрайни обжалвания на тръжната процедура на МВнР, двамата сключили спогодба с Министерството на земеделието и храните – така избрана от МЗХ фирма купувала билети за пътуванията на Външно. Според прокуратурата това е безстопанственост и нарушаване на ЗОП. Отделно Ангеличин се сдобива с друго обвинение – за закупени специфични телефонни централи от посочена фирма. По-скоро за незакупени, той като след сигнала до прокуратурата всъщност нито едно българско посолство не е дало и стотинка за въпросните телефонни централи. До 2012 г. Ангеличин е кадър на ДСБ, след което напусна партията и става част от „Движение България на гражданите“. Практически от коалицията между РБ и ГЕРБ от десния блок „чисти“ остават само Меглена Кунева, Тодор Танев и верният като санбернар Божидар Лукарски. Последният остава толкова предан на ГЕРБ и срещу него дотолкова няма нищо в прокуратурата – въпреки огромното количество ужасяващи инциденти във военнопромишления комплекс от това време, че чак да се усъмни човек... „Перлата в короната“ обаче е едно тройно обвинение – по-точно шесторно, но истински интересните в него са трима. Издателят Иво Прокопиев, който открито воюва с прокуратурата, е съобвинен в богата гама от разнообразни деяния с бившия министър   (станал кандидат-президент от реформаторите) и На 28 август 2017 г. СГП внася срещу тях обвинения за продажбата на миноритарен държавен дял от електроразпределителното дружество EVN на едноименната австрийска компания. Иво Прокопиев „умишлено улеснил“ Симеон Дянков да извърши престъпление по служба – като не събрал парите от приватизацията в т. нар. Сребърен фонд, а в учредената по негова идея по време на световната криза Държавна консолидационна компания и съответно – в бюджета. Прокопиев твърди, че деянието му се изразява в съвет към тогавашния финансов министър на една конференция... Трайчо Трайков пък е обвинен, че не е положил достатъчно грижи за повереното му имущество и се е съгласил за продажбата на миноритарния дял на държавата в дружеството. Прокуратурата по впечатляващ начин „извежда“ вредата за държавата, като пресмята цените на акция от мажоритарния пакет и обвинява – защо същите не са претендирани при миноритарния. Така се получава, че 33-те процента са продадени близо 2 пъти по-евтино. Справедливо е да се каже, че има и един обвиняем министър от ГЕРБ –  . Според пресконференция на прокуратурата се касае за изплащане на консултантски пари след мораториума върху „Белене“. Всичко дойде до главата на Добрев през цитирания „горещ“ ноември на 2016 г. Тогава той заяви, че се опитват да го „пришият“ към червените министри Румен Овчаров и Петър Димитров и че има огромна заслуга за спиране на набутването „Белене“ (де да знае човекът какво ще стане през пролетта на 2018 г.). Междувременно бе променен Наказателнопроцесуалният кодекс, така че този тип дела и всички други подобни да се изземат от станалия неудобен след махането на „каките“ Софийски градски съд и да отидат в спецсъда. Ненчев бе оправдан на три инстанции по „военното“ дело за поръчката на униформи. Забележително е, че нито веднъж горната инстанция дори не връща казуса, а направо потвърждаваше оправдателната присъда. Информацията от Върховния касационен съд дойде на 25 април – Ненчев и бившият директор във военното ведомство Венислав Цанов са невиновни за престъпление по служба, изразяващо се в неизпълнение на служебни задължения по Закона за обществените поръчки (ЗОП). Любопитно е, че в съдебното заседание представителят на Върховната касационна прокуратура дори не поддържа подадения касационен протест, докато съдиите от ВКС приемат, че протестът така или иначе е неоснователен. Другото дело – за ремонта на двигателите на МиГ, още се влачи на първа инстанция. Освен с това, че по него бяха разпитани двама президенти – Росен Плевнелиев и Румен Радев, то вече не е интересно с нищо на журналистите. Почти никой от ресорните репортери не го посещава. Затънало е в експертизи, а дали Ненчев ще се окаже виновен за това, че договорът с МиГ е стоял заключен в една каса, когато е имало рамково споразумение с руската страна за ремонт на самолетите, предстои да видим. Най-бавно движещото се дело е това срещу Петър Москов. Обвинителният акт бе внесен в спецсъда чак на 12 март 2018 г., а обвиненията са сериозни – за длъжностно престъпление, неупражнен контрол и неизгодна сделка. За деца и ваксини става въпрос все пак. Още от 16 април 2018 г. делото не успя да тръгне. Освен отвода на един съдебен заседател съдът установи и други пречки за даване на ход. Според защитата материалите по него са 95 тома и времето за подготовка не е било достатъчно. В свое писмо до спецсъда пък от финансовото министерство обявиха, че нямат претенции срещу подсъдимите. Такива се появиха от името на здравното министерство и „Бул био“, като общо с лихвите гражданската им претенция надвишава милион. Съдийката даде ход и го насрочи за есента, макар че според адвоката на Москов – Менко Менков, 325 233 лв., които претендира здравното министерство, са върнати в НАП. Те са всъщност ДДС върху дарението от Турция и са платени. А пък над 427-те хиляди лева, които търси „Бул био“, са... дивидент, тъй като дружеството е 100% собственост на държавата в лицето на Министерството на здравеопазването. Делата срещу Даниел Митов с Христо Ангеличин и другото – само срещу Ангеличин, вървят в спецсъда. По казуса с купуването на самолетни билети показания, които се превърнаха в тотална защита на Митов, даде колежката му от правителството „Борисов 2“, земеделската министърка Десислава Танева. Тя заяви пред спецмагистратите, че инкриминираните покупки на билети са все едно министърът да се интересува има ли бензин в служебната кола и че и днес колкото пъти да я помолят, пак така би процедирала – именно за да не се нарушава Законът за обществените поръчки. „Перлата“ в короната – тройното дело срещу омразния на прокуратурата Иво Прокопиев и бившите Бойкови министри Трайчо Трайков и Симеон Дянков, бе едно от заварените положения при цитираната по-горе промяна на НПК за подсъдността. Понеже бе прекратено от СГС поради липса на каквито и да е факти, то бе върнато от САС с указание да се премести в спецсъда. На 8 март и Специализираният наказателен съд, както е правилното му име, се произнесе – най-общо казано, че в обвинителния акт няма нищо. Формулировката е позната: обвиняемите не могат да разберат в какво ги обвиняват – което е едно от основанията за прекратяване и връщане на прокуратурата. Тъй като така се нарушава основно тяхно право – правото на защита. С точно същата съдба се оказаха делата срещу Румен Овчаров, съдийката Румяна Ченалова, пловдивския кмет Иван Тотев (в спецсъда), Мирослав Боршош в СГС... Прекратени и върнати на прокуратурата поради объркан, противоречив и блестящ с липса на факти обвинителен акт. Любопитна подробност е, че някои от тези прекратявания са дело на съдии като Даниела Костова – един от бетонно верните на Цацаров членове на предишния ВСС, или Стефан Милев – прокурора със съвсем кратък стаж, който бе изстрелян в кариерата с черна тога от същия ВСС. Що се отнася до делото срещу Делян Добрев, никой не е чул да става нещо с него. Няма дори внесен обвинителен акт. Но досъдебното производство – кой, кога, как е предал, образувал, спрял или направо прекратил нещо си – е 100% тайна, пазена само от прокуратурата на Република България и неподлежаща на контрол.", "date": "2018.09.07", "title": "Някои прости факти или просто съвпадения"}
{"url": "http://clubz.bg/72838-frenski_syd_otkaza_da_zakrie_predstavitelstvo_na_ukrainski_separatisti", "text": "Френското правосъдие отказа разпускането на асоциация, претендираща, че представя \"официално\" във Франция Донецката народна република (ДНР), провъзгласена от проруските сепаратисти в Източна Украйна и непризнавана от френските власти, предаде Франс прес. Съдът в Екс-ан-Прованс отхвърли искането за разпускане на сдружението с мотива, че не е установен \"незаконният характер на дейността му или на преследваната цел\", уточни източник от съдебната система. В края на септември 2017 г. бившият депутат от крайната десница Юбер Фаяр откри \"официално представителство\" на тази република недалеч оттам, в град Марсилия, припомня агенцията. По искане на френското външно министерство прокурорът на Екс-ан-Прованс бе настоял за разпускане на асоциацията като \"имитация на дипломатическо представителство във Франция\", която \"нарушава обществения ред в страната и в международен план\". ДНР \"не е призната от никоя държава на планетата, във всеки случай не и от Франция\", изтъкна на процеса днес прокурорът Ашил Кириакидес. Той разкри, че президентът на сдружението Юбер Фаяр е бил назначен от властите, контролиращи Донецк, чрез писмо с печат, \"напълно сходен с този на акредитивните писма, връчвани от посланиците\" при заемане на съответния пост.", "date": "2018.09.07", "title": "Френски съд отказа да закрие \"представителство\" на украински сепаратисти"}
{"url": "http://clubz.bg/72845-shte_se_pomirqt_li_syrbiq_i_kosovo", "text": "Би могло да е начало на исторически процес, който широко да отвори вратите на държавите от Западните Балкани към Европа и така да ускори цялостния процес по присъединяване към ЕС. Това пише в. “Ди Велт” по повод днешната среща в Брюксел на върховния представител на ЕС по въпросите на външните работи и политиката на сигурност Федерика Могерини със сръбския президент Александър Вучич и косовския му колега Хашим Тачи. В центъра на разговорите е възможност за размяна на територии, което се случва за пръв път. При добър изход краят на териториалния спор между Белград и Прищина би довел до стабилизиране на целия регион. Има обаче голяма опасност промените на границите да се превърне във взрив за Западните Балкани – Албания, Босна и Херцеговина, Косово, Македония, Черна гора и Сърбия. Това би означавало възпламеняване на стари конфликти пред дверите на ЕС, коментира “Ди Велт”. Външният министър на Косово пред Клуб Z: Вучич готви провокация Да припомним, че повече от седем години Брюксел посредничи за намиране на разумно решение на спора между Сърбия и Косово. Против волята на Белград през 2008 г. бившата сръбска автономна област обяви независимостта си, но не всички държави членки на ЕС я признаха. Течаха преговори, но поради технически детайли и липса на политическа рамка до пробив не се стигна. Явно сега Вучич и Тачи възнамеряват сами да решат проблема. Преди две седмици по време на среща във Виена на външните министри на държавите членки на ЕС двамата политици изненадаха висшите дипломати с ново предложение – размяна на теротории между Сърбия и Косово, припомня “Ди Велт.” За какво става дума? Сърбия да получи от Косово населените предимно със сърби територии в северните части на Косово. В замяна на това Прищина да получи общини, разположени в Прешевската долина в Южна Сърбия, където живеят близо 50 000 албанци. Във Виена Вучич и Тачи представиха съвместно идеята. Обръщайки се към Тачи, Вучич изрече: Същевременно изданието припомня, че все още не е намерено решение на конфликта между Сърбия и Косово. Джон Болтън, съветникът по сигурността на президента на САЩ Доналд Тръмп, вече даде зелена светлина. Париж и Виена също подкрепят намирането на мирно решение. Германската канцлерка Ангела Меркел обаче е категорична, че съществуващите граници са неприкосновени. Тя предупреди за опасност от евентуални промени по браздите в региона. Така щели да се събудят стари мераци в Босна и Херцеговина, както и в Македония. Външният министър на Люксембург Жан Аселборн също предупреди за опасност държави да се “режат на парчета”. Държавите от ЕС са скептични, но Брюксел подкрепя преговорите между Белград и Прищина. Председателят на комисията по външни работи на Еврорейския парламент, германският християндемократ Дейвид Макалистър заявява за “Ди Велт”: Същевременно Макалистър подчертава, че териториалната цялост на всички европейски държави е висше благо. Пред “Ди Велт” комисарят по разширяването на ЕС Йоханес Хаан признава, че сред държавите от ЕС има съмнения относно размяна на територии в региона и извън него, но допълва: Комисарят от Австрия допълва: Според Хаан окончателното споразумение между Сърбия и Косово би било от фундаментално значение за Западните Балкани, защото регионът ще бъде окончателно умиротворен, когато всички държави станат члеки на ЕС. Той разбирал и емоциите:", "date": "2018.09.07", "title": "Ще се помирят ли Сърбия и Косово?"}
{"url": "http://clubz.bg/72836-skripal_sytrudnichel_na_ispanskite_slujbi_v_borbata_s_ruskata_mafiq", "text": "Бившият полковник от руското ГРУ Сергей Скрипал, който през март в британския град Солсбъри беше отровен с нервно-паралитично вещество заедно с дъщеря си Юлия, през последните години помагал на разузнаването на Испания в борбата с могъщата руска мафия, която действа на нейна територия. Това разказва в. \"Ню Йорк таймс\". Информацията била потвърдена от хора от испанското разузнаване, както и от журналиста Фернандо Руеда.  Вместо да води изолиран живот във Великобритания Скрипал продължавал да обучава агенти в Чехия и Естония. Освен че бил активен и в Испания. Според Руеда Скрипал след като бил разменен, въпреки че официално се водел, че се е установил в Обединеното кралство, продължавал да живее в Испания. Имало достоверни сведения, че бившият полковник от ГРУ през последните години на няколко пъти се срещал в Испания с хора от разузнаването.  Бивш високопоставен служител на испанската полиция разказал, че Скрипал на няколко пъти представял на властите в страната информация за руската организирана престъпност. Скрипал бил вербуван от британското разузнаване в средата на 90-те години на миналия век точно в Испания, където работел по прикритието на военен аташе в посолството на Русия в Мадрид. Влиянието на руската мафия в Испания расте. Според материали в медиите то е толкова голямо, че ако поискат руските мафиоти могат да повлияят на състава на испанското правителство. Ето ги отровителите на Скрипал Според неназования испански бивш висш полицай в началото властите в Испания не знаели как ефективно да се борят с руската организирана престъпност на своя територия. Но по думите му Скрипал, както и отровеният с полони -210 през 2006 г. в Лондон Александър Литвиненко, дали много ценни съвети по въпроса. Веднага след като Скрипал беше отровен през март в. \"Файненшъл таймс\" писа, че и във Великобритания бивишят руски полковник е продължавал да сътрудничи на западните спецслужби, като им е предоставял различна ценна информация. Той бил много полезен в сведенията за методите и за начина на действие на руските служби. Според \"Ню Йорк таймс\" дейностите на Скрипал не спират дотук. През 2012 г. той пътувал до Прага, където се срещнал с представители на разузнаването на Чехия. През 2016 г. бил в Талин, за да се види с хора от службите на Естония. И в двата случая за пътуванията си той имал одобрението на МИ-6, твърдят източниците на изданието.  На срещите в Прага и Талин е възможно, докато е описвал методите на работа на руското разузнаване, той да е разкрил информация, която да е довела до осветляване на агенти, които са работели под прикритие. САЩ наказват Русия заради случая \"Скрипал\" Лекарите на Скрипал: Не вярвахме, че ще оживеят, не знаем какви ще са последиците През 2004 г. Скрипал беше арестуван от Федералната служба за безопасност на Русия, а през 2006 г. осъден на 13 г. затвор за държавна измяна, беше лишен от всички звания и награди. През 2010 г. беше разменен. На 4 март той и 33-годишната му дъщеря Юлия бяха открити в безсъзнание в Солсбъри на пейка пред търговски център. Британските власти обявиха, че двамата са били отровени с нервно-паралитичното вещество \"Новичок\", чийто произход е руски. Инцидентът прерасна в дипломатически скандал, Лондон изгони руски дипломати, към позицията на Великобритания се присъединиха и повечето страни от ЕС.  Скрипал и дъщеря му оцеляха и след известно време бяха изписани от болницата. Преди дни Великобритания обяви, че са известни имената на двамата отровители на Скрипал, и двамата са руски агенти от ГРУ. Русия продължава да отрича, че има нещо общо с инцидента САЩ наказват Русия заради случая \"Скрипал\" Лекарите на Скрипал: Не вярвахме, че ще оживеят, не знаем какви ще са последиците", "date": "2018.09.07", "title": "Скрипал сътрудничел на испанските служби в борбата с руската мафия"}
{"url": "http://clubz.bg/72840-hakeri_kradat_danni_na_380_000_klienti_na_british_eyruejz", "text": "Генералният директор на британската авиокомпания Бритиш еъруейз (British Airways) Алекс Круз обеща днес компанията да плати компенсации на клиентите засегнати от кражба на банкови данни след голяма хакерска атака срещу уебсайта й, предадоха Франс прес и Асошиейтед прес. Круз подчерта, че сайтът на авиопревозвача е бил обект на \"технически съвършена\" и \"зложелателна\" атака. Бритиш еъруейз снощи съобщи, че сайтът й и мобилното й приложение са били обект на онлайн кражба на лични и финансови данни на 380 000 клиенти, които са правили онлайн резервации в разгара на ваканционните пътувания от 21 август до 5 септември. Пробойната в компютърната система вече е отстранена. Според Круз откраднатата информация е достатъчна, за да могат престъпниците да използват данни от кредитни карти за незаконни цели. Той уточни, че полицията е започнала разследване. Акциите на компанията майка на Бритиш еъруейз - Ай Ей Джи (IAG) - поевтиняха с 2,76 процента днес до 662,40 пенса половин час след откриването на Лондонската фондова борса, отбелязва АФП.", "date": "2018.09.07", "title": "Хакери крадат данни на 380 000 клиенти на Бритиш еъруейз"}
{"url": "http://clubz.bg/72775-cheta_smyrtta_po_liceto_ti", "text": "Със сигурност няма недостиг на онлайн съвети за това как да се избягнат бръчките или да се отървем от тях. Но вече се появиха и тревожни сигнали за онези, които имат по-набраздено отколкото е обичайното за възрастта им чело, което може да означава сериозен здравословен проблем.   Умереното гладуване намалява риска от сърдечно-съдови болести Известно е, че рискът от сърдечни заболявания се увеличава с възрастта, но според биомедицинския изследовател Йоланде Ескуирол бръчките на челото могат да бъдат първият признак на сърдечно заболяване, съобщи Bussiness Insider. Медицинските интервенции и промените в начина на живот могат значително да намалят риска, но най-трудната част е ранното откриване на високорискови пациенти. По-ранни проучвания вече изследват степента, в която възрастовите характеристики могат да се разчитат като показатели за сърдечни заболявания. Например, бръчките в ъгълчетата на окото нямат връзка с повишен риск от сърдечни заболявания. При мъжкия косопад, бръчките на ушите и ксантелазма (жълтеникави или червеникави холестеролни отлагания под кожата -  разположени обикновено във вътрешния ъгъл на клепачите) обаче е установена връзка с повишен риск от сърдечни заболявания като например инфаркт на миокарда. В настоящото проучване научен екип е изследвал 3200 души на възраст от 32 до 62 години в продължение на 20 години. Те са стигнали до заключението, че хората с бръчки на челото са с по-висок риск от смърт от сърдечни заболявания, отколкото тези без бръчки. Участниците с много силно изразени бръчки на челото дори са десетократно по-заплашени да умрат от проблем със сърцето от тези, които нямат такъв \"релеф\". Изследователите не знаят защо това е така, но подозират, че може да са свързани с атеросклероза, една от причините за сърдечни пристъпи и други сърдечни заболявания. \"Бръчките на челото могат да бъдат маркер на атеросклерозата\", каза изследователят. И макар бръчките на челото определено да не са най-сигурният метод за откриване на риск от сърдечно-съдови заболявания в сравнение със съществуващите методи, те биха могли да бъдат ранен предупредителен сигнал. България е на първо място в Европа по смъртност от сърдечно-съдови заболявания, като 64 на сто от хората умират от тях. А смръщените чела със сигурност потвърждават установената от европейски кардиолози връзка. ", "date": "2018.09.07", "title": "Чета смъртта по лицето ти"}
{"url": "http://clubz.bg/72828-germaniq_izpusna_svetovnite_shampioni", "text": "Германия и Франция завършиха 0:0 в може би най-интересния мач от първия ден на новия турнир Лига на нациите на УЕФА. Двубоят се игра на стадион \"Алианц Арена\" в Мюнхен и домакините могат да съжаляват, че изтърваха да нанесат първа загуба на \"петлите\", откакто станаха световни шампиони в Русия. Мачът бе от група 1 на дивизия А. България тръгна с победа в Лигата на нациите (СНИМКИ) В състава на \"маншафта\" имаше доста промени спрямо Мондиала, а Франция излезе със почти същите 11, с които победи Хърватия на \"Лужники\" на финала. Само с едно изключение - на вратата вместо капитана Юго Лорис застана Алфонс Ареола и негова е заслугата \"сините\" да не си тръгнат победени. Първото полувреме не беше особено интересно, като чисти голови ситуации нямаше. Франция беше малко по-добрият тим. Вратарят Мануел Нойер изби топката при опасен удар с глава на Оливие Жиру. \"Петлите\" започнаха и второто полувреме по-добре, като на два пъти застрашиха Нойер, но постепенно германците ги притиснаха и заредиха опасности пред Ареола. Стражът отрази изтрели отблизо на Марко Ройс, Томас Мюлер, Матс Хумелс, Матиас Гинтер... При всяка една от тези ситуации можеше да падне гол. Другия отбор в групата - Холандия, победи с 2:1 Перу в контрола, която беше бенефис на Уесли Снайдер. Халфът приключи с националния отбор на родината си. Той записа 134 мача и 33 гола и беше изпратен подобаващо от футболната федерация на \"ниската земя\", а и от феновете. Интерес предизвика и британският сблъсък между Уелс и Ирландия от гр. 4 на дивизия В. В първия официален мач на новия селекционер Райън Гигс (един от най-големите в историята на \"Манчестър Юнайтед\") \"драконите\" разбиха своя съперник с 4:1 в Кардиф. Том Лорънс (6-ата), Гарет Бейл (18-ата), Аарън Рамзи (37-ата) и Конър Робърт (55-ата) вкараха за домакините, а почетният гол за ирландците отбеляза Шон Уилямс в 66-ата след грешка на Рамзи в защита. Така Райън Гигс победи категорично бившия си съотборник в \"Юнайтед\" Рой Кийн, който е помощник на Мартин О'Нийл в ирландската селекция. Станимир Стоилов изживя фалстарт начело на Казахстан. Тимът му загуби с 0:2 от Грузия в Астана от гр. 1 на дивизия D. Имаше и интересна контрола, играна в Алгарве, където Португалия и Хърватия направиха 1:1. Иван Перишич даде аванс на световните вицешампиони в 18-ата минута, а Пепе изравни в 32-ата. Иберийците бяха без Кристиано Роналдо, на когото е дадена почивка в националния отбор.  Германия - Франция 0:0 Чехия - Украйна 1:2  Уелс - Ирландия 4:1  Словения - България 1:2, Норвегия - Кипър 2:0  Казахстан - Грузия 0:2, Латвия - Андора 0:0  Армения - Лихтенщайн 2:1, Гибралтар - Македония 0:2 Тази вечер има нова порция мачове от турнира, който бе създаден наскоро и ще даде право на четири отбора да играят на Евро 2020 без квалификациите, които ще се проведат догодина. Италия приема Полша в Болоня от гр. 3 на дивизия А. Турция и Русия ще спорят в Трабзон от гр. 2 на дивизия В.", "date": "2018.09.07", "title": "Германия изпусна световните шампиони"}
{"url": "http://clubz.bg/72841-ivancheva_nqmala_vreme_da_se_zapoznae_s_obvinenieto_si", "text": "Странен факт: въпреки че е в ареста неизменно от 17 април, обвиненията срещу Десислава Иванчева  преди старта на делото, за да се запознае с тях. Именно това предопредели и днешния фалстарт на процеса за \"най-големия подкуп\", хващан някога (по думите на прокурор Иван Гешев). Иванчева: В ареста човек може да си признае и това, което не е направил Според изнесените днес факти в спецсъда обаче, подсъдимата кметица на столичния квартал \"Младост\" е отказала да получи обвинитения акт на 31 август и е направила това чак на 5 септември. Своевременното запознаване на обвиняемия с фактите срещу него поне седмица преди процеса е сред задължителните реквизити, за да може да има дело.  \"Мементо\", \"Марая\" и арестът... Кое как се случи при Иванчева (В ДЕТАЙЛИ) Това става, след като прокуратурата в блиц-порядък за няколко месеца изготви обвинителния акт,  дори го раздаде на всички медии и той бе публикуван в детайли. И след като обвиняемите за подкуп Иванчева, Биляна Петрова и Петко Дюлгеров са неизменно в ареста - а целта на тази принудителна мярка е именно да се осигури участието на обвиняемия в процеса. Привърженици на Иванчева поискаха незабавното й освобождаване През това време арестанката, която спечели мнозина застъпници с това, че я държат окована дори на краката и я разхождат така из София, на няколко пъти бе забелязвана в сградата на Спепрокуратурата, където ходеше, да се възползва от законното си право да чете документите по делото. Тъй като на разпоредителното заседание днес присъстват всички засегнати страни, в Специализирания наказателен съд бе и Александър Ваклин - бизнесменът, от когото е искан подкуп от 500 000 евро. Той каза, че разговорите с кметицата били като с \"лош катаджия\", който те гледа и пита: \"Ще пишем ли\". Съдът днес отказа да гледа и мярката за неотклонение на Иванчева, която отново иска да излезе, позовавайки се на здравословното си състояние. Следващият опит делото да тръгне е на 13 септември. \"Мементо\", \"Марая\" и арестът... Кое как се случи при Иванчева (В ДЕТАЙЛИ) Привърженици на Иванчева поискаха незабавното й освобождаване", "date": "2018.09.07", "title": "Иванчева нямала време да се запознае с обвинението си"}
{"url": "http://clubz.bg/72839-godishen_rastej_ot_34_prez_vtoroto_trimesechie", "text": "През второто тримесечие на 2018 г. брутният вътрешен продукт (БВП) възлиза на 25 913 млн. лв. по текущи цени. Преизчислен в евро, БВП е съответно 13 249 млн., като на човек от населението се падат 1882 евро. Сезонно изгладените данни показват растеж от 3.4 на сто на БВП през второто тримесечие на 2018 г. в сравнение със съответното тримесечие на предходната година и 0.8 на сто спрямо първото тримесечие на 2018 година. Това съобщава Националният статистически институт.  При среден за тримесечието валутен курс от 1.64261 лв. за 1 щатски долар БВП възлиза на 15 776 млн. долара и съответно на 2 240 долара на човек от населението.  Създадената от отраслите на националната икономика брутна добавена стойност през второто тримесечие на 2018 г. възлиза на 22 235 млн. лв. по текущи цени. През второто тримесечие на 2018 г. относителният дял на аграрния сектор в добавената стойност на икономиката намалява равнището си с 0.8 процентни пункта спрямо същото \n\tтримесечие на предходната година до 3.3 на сто. Индустриалният сектор намалява относителния си дял в добавената стойност на икономиката с 0.2 процентни пункта до 29.3 н сто.  Относителният дял на добавената стойност, реализирана от дейностите в сферата на услугите, се увеличава до ниво от 67.4 на сто при 66.4 на сто през съответния период на предходната година. Икономическият растеж на ЕС, като и на еврозоната, през второто тримесечие на годината се е запазил на равнище 0,4 на сто спрямо  \n\tпредходното тримесечие, съобщи европейската статистическа служба Евростат на сайта си. На годишна основа показателят е бил 2,1 на сто в целия ЕС и във валутния съюз спрямо съответно 2,3 на сто и 2,4 процента през първото тримесечие. Сред страните членки на ЕС, за които има налични данни за второто тримесечие, Малта отчита най-висок растеж fj 1,9 на сто, следвана от Естония и Румъния с по 1,4 на сто. Най-нисък е бил растежът на тримесечна основа в Дания, Гърция, Франция и Италия - по 0,2 на сто.", "date": "2018.09.07", "title": "Годишен растеж от 3,4% през второто тримесечие"}
{"url": "http://clubz.bg/72846-erdogan_iska_prekratqvane_na_ogynq_v_idlib_ne_i_za_teroristite_kazva_putin", "text": "Турският президент Реджеп Тайип Ердоган призова днес за прекратявнане на огъня, което да предотврати \"кървава баня\" в сирийската провинция Идлиб, която е обект на предстояща офанзива на режима на президента Башар Асад и подкрепящите го руски войски срещу неговите противници, предадоха световните агенции. Той обаче не срещна пълна  подкрепа колегите си от Русия и Иран Владимир Путин и Хасан Рохани, с които обсъди седемгодишната гражданска война на среща в Техеран. Следващият кръг на тристранните преговори между тримата президенти ще се състои в Русия, предадоха АФП и Ройтерс. И трите страни подкрепят воюващи страни в сирийския конфликт, но Москва и Техеран са на страната на режима в Дамаск, а Анкара подкрепя бунтовниците.  Путин и Рохани обещаха да работят за елиминирането на Ислямска държава и Фронта \"Ан Нусра\" в Сирия.  Тримата лидери не постигнаха споразумение за примирие, но в заключителна декларация подчертаха, че \"отхвърлят всички опити за промяна на фактите на терен, използвайки като претекст борбата с тероризма\". Освен това те се обявиха против всякакви сепаратистки проекти, целящи да подкопаят суверенитета и териториалната цялост на Сирия. Русия, Иран и Турция призоваха световната общественост и ООН в частност да увеличат помощта си за Сирия чрез \"предоставянето на допълнителна хуманитарна помощ, чрез съдействие на хуманитарната дейност по разминирането и възстановяването на основни инфраструктурни обекти, включително социално-икономически, както и чрез опазване на културното наследство\", се казва още в декларацията, предаде ТАСС. Офанзива срещу Идлиб, последен бастион на бунтовниците в северозападна Сирия, \" би довела да катастрофа, клане и хуманитарна драма\", заяви Ердоган. \"Ние не искаме в никакъв случай Идлиб да се превърне в кървава баня\". Тръмп предупреди Сирия, Русия и Иран да не атакуват Идлиб В Идлиб и близките бунтовни анклави Хама, Алепо и Латакия живеят 3 милиона души според ООН, което също предупреди от опасност от хуманитарна катастрофа в случай на офанзива. Иран, Русия и Турция започнаха т.нар. процес от Астана, серия срещи и обсъждания, които търсят решение на конфликта след руската военна намеса в Сирия през 2015 година, която промени съотношението на силите в полза на Асад. Срещата в Техеран се проведе часове преди друга за положението в Идлиб, свикана от САЩ в Съвета са сигурност на ООН. Той предложи да се даде възможност на бунтовните групи да се отстъпят в райони, откъдето не биха могли да нападат руската военновъздушна база в Хмеймим, която според Москва е често обект на атаки с дронове. Путин заяви, че ликвидирането на терористите остава безспорен приоритет и че Асад има право да си върне от тях цялата територия на страната си. Той каза, че е обсъдил с иранския и с турския си колега \"поетапната стабилизация\" на сирийската провинция Идлиб, предаде Франс прес. Путин обвини терористите, че използват цивилното население за жив щит, и освен това увери, че разполага с \"неопровержими доказателства\", че се готвят \"опити за инсценировка за използване на химическо оръжие от сирийските власти\".", "date": "2018.09.07", "title": "Ердоган иска прекратяване на огъня в Идлиб, не и за терористите, казва Путин"}
{"url": "http://clubz.bg/72832-levski_vze_futbolist_izigral_deset_macha_za_chetiri_godini_video", "text": "В четвъртък следобед \"Левски\" се похвали с нов нападател - бразилеца Луан Виана. Не беше тайна, че \"сините\" търсят типичен таран, за да засилят конкуренцията на поста, независимо че разполагат с четирима играчи. Никой от тях не е изявен реализатор, не и към момента. Отборът води в класирането на Първа лига и изглежда преобразен с новия треньор Славиша Стоянович. Ще дойдат обаче по-тежки мачове с преките конкуренти \"Лудогорец\" и ЦСКА-София, в които ще трябва повече класа при завършването на атаките. Луан Виана, или просто Луан, е роден на 14 януари 1996 г. в Сао Пауло. Висок е 184 см, тежи 79 кг. Млад е - на възрастта на Илия Димитров, юноша на \"Левски\", и една от опциите пред Стоянович. Дотук добре. Какво показва обаче официалната статистика на Луан? Както можете да се уверите сами, от 2014 г. насам нападателят е обличал екипите на \"Португеза\" (6 мача като титуляр и 3 като резерва с един гол), \"Гремио\" (нито един мач), \"Ал Ахли\" (Дубай, нито един мач) и \"Парана\" (под наем, 1 мач като смяна). Това прави общо десет срещи и едно попадение. За последно Луан е излязъл на терена на 29 април 2018 г. в двубоя \"Парана\" - \"Ресифе\" (1:2). Тогава се е появил на терена в 60-ата минута. Това е първият му мач от 2014 г., когато е изиграл останалите девет в професионалната си кариера. Чакаме дебюта на бразилеца със синия екип. Може пък в България той да разкрие потенциал, останал незабелязан в четири отбора дотук. Можете да видите интервюто му за официалния сайт на \"Левски\".", "date": "2018.09.07", "title": "\"Левски\" взе футболист, изиграл десет мача за четири години (ВИДЕО)"}
{"url": "http://clubz.bg/72830-rusiq_vremenno_zabranqva_vnosa_na_svinsko_ot_bylgariq", "text": "Русия съобщи, че временно забранява вноса на свинско месо от България заради чумата по свинете, предаде агенция РИА Новости. \"От днес (вчера - б.р.) , 6 септември, Росселхознадзор налага временни ограничения на доставките за Русия от всички региони на територията на Република България на живи прасета, свинско трупно месо, свинко и продукти, съдържащи свинско месо, свински ембриони и сперма от нерези\", се казва в съобщение, цитирано от агенцията. Изключение правят продуктите, които са били обработени по технология, която гарантира унищожаването на вируса на африканската чума по свинете. Агенцията посочва, че вирусът е проникнал в България, въпреки че нейните власти през август са започнали да преграждат 130-километровата граница с Румъния, за да ограничат движението на диви прасета.", "date": "2018.09.07", "title": "Русия временно забранява вноса на свинско от България"}
{"url": "http://clubz.bg/72831-rashidov_ninova_se_opitva_da_privatizira_mykata_na_horata", "text": "обвини днес лидерката на БСП Корнелия Нинова, че се опитва да \"приватизира мъката на хората\", като използва катастрофата край Своге и проблемите на децата с увреждания, за да напада правителството. Рашидов добави, че БСП не е истинска опозиция, защото няма платформа и просто се държи деструктивно в парламента. Той призова политическите сили към обединение. Рашидов даде пример с експлозията на атомната централа във Фукушима, Япония на 11 март 2011 година, която според него е обединила японците да се справят с последствията с втората най-голяма ядрена катастрофа в света след Чернобил през 1986 година. Според Рашидов на магистрала \"Тракия\" всеки ден ставата по четири-пет катастрофи и за три дни жертвите са колкото от падналия в пропастта автобус край Своге.  Той каза, че Борисов е в правото си да смени министрите на транспорта, вътрешните работи и регионалното развитие, но и че това няма да промени нищо, защото не решава предизвикалия оставките проблем. Рашидов не пропусна възможността да сподели и възгледите си за свободата на медиите, които по неговото определение са \"учебникът на обществото\". Той намира, че те са претрупани с лоши новини и \"ако това е храната ни всеки ден\" няма да имаме здраво общество. Според бившия културен министър държавата не е виновна за 111-то място на България в класацията на \"Репортери без граници\" за свобода на медиите. Рашидов посочи като като причина за него корпоративния контрол и добави: ", "date": "2018.09.07", "title": "Рашидов: Нинова се опитва да приватизира мъката на хората"}
{"url": "http://clubz.bg/72834-svlachishte_pogylna_avtomobil_v_sofijskiq_kvartal_ovcha_kupel", "text": "Спукан водопровод предизвика свличане на земна маса, което погълна автомобил и част от оградата на строителен обект в столичния квартал \"Овча купел\", съобщи телевизия Bulgaria ON AIR. В инцидента няма жертви. Девететажен блок се намира само на няколко метра от нестабилния терен.  Преди дни граждани на квартала протестираха заради опасностите, създавани от строи строителният обект, припомни телевизията. Според нея все повече граждани изразяват тревога от презастрояването на района. Живеещи в блока, съседен на въпросния строеж каза пред камерата на Bulgaria ON AIR, че са чули страшен тътен сутринта при свличането на земните маси. Кметицата на \"Овча купел\" Христина Семерджиева каза, че не тя, а главният архитект на София издара разрешения за този вид строежи и посъветва собственикът на колата да поиска обезщетение от строителя. Експерти от от Дирекция за национален строителен контрол ще огледат обекта и ще дадат указания какво трябва да се направи, добави Семерзжиева. \n\t ", "date": "2018.09.07", "title": "Свлачище погълна автомобил в софийския квартал \"Овча купел\""}
{"url": "http://clubz.bg/72827-166_trupa_v_masovi_grobove_v_meksiko", "text": "Мексиканските власти заявиха, че са открили 166 черепа и други части от човешки скелети в тайни масови гробове в щата Веракрус, предадоха световните агенции. Прокуратурата каза, че тленните останки са били погребани най-малко преди две години.  Следователите са намерили на мястото 114 лични карти. В около 32-те гробни ями са били открити също така дрехи и лични вещи. Властите са намерили мястото, след като са получили информация от свидетел, който им казал, че там са погребани стотици тела. Това е един от най-големите масови гробове, откривани досега в Мексико, където наркокартелите често използват подобни тайни ями, за да се отърват от своите жертви. Прокуратурата не изключи възможността да бъдат намерени още тленни останки. През 2016 и 2017 г. властите във Веракрус откриха 253 черепа и тела в гробни ями край столицата на щата. През 2011 г. полицията намери 236 трупа в гробни ями в столицата на щата Дуранго. \n\t ", "date": "2018.09.07", "title": "166 трупа в масови  гробове в Мексико"}
{"url": "http://clubz.bg/72833-izdirva_se_djentylmen_s_djip_posegnal_na_jena_i_na_myj_v_linejka", "text": "\"Историята, която ще споделя е изключително грозна. На 01.09.2018 баща ми получава инсулт във Велинград. По лекарски нареждания, на 05.09.2018, с линейка наета с лични средства, е транспортиран от Велинград до Пловдив- изключително внимателно, с бавна скорост, отново по лекарски препоръки. Транспортира се човек в безпомощно състояние все пак.  Майка ми, както можете да си представите ситуацията, е в изключителен дистрес и кара личния си автомобил плътно след линейката. Отново повтарям - по инструкции на невролог, линейката се движи бавно и внимателно; разбираемо, че може би за някои шофьори това би било изнервящо, но за последвалото няма извинение. Вече в Пловдив, на кръстовището на Захарна фабрика, към 11:30 сутринта, джип BMW с регистрация РВ 0215 ТС засича автомобила на майка ми и застава между нея и линейката. С маневри, тя успява отново да заеме мястото си зад спешната помощ, което явно не се харесва на въпросния господин. Той я засича, прекъсвайки пътя й след линейката, излиза от автомобила си, доближава се до колата на майка ми, сама жена, която е видимо разстроена, и я удря ПО ЛИЦЕТО С ЮМРУК. Навира се през прозореца, в момента в който майка ми се опитва да обясни случая, и я удря. Не го интересували нито инсулти, нито спешни случаи. Баща ми, в полулегнало положение на носилката, вижда всичко. Въпреки слабото си физическо състояние, той отваря вратите и защитава майка ми, при което господинът с BMW-то напада и него. Човек с инсулт, видимо в недобро състояние. От рязкото ставане и шок, баща ми припада. Разбира се, господинът пали колата и бяга.  Последвалите часове на стрес и ужас не могат да се опишат. Това, което ще помоля вас като читатели е да разгласим случая и ако е възможно някой, който е присъствал на въпросното кръстовище на Захарна фабрика, на 05.09.2018, в 11:30-11:34 сутринта и има желание да съдейства, да се свърже с полицаите на 3-о РПУ Пловдив или с редакцията Ви като свидетел. Прилагам снимки на колата на въпросния \"джентълмен\". Да се знае. Може пък и да го накараме да се срамува.\"", "date": "2018.09.07", "title": "Издирва се: \"джентълмен\" с джип, посегнал на жена и на мъж в линейка"}
{"url": "http://clubz.bg/72835-pechat_na_banka_u_schetovoditel_na_mino_stajkov", "text": "Назначени са 40 данъчни ревизии на различни дружества от империята на Миню Стайков. Това стана ясно днес от пресконференция, посветена на удара срещу собственика на Винпром \"Карнобат\", \"СИС индъстрийз\", \"Топаз мел\" и др. Прокуратурата ще поиска постоянен арест за Миню Стайков и още двама души, които са обявени за издирване, стана ясно вече. Синът на алкохолния бос - Стайко Стайков е обявен за международно издирване с европейска заповед за арест, тъй като е в чужбина. Миню Стайков, синът му и още шестима с обвинения за ОПГ На пресконференцията бяха дадени подробности за разследването. В нея участваха ръководителят на Специализираната прокуратура Даниела Начева, наблюдаващият разследването прокурор Ангел Кънев, главният секретар на МВР Младен Маринов и зам.-председателят на ДАНС Николай Ненков. По думите на Начева,  , които осъществяват легална дейност, свързани са помежду си и участват в данъчни престъпления по случая \"Карнобат\". До момента са   за участие в организирана престъпна група, създадена с ц  На петима от тях, включително Миню Стайков, обвиненията са предявени пряко. Към момента прокурорите все още уточняват  организираната престъпна група. Предявените към момента обвинения за данъчни престъпления са за периода 2009-2010 година, но работата на разследващите продължава, уточни ръководителят на Специализираната прокуратура. По думите на Начева, организираната престъпна група е действала в периода от 2009 до 2018 г. По думите на наблюдаващия прокурор Кънев съпругата на Миню Стайков не е сред обвиняемите. След извършените обиски в промишлените бази на \"Винпром Карнобат\" и \"Топаз мел\" от държавното обвинение са сезирали Агенция \"Митници\", която извършва инвентаризация на всички складови наличности. След това ще бъдат извършени и ревизии. Прокурор Кънев допълни, че разследването на организираната престъпна група е започнало след разбиването на нелегалната фабрика за цигари в Карнобат през юли. Ангел Кънев каза още, че става въпрос за чуждестранни марки. По-късно МВР разпространи видео от акцията в цигарената фабрика, за която ще опитат да докажат, че е на Стайков, както и от палатите на бизнесмена. \n\t  ", "date": "2018.09.07", "title": "Печат на банка у счетоводител на Миньо Стайков"}
{"url": "http://clubz.bg/72825-ekshyn_v_hotel_na_arabadjievi_anglichanin_bie_shotlandec_bqga_ot_policai", "text": "Петзвезден хотел на издирваните Ветко и Маринела Арабаджиеви в Слънчев бряг е станал в петък вечер сцена на побой на английски над шотландски турист, съобщи би Ти Ви, разпространявайки видеозапис на инцидента от охранителна камера.  Нападателят, когото телевизията идентифицира като  Дани Джеймс Кнот (27 г.) е арестуван, след като се опитал да избяга от органите на реда.  Той е пребил и се опитал да удуши друг друг гост на хотела – 68-годишен шотландец, който ходи бастун. Кнот се опитал да избяга на полицаите, спускайки се по терасите от петия етаж надолу. В ранните часове на вчерашния ден той, във видимо нетрезвено състояние, се опитал да вземе алкохол от затворен външен бар и ударил охранител, който \"учтиво\" го помолил да не влиза в бара, каза пред телевизията Ангелина Ангелова, служителка на хотела по връзките с обществеността.  По думите й англичанинът е бил превъзбуден и посягал да се бие с охранителите, които го гонели из голямата сграда. По пътя си попаднал на възрастния шотландец и го набил без видима причина.  Когато пристигнала полицията, Кнот се заключил в стаята си е се спуснал по терасите от петия на първия етаж на хотела. Въпреки агресивността му, според Ангелова, той нямал поведение на пиян човек, а в стаята му открили спринцовка. Майка му, заедно с която почивал, обяснила, че с нея си поставял упойка заради болки от никнещ зъб, каза Ангелова. \n\t", "date": "2018.09.07", "title": "Екшън в хотел на Арабаджиеви: Англичанин бие шотландец, бяга от полицаи"}
{"url": "http://clubz.bg/72822-bylgariq_e_takava_i_zaradi_simeon", "text": "Септември започна с изявление на бившия цар Симеон Сакскобургготски. Поводът: съдът му отне двореца „Врана“ край София, в който той живее от завръщането си в България. Думите са емоционални: „заслужавам ли да ме лишат от моя дом и заставят да напусна Родината “, „след 75 години (...) да бъда принуден към второ изгнание“. Но най-важното изречение е това: От което разбираме, че според Сакскобургготски България днес е държава, в която правото на собственост не е защитено, а правосъдието може да се използва за „политически продиктувани посегателства“. Тази оценка звучи познато - споделят я много български граждани, изричат я често и политици. Въпросът е каква е ролята на самия Сакскобургготски в изграждането на точно такава държава. И не се изисква чак слонска памет, за да си спомним какво се случи, след като бившият цар спечели изборите през 2001 и зае за четири години най-овластения пост в републиката - този на министър-председателя. Ето историята накратко: през 1947 година е приет Закон за обявяване в държавна собственост на имуществото на царете Фердинанд и Борис и техните наследници, като преди това Министерският съвет на комунистическа България е изготвил опис с разграничени частни и държавни имоти, използвани от царското семейство. Сред частните е например дворецът „Врана“, а сред държавните - дворецът в центъра на София, където днес се помещава Националната художествена галерия. На това разграничение се позовава едната страна във все по-политизирания спор. През 1998 година Конституционният съд отменя цитирания закон и държавата започва да връща имотите. През 2009 година Народното събрание приема мораториум над разпореждането с царските имоти до приемането на специален закон, какъвто все още няма. А без закон няма и основание за връщане на имотите - това пък е сред основните аргументи на другата страна. Липсата на закон е и мотив за държавата да отправи искове, след които съдът започва да отнема един по един имотите, за да стигне накрая до „дома на царя“. Сега Симеон Сакскобургготски се уповава   Отвъд България са насочени надеждите и на неговите юристи, и на набързо събраната „група за реакция“ от бивши негови министри и депутати. Едните ще съдят държавата в Европейския съд по правата на човека в Страсбург, другите обсъждат да информират чужди посланици и европейски политици. Предстои съдът в Страсбург да се произнесе по мораториума и отнемането на двореца „Ситняково“ и на ловната хижа „Саръгьол“. Позицията на държавата по тези жалби е една и съща - те са „нeдoпycтими и нeocнoвaтeлни“. Очевидно темата няма да приключи дотук. Но вече мина достатъчно време, за да разбере и Симеон в каква държава реши да се върне през 2001 година. И в какво я превърна и той. Правителството на Сакскобургготски продължи част от реформите на Иван Костов, успешно завърши започналите преговори за ЕС и НАТО, а икономиката не спря да расте. Това е голямата картина, която не бива да се забравя. Но има и други факти, които също не бива да бъдат забравяни. След идването на Сакскобургготски олигарсите на прехода отново станаха публични фигури и започнаха да влизат в парламента. Буквално. Бившият цар опита да назначи за свой съветник генерала от комунистическото разузнаване Бриго Аспарухов. На високи позиции започнаха да се появяват кадри на ДС. За вицепремиер бе избран покойният вече бивш кмет на Русе Димитър Калчев, обвързан с „Мултигруп“. Правителството на Сакскобургготски прие решение за отваряне на проекта „Белене“. В Правец бе тържествено открит паметник на Тодор Живков, като на церемонията присъстваше и Бойко Борисов, който няколко седмици по-късно бе назначен за главен секретар на МВР. ДПС за първи път влезе официално във властта - тоест, цялата власт бе прехвърлена в ръцете на Ахмед Доган. Делян Пеевски пък застана начело на младежката организация на „царската партия“, а на 21-годишна възраст оглави борда на „Пристанище Варна“. И така нататък. В резултат от всичко това България тръгна по хибридния път хем да е европейска страна, хем да прилича на „Троянски кон“ на Русия; хем да е демократична и западна, хем бившите ченгета да надигат глави, а комунистическите символи да ни гледат отвсякъде; хем да е правова държава с работещи институции, хем нещата да се решават от някакви скрити сили, далеч от очите на гражданите. Всичко това започна активно тъкмо по времето, когато Сакскобургготски беше министър-председател. Да, несправедливо е да бъде обвиняван за всичко това, но е справедливо да се припомни, че именно той го легитимира и не се противопостави. На всички критики Сакскобургготски отговаряше с призива „да гледаме позитивно“. Дано днес вече е осъзнал ролята си в изграждането на точно такава България.", "date": "2018.09.07", "title": "България е такава и заради Симеон"}
{"url": "http://clubz.bg/72826-jertvite_na_zemetresenieto_v_qponiq_dostignaha_16", "text": "Японският министър-председател Шиндзо Абе заяви днес, че броят на жертвите на силното земетресение на остров Хокайдо се е увеличил на 16, предадоха Ройтерс и ДПА. Абе каза също така на правителствено заседание, че 26 човека все още са в неизвестност след вчерашния трус с магнитуд 6,7, който предизвика свлачища, затрупали домове, и доведе до прекъсвания на електричеството и нарушения на транспорта, парализирали Хокайдо. Повече от половината от 5,3-милионното население на острова остава без ток, а 42 000 домакинства все още са без вода. ", "date": "2018.09.07", "title": "Жертвите на земетресението  в Япония достигнаха 16"}
{"url": "http://clubz.bg/72823-senatorka_poiska_otstranqvaneto_na_trymp_video", "text": "Американската сенаторка демократ Елизабет Уорън предлага Доналд Тръмп да бъде отстранен на основание поправка на конституцията, предава AFP. Сенаторката заяви в четвъртък, че е време да се използва 25-та поправка на конституцията, за да бъде отстранен президента Доналд Тръмп, ако най-високопоставените служители смятат, че той вече не може да изпълнява задълженията си, пише \"Фокус\". Коментарите на демократите следват зашеметяващата статия в The New York Times, написана от от анонимен високопоставен служител на президентската администрация, изразяващ сериозна загриженост относно морала и поведението на Тръмп. Статията във вестника описва едно вътрешно съпротивително движение, което му пречи да взема \"безразсъдни\" решения. \"Ню Йорк таймс\": Вътрешен човек се бори с Тръмп в Белия дом Раздел 4 от 25-то изменение на Конституцията позволява на вицепрезидента и служителите в кабинета да пишат на Конгреса, ако вярват, че президентът не може да изпълнява работата си. В този случай вицепрезидентът ще поеме президентските задължения - трайно, ако Конгресът се съгласи в последващо гласуване, че президентът не може да изпълнява задълженията си. Тръмп искал да убие Асад Изменението, ратифицирано през 1967 г., позволява временно прехвърляне на властта, ако президентът е недееспособен от нещо като операция, както през 2002 г., когато Джордж Буш претърпя колоноскопия. Много по-сериозният раздел 4 обаче никога не е бил използван, а експертите казват, че процесът е особено сложен.     Тръмп искал да убие Асад", "date": "2018.09.07", "title": "Сенаторка поиска отстраняването на Тръмп (ВИДЕО)"}
{"url": "http://clubz.bg/72821-pochina_aktoryt_byrt_rejnolds", "text": "Холивудската звезда Бърт Рейнолдс почина на 82-годишна възраст, съобщи неговият мениджър Ерик Крайцър пред \"Холивуд рипортър\". Новината бе потвъдена от световните агенции. Причината за смъртта е инфаркт. Актьорът е издъхнал в клиниката \"Юпитер\" във Флорида, където е роден и прекара по-голяма част от живота си. Рейнолдс е участвал в десетки филми, а едни от най-известните му роли са в \"Избавление\", \"Свободна игра\", \"Смоуки и Бандита\"... Той достига върха на своята слава през 70-те и 80-те години на XX век, но през 1997 г. получава първата си и единствена номинация за \"Оскар\" за най-добър поддържащ актьор за ролята си във филма \"Буги нощи\". Рейнолдс участваше в снимките на лентата на Куентин Тарантино \"Имало едно време в Холивуд\" заедно с Марго Роби, Брат Пит, Леонардо ди Каприо и др. Филмът трябва да излезе по кината през следващата година. Величия на киното изразиха съболезнования в социалните мрежи, сред тях са Голди Хоун, Кейт Хъдзън, Арнолд Шварценегер, Илайджа Ууд... Специално послание написа бившата приятелка на Рейнолдс - Сали Фийлд (71 г.). През 2013 г. Бърт Рейнолдс влезе в болница заради тежък грип и дехидратация. Две години по-рано той претърпя сърдечна операция, тъй като лекарят му открил нарушения в артериите при рутинен преглед. Поставен му е байпас. През 2009 г. един от сексимволите на киното от 70-те и 80-те години (някои американски медии го определят като един от най-популярните мустакати актьори в историята) постъпва в клиника за лечение заради пристрастеност към лекарства. Бърт Рейнолдс нашумява в началото на 70-те години с телевизионни роли. През 1972 г. се сдобива със слава сред нежния пол с фотосесия в списание \"Космополитън\". Големият му пробив е с филма \"Избавление\" (1972 г.). В следващите над 10 години е на върха на славата си и е сред най-добре платените актьори в Холивуд. В средата на 80-те се завръща към тв сериалите. Получава наградата \"Еми\" за ролята си в Evening Shade. През 1997 г. се завръща в голямото кино с \"Буги нощи\". Всеизвестен факт е, че Рейнолдс е бил първи избор за ролята на Хан Соло в \"Междузвездни войни\", но той е отказал, така късметът се усмихва на Харисън Форд. Има два брака и син от втората си съпруга - Куинтън. Въпреки тежкото си здравословно състояние снимаше до последните дни от живота си. Бъртън Леон Рейнолдс е роден 11 февруари 1936 г. във Флорида. Приет е в местния щатски университет и е една от звездите на отбора по американски футбол. Добър е и в други спортове. Автомобилна катастрофа обаче слага край на кариерата му. Така Рейнолдс решава да се насочи към актьорството. Мести се в Ню Йорк, където приема малки роли в уестърни през 60-те години.", "date": "2018.09.07", "title": "Почина актьорът Бърт Рейнолдс"}
{"url": "http://clubz.bg/72824-raniha_smyrtonosno_s_noj_kandidat_za_prezident_v_braziliq", "text": "Водещият кандидат за президент на Бразилия Жаир Болсонаро беше намушкан смъртоносно с нож по време на предизборен митинг. Състоянието му е тежко, но стабилно, предаде Ройтерс, като се позова на здравни служители. \n\tЛекари казаха, че пълното възстановяване на Болсонаро може да отнеме два месеца, а той ще прекара в болница поне седмица \n\tПо думите им първоначално е имало риск за живота му, но сега неговото състояние е \"сериозно, но стабилно\". \n\tПолицията в град Жуиз ди Фора, където Болсонаро е бил намушкан с нож в корема, заяви, че е задържала заподозрян за нападението. Според нея арестуваният мъж има психически проблеми. Свалиха човека, инициирал свалянето на Дилма Русеф Нападението срещу крайнодесния кандидат, който води в социологическите проучвания, е драматичен обрат в най-непредсказуемите избори в Бразилия от възстановяването на демокрацията преди 30 години. \n\tРазследвания за корупция вкараха в затвора мнозина влиятелни бизнесмени и политици през последните години и отчуждиха разгневените избиратели. \n\tСъгласно бразилското законодателство малката коалиция на Болсонаро няма почти никакво време в регулираните от държавата предизборни рекламни блокове по телевизията и радиото. Това означава, че той разчита главно на социалните медии и предизборните прояви из страната, за да събира подкрепа. Ако Болсонаро не е в състояние да ходи на такива събирания, това може да застраши кампанията му.", "date": "2018.09.07", "title": "Раниха смъртоносно с нож кандидат за президент в Бразилия"}
