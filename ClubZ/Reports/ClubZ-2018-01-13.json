{"url": "http://clubz.bg/62831-bylgariq_na_tri_perdeta", "text": "По някое време в държавата останаха към 127 души. Но не можело така приблизително, за целите на Евростат трябвало да се знае точното число, затова се насрочи всенародно преброяване. След като бе проведено, то породи два проблема. Първият беше сравнително лесен за решаване. Оказа се, че тези, които на предпоследното преброяване бяха малцинство, при това последното вече са мнозинство. Наложи се вместо „ний, малцинството“ да привикнат да казват „вий, малцинството“ и с това темата общо взето приключи. Решиха да го напишат половин бройка и така да удовлетворят едновременно и християнконсервативните, и либералните ценности. Но преброителният софтуер не беше пригоден за половинки. И тогава, в този миг на административно отчаяние, някой се сети, че  жителят с джендъра е от Северозападна България. Тия не бяха ли поискали регионът им да се присъедини към Румъния, защото не си падали по корупционния имидж? Ето го решението – ще шътнат региона на румънците, а заедно с него и човека със социалната роля. По-добре без Северозападна България , отколкото с Истанбулска конвенция! Тъй и направиха. Така населението падна до 126. За зла чест един от тях също живееше в Северозападна България, но не искал да е румънец, защото бил традиционен мъж. Посъветваха го да отиде в Хасково, където по сведения на ЕСГРАОН вече живееха само две жени, хем да внесе ред в града, хем да си избере една от двете. Ред мъжът трябваше да внесе, защото двете жени бяха в тежък конфликт по повод тоалетите на Деси Радева. Едната смяташе, че с елегантността си Деси удря г-жа Макрон в земята, другата беше на точно обратното мнение. След като се обиждаха, разприятеляваха и блокираха една друга, накрая Фейсбук им запорира профилите и те пренесоха фешън конфликта в реалната действителност – всички площади и улици на Хасково бяха на разположение за техните кавги, клетви, ругатни и други аргументи. Очакваше се този мъж да укроти поне едната с любовта си. И той действително си хареса русата, но тя се оказа соросоид и го изхвърли от леглото още преди да си е събул гащите, защото на бицепса си имаше татуиран сърп и чук. Човекът се насочи към кестенявата, тя беше геополитически неутрална, но пък беше против превръщането на пилона до Чинията на Бузлуджа в 70-метров Исус Христос, скараха се по тази тема, както и по въпроса за ползата от киноа, чия и други здравословни фуражи  и мъжът се пресели в Чирпан. В един момент дойде голяма новина – по един показател държавата вече не е на последно място в Европа, въздухът се пречисти. Нямаше какво да го замърсява. Другата добра новина беше, че телевизиите размениха всичките си водещи, за да осигурят разнообразие  и плурализъм. Всички настояваха да отпадне изискването по един въпрос да се канят гости с различни гледни точки поради демографски затруднения. Редакторите едва намираха един събеседник, камо ли двама. Трудно се намираха опозиционни двойки, Владимир Каролев и Мика Зайкова даже ги закопчаха с телбод, та като идва единият по трудови спорове направо да води и другия. Обаче Каролев беше закопчан и с Асен Генов по екологични теми, та тогава на Мика Зайкова ѝ се налагаше да присъства безмълвно и да си доспива в студиото. Този проблем си беше направо нищо в сравнение с това, че не се намери втора участничка в конкурса за „Мис България“ и журито остана без финансово стимулиране на естетическите си вкусове. Възможностите за избор навсякъде намаляваше – сиренето беше само „Лакрима“, обществените търгове се печелеха само от една фирма, щото кой знае колко други вече нямаше, а и смееха ли, а търговската верига остана една, „Лафка“. Само кандидатите за министри бяха повече от министерствата, особено след като започнаха да съкращават и бройката на министерствата. Първо се закри министерството на финансите, защото левът беше заменен с билетчета от Националната лотария. Монетите останаха в обращение, тъй като служеха да се търкат билетчетата. После се закри министерството на отбраната, което внесе спокойствие, защото спряха споровете какъв самолет да се купи. Вместо министерство бе инсталиран един стационарен телефон, на който да се обаждат държави, ако решат да ни обявят война, а на секретаря на телефона се въртеше запис „Предаваме се, предаваме се, предаваме се“. Практично и евтино. След това се закри министерството на здравеопазването, защото всички болници бяха фалирали и вече нямаше какво да управлява. По едно време се реши да се закрие министерството на правосъдието и тогава внезапно се установи, че него и без това го е нямало. Мнозинството, което преди това беше малцинство, нарочи образователното министерство за закриване, но малцинството, което преди това беше мнозинство, се застъпи за грамотността и а-ха този образователен проблем да прерасне в етнически. Тук се намеси гарантът за етническия мир и рече, че работите трябва да стават яваш-яваш. Министерството на вътрешните работи пое функциите на всички органи за борба с корупцията, в смисъл, че като убиеха някой бизнесмен, техните разследвания съвпадаха с планираната и неосъществена ревизия на приватизацията. Министерството на външните работи се финансираше от някои алтернативни представители на икономиката и политиката на държавите от Западните Балкани, както и от един югоизточен съсед, така че за него нямаше проблеми. Финансово облекчение внесе и проф. Божидар Димитров, който пое експертното обслужване на няколко министерства на доброволни начала. На живо Божидар Димитров даваше консултации по телефона, като обясняваше приноса на отделните канове и ханове. По друга телевизия маг Пройчо отчиташе с махалце енергиите на предлаганите имена. По трета се очакваше директно включване на врачката на Берлускони със съществото Уилсон от планетата Ванфин. По четвърта телевизия откриха в чест на новия жител ново предаване за Националната лотария, в което като водещи се изреждаха актьорите от „Откаднат живот“. През това време майката на новороденото, която искаше да емигрират в Англия, настояваше да го кръстят Патрик, с ударение на А. Бащата обаче го теглеше Франция и държеше името да е Патрик с ударение на И. В този момент се обади братовчедка от Испания и каза, че идващата пролет брането на череши щяло да се плаща много добре, а в града, в който тя живее, българите станали повече от испанците. Кръстиха го Педро.", "date": "2018.01.13", "title": "България на три пердета"}
{"url": "http://clubz.bg/62871-i_dqdoto_na_tusk_vleze_v_kadyr", "text": "Само ден след речта на Доналд Туск в София, в българския фейсбук се разпространява масово \"новина\", чийто прицел е председателят на Европейския съвет. Кой е Доналд Туск, когото днес всички харесват \"Както стана ясно от берлинските архиви, дядото на днешния председател на Евросъюза Йозеф Туск през 1944 е служил в резервните части на СС. При това, се е записал в наказателните отряди на Хайнрих Химлер доброволно, по идеологически причини. И съдейки по фотографията, е бил и в състава на СД, която се е занимавала с издирване и арести на евреи в Полша и отправянето им в концлагери\", е обвинението към биографията на Туск. А ето какво каза Туск на естонците Ето я – такава, каквато се вижда на стената на Яна Митева, например:     Информацията за дядото есесовец на Туск тръгва от сайт на руски език - Политфорумс (важен детайл: от базата данни за домейна politforums.net се вижда, че собствениците му са поискали да бъдат анонимни!). Като автор на статията е посочен  . Статията е от октомври 2014 г., но отново се споделя и припомня бурно. Явно за да се охлади новопридобитата популярност на Туск в България. Доналд Туск: Отечество любезно, как хубаво си ти (СНИМКИ) Истината, разбира се, е далеч от цитираното от г-жа Митева, но е интересно да се види как троловете смесват фактите с лъжата, за да се разбере по-добре защо опасността от фалшивите новини и дезинформацията е толкова голяма, пише той.  за снимката. \n\tТя може да се   и действително е от германските архиви. Важното е да се знае, че това е снимка от септември 1939 г., а описанието ѝ е: “Полша, септември 1939  г., близо до Устроние/Опатовице; пътен транспорт на арестувани евреи под надзора на полицията и SD. Четирима души в униформи на SD са в кабриолет, отляво надясно: обершарфюрер (сержант), ротенфюрер (ефрейтор), унтерщурмфюрер (старши лейтенант), обешарфюрер (сержант). С други думи, човекът в кръгчето, за който се твърди, че е дядото на Туск, е ефрейтор от германската армия, но няма как да е дядото на Туск, защото…  да видим какво е правил той по това време, според  . А ето какво каза Туск на естонците Доналд Туск: Отечество любезно, как хубаво си ти (СНИМКИ)", "date": "2018.01.13", "title": "И дядото на Туск влезе в кадър"}
{"url": "http://clubz.bg/62842-rovish_v_minaloto_na_gulag_a_dali_ne_si_lud", "text": "Руският историк Юрий Дмитриев, който изследва мрежата от трудови лагери ГУЛАГ от времето на Съветския съюз, ще бъде подложен на принудителен психиатричен преглед. Това е пореден опит на властите в Русия да продължат да го държат в ареста. Дмитриев бе задържан през декември 2016 г. по обвинение в детска порнография, след като направил девет голи снимки на осиновената си дъщеря Наталия, тогава на 11 години. Наказанието по това обвинение е до 15 години затвор. Историкът твърди, че умишлено е направил снимките, за да документира, че момичето е здраво, защото очаквал да го обвинят в малтретиране. Защо мачове от световното ще се играят в Мордовия, републиката на лагерите? В края на 2017 г. обаче бе обявено заключението от експертизата, че съдържанието на снимките не е порнографско. Съдът в Карелия, северозападна Русия, отказа да удължи задържането на Дмитриев в ареста след 28 януари и той трябва да бъде освободен до края на месеца. Дейността на Юрий Дмитриев и организацията „Мемориал“ не се харесва на властта в Москва. Изследванията им извадиха наяве голяма част от истината за лагерите на смъртта от времето на комунистическия режим. Съдът обаче напомни за най -тъмните страници от управлението на Сталин и нареди Дмитриев да бъде изпратен в Москва за психиатрични тестове, както и да бъде извършена нова експертиза на снимките. Така има опасност Дмитриев да не бъде освободен. Историкът е посветил последните 30 години на изследване на масовите гробове на жертвите на чистките на Сталин. През 1997 г. той и колегите му от правозащитната организация „Мемориал“ разкриха в гората Сандормог в Карелия останките на над 9 хиляди души, заровени в масови гробове. По-късно местността бе превърната в мемориал с няколко паметника и малък параклис. Всяка година на 5 август се отбелязва паметта на жертвите. В началото местните власти подкрепяли изследванията на Дмитриев и дори участвали на церемониите на 5 август. По-късно обаче властта започна отново да се гордее с миналото на Съветския съюз и хора като Юрий Дмитриев станаха нежелани. Миналата година Владимир Путин каза, че „прекалената демонизация на Сталин е един от начините да се атакува Русия“. Държавните телевизии започнаха отново да славят съветското минало, а свидетелствата за зверствата на режима повече не се споменават. В края на декември директорът на Федералната служба за сигурност (наследник на КГБ – б.р.) Александър Бортников каза в интервю, че „архивите показват, че в значителна част от процесите (при чистките на Сталин – б.р.) е имало основателни причини“. Успоредно с това проправителствени медии започват да тиражират твърдения, че в Сандормог финландската армия била избила съветски войници и така да отричат зверствата на Сталин. В тази атмосфера Юрий Дмитриев продължил своите изследвания. Въпреки подкрепата от неговата осиновена дъщеря и редица писатели, актьори и музиканти, съдът не прекратява случая. „Има някой отгоре, който иска да се стигне до желания резултат“, коментира адвокатът на Дмитриев Виктор Ануфриев. Сега той и клиентът му очакват принудителните психиатрични тестове в Москва.", "date": "2018.01.13", "title": "Ровиш в миналото на ГУЛАГ? А дали не си луд?"}
{"url": "http://clubz.bg/62778-za_kokala_hasyl_patriotite_150_te_rubli_i_murafet_li_e_vestnikyt", "text": ". Славянството и православието - овчи кожи върху гърба на хитър вълк Константинов, известен още като \"Щастливеца\" е точно с 15 години по- възрастен от него. Роден е през 1863 г. на днешния ден, също по нов стил и се навършват 155 години от рождението му. Алеко и до днес си остава не само един от най-добрите български писатели, но и един от най-симпатичните българи, които въобще са се появявали на този свят. Приживе той е бил кумир на тогавашната младеж. По повод годишнината от рождението му публикуваме извадки от негови творби, които звучат съвсем актуално и днес. Приликите с днешни лица и събития едва ли са случайни. \"Бай Ганьо и опозиция, ама де-де\", 1895 г. \"Бай Ганьо в депутацията\", 1895 г.   \"Бай Ганьо журналист\", 1895 г. \"Разни хора, разни идеали\", 1897 г.   \"Дребни работи\", 1895 г, \"Херострат II\", 1895 г.", "date": "2018.01.13", "title": "За кокала, хасъл патриотите, 150-те рубли и мурафет ли е вестникът"}
{"url": "http://clubz.bg/62869-utre_i_dobyr_den_shte_byde_povod_za_dela_za_seksualno_nasilie", "text": "Това се казва в позиция, която ВМРО специално разпространи, за да изрази възмущението си от френската евродепутатка Карима Дели. Тя от своя страна неодобри официалния клип за българското европредседателство, в което се казва, че \"не\" у нас е \"да\". \"Не\" значи \"не\", каза тя, имайки предвид контекста на кампания за женски права и поиска свалянето на клипа. \"Не\" значи \"не\": евродепутатка иска сваляне на клипа на председателството \"За адекватността на самото съдържание, не е мястото и времето да се говори, но сме категорични, че да се търси подтекст за сексуален тормоз е крайно, грозно, нелепо и недопустимо. На това тук по нашенски ние му казваме: \"Да търсиш под вола теле\" - нещо, което именно тези неолиберални общности се опитват да реализират и да ни убедят, че е нормално\" , твърдят от ВМРО. Ето и позицията на ВМРО: Ние от ВМРО - Българско национално движение сме възмутени от позицията на френския евродепутат Карима Дели, че официалната видео реклама на българското председателство на Съвета на ЕС трябва да бъде спряна незабавно заради послание, което смята за политически некоректно. Припомняме, че клипчето започва с думите: \"България - когато я срещнете за първи път, може да Ви даде даде грешен сигнал. Помнете - тук \"не\" може да значи \"да\". Не че се опитва да Ви обърка, просто Ви кани да я опознаете сами\". За адекватността на самото съдържание, не е мястото и времето да се говори, но сме категорични, че да се търси подтекст за сексуален тормоз е крайно, грозно, нелепо и недопустимо. На това тук по нашенски ние му казваме: \"Да търсиш под вола теле\" - нещо, което именно тези неолиберални общности се опитват да реализират и да ни убедят, че е нормално. Ето какво публикува Карима Дели в социалната мрежа \"Туитър\": \"Едно \"не\" никога не може да означава \"да\". Това е основно правило за съгласие и зачитане на жените. Искам оттеглянето (на видеоклипа)\", добавяйки хаштага на кампанията срещу сексуален тормоз, която взриви Холивуд - #metoo.\" \n\tТова е поредният пример за извратената криворазбрана реалност, в която \"Зелените\", чиито представител в ЕП е Дели, живеят и недопустимите стандарти, които крайните либерали в Европа се опитват да насаждат.  Припомняме, че такъв е и случаят с Истанбулската конвенция, която под маската за превенция от насилието над жени прокарва недопустими текстове като \"социален пол\", \"разчупване на стереотипите за мъж и жена\", официализиране на термина \"джендър\", както и въвеждане на трансджендър обучение в детските градини и училищата. Ние от ВМРО сме категорични, че в България има вековни ценности, морал и традиции, които ще продължим да отстояваме и браним от новите, извратени \"световни тенденции\". Ако днес държавата ни допусне подобна провокация, то утре и \"Добър ден!\" ще бъде повод за дела за сексуално насилие.", "date": "2018.01.13", "title": "\"Утре и \"Добър ден!\" ще бъде повод за дела за сексуално насилие\""}
{"url": "http://clubz.bg/62868-a_eto_kakvo_kaza_tusk_na_estoncite", "text": "Зарадвахме се на речта на Доналд Туск на български език, възхитихме се на умелостта на човека (или хората), които пишат словата му, поласкахме се от цитирането на стиховете на Иван Вазов (макар че цялата творба не е точно оптимистична), споменаването на бойни знамена, Спартак и т. н. - въобще гъдел по това, което най-обичаме величието ни, минало. Доналд Туск: Отечество любезно, как хубаво си ти (СНИМКИ) По-наблюдателните слушатели и читатели обаче решиха да направят сравнение с това, което преди шест месеца Туск каза на естонците, от които поехме сега председателството. Кой е Доналд Туск, когото днес всички харесват \"Прочетете я и се притеснете\", се чуха призиви в социалните мрежи. Защото в Естония той говори за това, което се случва днес в държавата, за съвременните ѝ постижения. И дядото на Туск влезе в кадър Беше есента на 1980. Революцията на “Солидарност” беше току-що започнала в Полша. Помня го като днес, когато на един от многобройните митинги някой прочете наелектризиращата новина: в Талин хората излезнаха по улиците. “Това е началото на края на Съветската империя”, провикна се някой в прилив на свръхоптимизъм. Това беше първото ми запознанство с Естония. Дори не можете да си представите какво означаваше това за нас, поляците, че не сме сами. Но 8 години по-късно наистина се влюбих в Естония по време Пеещата революция. Никога преди или след това не бях виждал толкова вълнуваща публична проява. Толкова мощно и мирно едновременно. Силата на солидарността, единството и свободата се съдържаха в образа, който ме просълзява и до днес. В онзи момент разбрах, че силата на хората , които се държат за ръце е по голяма от силата на хората с оръжия в ръце. През живота си съм виждал много революции и масови бунтове, в някои от които съм участвал, но трябва да призная, че това беше ревлюцията, която съчетаваше трите измерения: етиката, естетиката и прагматизма. Вие постигнахте своето честно, красиво и ефективно. Но вие не спряхте да ме удивявате и след това. От моята политическа гледна точка, свързана с иницитивата за реформи в Полша в началото на 90-те години, вие се превърнахте в пример за безпрецедентна смелост в променянето на икономическите и финансовите реалности. Бяхте амбициозни и изключително трудолюбиви. Ето защо си оставате символ на успеха в трудния процес на раздялата с комунизма. Визионерската ви политика в бюджетната дисциплина, справянето с кризата от 2010 г. и приемането на общата европейска валута ви превърнаха в модел за подражание за региона и не само за него. Това което направи не по-малко впечатление в Европа наскоро, е вашата решимост и творческият ви подход в в огромния проект по дигитализацията. Естония се превърна в образец за всички европейци в това отношение. И днес спокойно можем да ви определим като световен водач в АйТи революцията. Изкушаващо е да се запитаме : как е възможно толкова малко хора да постигнат толкова много? Европейският съюз не означава само процедура и бюрокрация. Това е най-амбициозният политически проект в историята на Европа. И президентството, което току-що поемате, не е просто организационен въпрос, свързан с официални лица. Президентството означава да бъдете лидери в тези трудни, но изпълнени с надежда  времена. С принесените от вас жертви и с трудолюбието си вие си изградихте авторитет и репутация, които предващават добър мандат под вашето водачество. Когато мисля за Естония, мисля за Паул Керес и Арво Перт, Кармен Кас и Кели Силдару, символи на талант, мъдрост, красота и енергия. Нямам съмнения, че точно това ще отразява вашето председателство. И все по-добре разбирам защо пеете националния си химн с такава гордост. Текстописецът на тази реч ( казват, че бил един ирландец) се беше постарал да погъделичка българската гордост с основателни обобщения, като онова за бойните знамена, гарнирани обаче с нелепости, като оприличаването на балканската политика на един фантастичен телевизионен сериал ( защото имало и български актьор в него), както и с примери за подражание, като Стоичков и Борисов ( който можел да уплаши всеки тракийски войн). Конкретната “българска” история, вплетена в речта на Туск, беше сведена до Спартак – симпатично, но уви, абсолютно ненаучно твърдение за “роднинство” поради предполагаемото тракийско потекло на бунтаря от Рим, въстанал повече от половин хилядолетие по-рано от възникването на “най-станата държава в Европа”. А нещо за продължението на тази стара държавност в наши дни и за днешните ни успехи или за общото ни комунистичско нещастие с Полша в речта на Туск? Нищо- освен благодарностите и похвалите за любителя на европейските потупвания по гърба Бойко Борисов и неговата нова роля на (западно)балкански политик. Нещо повече, с обръщението към Борисов като към някакъв главен бенефициент на заредената с емоции реч я дискредитира в очите на мнозинството българи с критичн поглед към автократичния Борисов\", коментира Инджев в блога си. Кой е Доналд Туск, когото днес всички харесват И дядото на Туск влезе в кадър", "date": "2018.01.13", "title": "А ето какво каза Туск на естонците"}
{"url": "http://clubz.bg/62870-skype_s_novo_kriptirane_na_razgovorite", "text": "Нова функция въвежда чат програмата Skype - \"частни разговори\" или \"Private Conversations\", съобщи Microsoft. Разговори от този тип вече ще бъдат криптирани \"от край до край\". Това става с помощта на разработка на компанията Open Whisper Systems и техния софтуер за криптиране Signal. Новата функция за момента е активна само за бета тестерите в програмата Skype Insiders, но скоро ще е налице и за всички потребители, обясняват от компанията на Бил Гейтс. Skype спира за няколко милиона души За да бъде криптиран разговор с приятел, с когото вече водите такъв, трябва да започнете нов. Криптираните със Signal чатове не могат да се пренасят и между устройства, тоест всеки път, когато оставите телефона и минете на компютъра, ще трябва да отваряте нов. Това е с цел повишаване на сигурността. Истината е, че Skype за пореден път закъснява с нововъведението - Signal вече се ползва от конкуренцията в лицето на Facebook Messenger, WhatsApp и Google Allo. В комбинация с нестабилните версии на чат програмата, които са тежки и тромави както за компютър, така и за мобилни устройства, по всичко личи, че някогашният пионер и гигант в софтуера за чат изостава пред множеството нови опции на пазара. Последната подобрена мобилна версия никак не се хареса на потребителите.", "date": "2018.01.13", "title": "Skype с ново криптиране на разговорите"}
{"url": "http://clubz.bg/62860-zadyrjaha_krokodila", "text": "Задържаха Емил Милев - Крокодила, съобщава Нова тв. Съвсем скоро той беше оправдан от Специализирания наказателен съд. Милев и още трима души - Лазарин Лазаров, Едуард Павлов и Мартин Димитров, бяха изправени пред Темида за 4 грабежа, отвличания и стрелба над полицай. Милев бе в неизвестност от 2009 година, когато той и бандата му ограбиха чужда гражданин край Вакарел, а един от групата беше убит при акция на полицията. Милев успя да се измъкне от властите, но беше заловен през 2013 година.  Късно снощи Софийският градски съд е уважил искането на Софийската градска прокуратура за налагане на мярка за неотклонение „задържане под стража“ спрямо Емил Милев – Крокодила. Искането е внесено във връзка с разследване за грабеж от 30 декември 2008 г. в магазин „Била“. Според разследващите Крокодила е задигнал над 170 хил. лева от търговският обект, който се намира в квартал \"Люлин\" и това бил целият новогодишен оборот на магазина. Тогава веднага било образувано досъдебно производство и се събирали доказателство срещу извършителя. По-рано в петък състав на спецсъда с председател Иво Хинов отказа да задържи за постоянно зад решетките Крокодила по друго дело, водено срещу него - Килърите 2. Заради ареста му, наложен от градския съд, Крокодила не успя да излезе на свобода, въпреки че в началото на седмицата той бе оправдан на първа инстанция по най-голямото му дело за 4 грабежа. Срещу него тече и друг процес в Софийския районен съд за хулиганство, че се обърнал с груби думи към съдийка през 2016 г.", "date": "2018.01.13", "title": "Задържаха Крокодила"}
{"url": "http://clubz.bg/62863-drug_moral_li_imat_horata_v_rusiq", "text": "В Русия реагираха почти изцяло отрицателно на този бунт, който в западния свят предизвика вълна от оставки на продуценти и политици. По същия начин реагира Русия и на легализирането на еднополовите бракове. Но ако тези бракове се възприеха като белег за моралната деградация на Запада, скандалът около сексуалните посегателства предизвика в Русия по-скоро саркастични усмивки: Нима е възможно да се живее без посегателства? Изповедта на Салма Хайек за \"чудовището\" Харви Уайнстийн Отрицателната реакция на кампанията #MeToo, която извади на бял свят масовия характер на сексуалните посегателства, обедини в Русия всички, които никога не са били на едни и същи позиции - поклонници на Путин и опозиционери, консерватори и радикали, комунисти и капиталисти, бизнесмени и прислуга, известни руски актриси и \"обикновени хора\". Всички те първо повдигнаха рамене, за да изразят недоумение, а после вкупом се разсмяха.Някои журналисти започнаха да разясняват, че ставало дума за американски актриси, които отначало са се възползвали от сексуалния си чар като трамплин, който да ги издигне до върха на славата, а сега просто искат да си устроят добър пиар. \n\tПублицистите, склонни към философски размишления, взеха да говорят, че посегателствата така или иначе са елемент, свързан с човешкото размножаване.Склонните към философски размишления твърдят, че посегателствата така или иначе са елемент, свързан с човешкото размножаване ThinkStock/Getty ImagesВ крайна сметка общественото мнение в Русия стигна до извода, че актрисите по принцип обичат да спят с режисьорите, също както и секретарките – с началниците си, защото това ги издигало в собствените им очи, а и защото светът бил така устроен. \n\tЧерните рокли на актрисите от Холивуд, с които те изразиха солидарност с жертвите на сексуалните посегателства, предизвикаха в Русия предимно иронични реакции, както и всевъзможни шегички. \n\tА това показва, че ние в Русия изоставаме от западното виждане за съвременен морал. Нещо повече: пътищата ни явно са се разделили, след като на някой кръстопът сме поели в различна посокаМоже би на някой подобен кръстопът в следвоенните си години, Западът е възприел принципите на хуманизма, когато потресен от нацистките престъпления поведе борба с човешката агресивност. Жени в черно (СНИМКИ) За Катрин Деньов и още 100 французойки #MeToo е „лов на вещици“ Жени в черно (СНИМКИ) За Катрин Деньов и още 100 французойки #MeToo е „лов на вещици“", "date": "2018.01.13", "title": "Друг морал ли имат хората в Русия?"}
{"url": "http://clubz.bg/62861-liftyt_na_simeonovo_se_obledi_ot_obshtinata_pusnaha_oshte_avtobusi", "text": "Заради обледяване е затруднено движението на кабинковия лифт \"Симеоново-Алеко\", съобщи акционерът \"Витоша ски\" АД. От фирмата са уточнили пред агенция \"Фокус\", че работят по отстраняването на проблема. Изпълнителният директор на \"Витоша ски\" Костадин Костадинов обяснява, че замръзването е заради рязкото понижаване на температурите. \"Въпреки че е пуснато да се върти, толкова лед се е образувал по него, че въжето се приплъзва и не може да задвижи механизма. В кабинките на лифта няма хора, изтеглени са\", каза той. Според Костадинов подобно нещо се случва много рядко. \"Това се случва веднъж на 15 години. Причината е рязката промяна на температурата. Действаме в момента, каквото можем да направим, го правим. Понякога срещу природата не може да се действа\", обясни той. \"Допълнителни автобуси вече са пуснати по линия 66 до отстраняване на аварията на Симеоновския лифт\", съобщи в туитър кметът на София Йорданка Фандъкова.  ", "date": "2018.01.13", "title": "Лифтът на Симеоново се обледи, от общината пуснаха още автобуси"}
{"url": "http://clubz.bg/62872-institutyt_na_reshetnikov_vidq_protesti_sreshtu_kolonialniq_gnet_na_es_u_nas_video", "text": "В протестите в София, проведени в деня на откриването на българското председателство на Съвета на ЕС, участват и  . Думите са на Оксана Петровска, експерт от добре известния у нас Руски институт за стратегически изследвания (РИСИ). До началото на 2017 г. негов председател бе ген. Леонид Решетников - човекът, посъветвал БСП да издигне кандидатурата на ген. Румен Радев за президент на страната ни. Радев може да има забележителна роля за излизането от НАТО и ЕС България ще бъде слаб председател на ЕС, прогнозира Петровска в клип с продължителност 11 минути и половина. Причина за това според нея са многобройните проблеми пред страната ни. Клипът е с дата 11 януари - деня на тържественото откриване на европредседателството. От Еврокомисията Петровска преминава към Полша. Според експертката Варшава изтъква, че у нас има силно руско влияние: България често е наричана неравноправен член на ЕС, допълва анализаторката. И нито е в Шенгенското пространство, нито в еврозоната, което не дава благоприятни прогнози за по-нататъшната ѝ политика, която ще води в ЕС. Операция \"Патриот\" или планът \"Решетников\"! Да го спрем! Същевременно Оксана Петровска обръща внимание, че главният проблем, който ще решава България, е интеграцията на Западните Балкани в ЕС. Пред нас стоят също въпросите за миграционната политика и бежанците, формирането на \"военен съюз на европейците\", развитие на цифровия пазар. Очаква се София активно да предлага инициативи за решаването на наболелите въпроси, тъй като за нея председателството е много важно за подобряването на собствения имидж. Операция \"Патриот\" или планът \"Решетников\"! Да го спрем!", "date": "2018.01.13", "title": "Институтът на Решетников видя протести срещу \"колониалния гнет на ЕС\" у нас (ВИДЕО)"}
{"url": "http://clubz.bg/62858-izgubim_li_pustinqcite_gubim_vsichko", "text": "Признавам, че идея за този текст ми даде един друг  . Макар че ние сме за уместна – поне не и  авторът е на повече от една ръка разстояние и   (в смисъл не на „обидиш”, а - докопаш, добараш...), да му гръмнеш една пестница. Независимо какво говорят злите езици, няма по-уфатно и лесно за управление място от Северозапада. Кви парламенти, кви сенати-менати и долни-горни камари?! При назе долна е само Гица комшикята, и то само когато е с някой друг. Иначе си е окей – но това в скоба. Мечтите тука са простички: например автобус с  . Щото нали миналата година ги троши’ме нарочно, като закина автобусът с гастролиращи футболисти от едно шопско село. Ако примерно бях политик и стъпех на ясната платформа   мога да постигна практически всичко. Мога да стана кмет, папа, Мис Криводол или космонавт (стига да имаше космодрум). Мога да издам албум и да го наложат с най-много ротации по радио „Северозапад”. На което, между другото, рекламният му слоган е психосоматичното: „Ритъмът на вашия черен дроб”. Да казвам ли кои музикални жанрове са застъпени, или... Ще мога да управлявам безкрайно. Ква Румъния, кви 5 лв? Може не само да се отделим, а и да се присъединим като 16-а република към  вече СССР – между другото,   Най-често по противните нови формати и сериали, които дават по иначе тогавашния телевизор. Като казах за  , та се зарадвах, щото нали е на мода да мислим позитивно и зат'ва ше се отплесна: практически тука има такава поголовна смъртност и така оредява населението, че като гледам увеличаващите се също толкова главоломно (според тв рекламите) милионери от „Златни пирамиди”,  от пирамидите. Съвсем сериозно, сигурно може и да се сметне кога ще е. И, няма накъде, ше почнат да завтарят... Не с умирачката, с печеленето! Ама както и да е. Освен мечтите тук простички са и средствата за придвижване. Например колело „Украйна” от '  си е предимство в... как да го кажа по-възпитано: в намирането на сексуален партньор. Хеле пък ако е с рамка. Дянков: Като изчезнат хората от Северозапада, и да строиш магистрали, няма значение Какво значи, ако например новосформираната северозападна държава обяви мобилизация и реши да привика под знамената всичи кореняци – по акт за раждане (за да няма хън-мън). Преди всичко – непоправим удар по икономиката на Италия, Испания, Англия и други братски и недотам държави. Второ – в София няма да остане никой. Нивата на фини прахови частици ще паднат, жалко само, че на кореняци-софиянци нема да има кой да има работи... И на 1000-имата! В „Шоуто на Слави” ще остане цял един вакантен ден, та ще трябва да бистри политиката. Което не съм съвсем положителен дали е добре за българското човечество... Формата на управление и държавно устройство може да е уникална в света „плаваща”: от пълна авторитарна диктатура (на който черпи) до първобитно-общинна главатарска мажоритарна система: Стига само Лепа Брена да не фалира някой ден тв Pink, тук практически може да се осъществи дълговечният идеал на сите хуманисти и всички ООН-ета на просветата:  Няма да видите северозападните хора да се бунтуват „за”, „против” (или нещо трето) Истанбулската конвенция. Оттук най-вероятно няма да тръгне нито едно солидно въстание. И никога не е тръгвало - не ги вярвайте ония глупости за 1923 г. Дядо - Бог да го прости - разказваше като жив свидетел как на поп Андрей му казали, че който участва във взимането на властта, ше раздават зéмя, Та зат’ва се прекарал, не за друго... Ако перифразирам Хайтов: Изгубим ли пустиняците, губим всичко! Хората тук са умерено работливи, свободолюбиви, дистанцирано мъдри и с чувство за хумор. Или синтезирани всички тези черти:   (произхожда от „хич им не е\" зор). Прекрасни са. Нека не позволяваме да заодат нанекъде като изоглавени!", "date": "2018.01.13", "title": "Изгубим ли пустиняците, губим всичко!"}
{"url": "http://clubz.bg/62862-policiqta_razbra_koj_podava_signalite_za_bombi_no_ne_go_e_hvanala", "text": "Това съобщиха от СДВР. Около официалното откриване на европредседателството в София имаше серия от сигнали до бомби, които за щастие се оказаха фалшиви - на летище-София, Народното събрание и в петък в НДК. Всички те са били подадени от един телефонен номер. След 2 часа стрес: няма никаква бомба в НДК Авторът на сигналите е 45-годишен български гражданин, който се намира в страна от ЕС, обясниха от полицията. Като при това е сериен \"подавач\" на сигнали за бомби. Установено е, че се е обаждал многократно освен за обекти в България, и за различни европейски институции, като последният му бомбен сигнал е за ЕК. С партньорските служби се действа за откриване къде се намира и за задържането му. Директорът на СДВР старши комисар Ивайло Иванов обясни как се е стигнало до откриването на този човек. От полицията са установили, че обажданията са подадени от карта на чужд мобилен оператор и е осъществен контакт с партньорските служби. Евакуираха Летище София В България през годините са водени досъдебни производства по същия повод във връзка с подадени от него много подобни сигнали. Деянието е наказуемо и по чл.326 от НК и по Закона за ЕЕН112, като по НК е предвидено наказание включително „лишаване от свобода“, а по Закона за ЕЕН, когато са мобилизирани службите за реагиране, е предвидена сериозна глоба в размер от  , като е предвидено търсене и на обезщетение за причинените вреди и направените от службите разходи. Службите реагират незабавно по утвърдена процедура на всеки подобен сигнал, изразходва се огромен ресурс, не само от полицията. Само през последните дни подадените злоумишлените обаждания са няколко: за Аерогара – София, за НДК, за НС, като сигналите са подавани на общодостъпни в интернет телефонни номера, всичките – от един номер, уточниха от полицията. Мотивите му предстоят да бъдат изяснени.    Евакуираха Летище София", "date": "2018.01.13", "title": "Полицията разбра кой подава сигналите за бомби, но не го е хванала"}
{"url": "http://clubz.bg/62850-koi_sa_skapanite_spored_trymp_strani", "text": "Кои са страните, които Доналд Тръмп обяви за скапани? Трудно може да се каже. Но можем поне да гадаем, ако погледнем кои реагираха първи и бяха най-силно възмутени от думите на американския президент. Те бяха дошли да преговарят за връщане в сила на закон, който предвижда статут на страна, чиито граждани се ползват с временна протекция. Хора от тези страни, избягали от родните си страни заради бедствия, войни или тежки политически кризи, получават правото да останат в САЩ, тъй като завръщането им в родината не е безопасно. Става дума за  ,  и  . Те са от американския континент. Макар да спомена Африка, Тръмп не посочи конкретна държава оттам. Тръмп: Защо са ни имигранти от \"скапани държави\"? Всъщност използваният от него израз бе доста по-цветист - .  е доста мек превод на български. Тези думи могат да звучат като,  ,  или  . Като и да бъдат преведени, думите на Тръмп предизвикаха гневни реакци и осъждане по целия свят, съобщи Си Ен Ен. Тръмп не съжалявал за вулгарните си думи, казал това, което много хора мислят В САЩ конгресмени и сенатори и от двете партии разкритикуваха изказването на президента като неприемливо и всяващо разделение. Хаити - една от държавите, които Тръмп спомена, привика най-висшия американски представител на своя територия, за да обсъди с него изказването на държавния глава. Съдия блокира решението на Тръмп да отмени защитата на деца имигранти Всичко това става в момента, в който карибската държава се готви да отбележи осмата годишнина от опустошителното земетресение от 7-ма степен по Рихтер. То причини смъртта на стотици хиляди хора и остави без дом още толкова. Заради бедствието САЩ предоставиха на Хаити статут на страна, чиито граждани се ползват с временна протекция.  Миналата година обаче Тръмп обяви, че отнема статута. Това може да засегне десетки хиляди имигранти от островната държава в САЩ. Тъй като в момента САЩ нямат посланик в Хаити, за среща с президента Жовенел Монс бе привикан временно управляващият Робин Диало. На 8 януари Министерството на вътрешната сигурност обяви, че ще лиши от временна протекция над 200 000 граждани на Салвадор, намиращи се в Съединените щати. Външният министър на централноамериканската република Уго Мартинес припомни в туитър приноса на сънародниците си към САЩ. И изтъкна, че много салвадорци са участвали във възстановяването на Ню Орлианс, пометен от урагана \"Катрина\" през 2005 г. Същевременно посолството на САЩ в Салвадор и неговите служители се опитаха да уверят жителите на страната, че изпитват уважение към тях. Уверенията бяха публикувани на испански език в туитър. Временна протекция в САЩ имат и гражданите на  , където стана силно земетресение през 2015 г. Властите в хималайската страна заявиха, че обсъждат отговор на изказването на Тръмп. Реагираха и представители на  . Изказа се и Висенте Фокс - бивш президент на  и яростен критик на Тръмп. Нападки срещу Тръмп отправи и Дейвид Милибанд - бивш британски външен министър, а днес президент на Международния комитет за спасяванe. Тръмп не съжалявал за вулгарните си думи, казал това, което много хора мислят Съдия блокира решението на Тръмп да отмени защитата на деца имигранти", "date": "2018.01.13", "title": "Кои са \"скапаните\" според Тръмп страни"}
{"url": "http://clubz.bg/62729-gyrciq_vs_zakonite_na_shariata", "text": "Законодателите в Гърция ще ограничат правомощията на ислямските съдилища, действащи в граничен регион, в който живее мюсюлманско малцинство от 100 000 души, в отговор на жалба пред Европейския съд по правата на човека, предаде Асошиейтед прес (АП). За целта предстои гръцкият парламент да гласува закон, подкрепен от най-големите политически партии, който елиминира правилата, действащи от близо век в общността, където се правораздава по законите на шариата. Новото законодателство ще даде приоритет на гръцките съдилища във всички случаи. Промените са в отговор на жалба от мюсюлманка, която живее в североизточния град Комотини, подадена пред Европейския съд по правата на човека (ЕСПЧ) по спор за наследство.  Законодателството, отнасящо се до правата на малцинствата, се основава на международни договори след войните, последвали рухването на Османската империя. Мюсюлманското малцинство в Гърция е до голяма степен турскоезично. Северноизточните райони, населени предимно с мюсюлмани, бяха посетени миналия месец от турския президент Реджеп Тайип Ердоган по време на историческата му визита в Гърция. По време на посещението си в училище в Комотини Ердоган нарече мюсюлманите, живеещи в Западна Тракия, мост между Турция и Гърция.  България и Гърция - сигурност без национализъм В свое изявление министър-председателят Алексис Ципрас заяви, че новият закон зачита \"особените характеристики\" на гръцкото мюсюлманско малцинство, като същевременно компенсира миналите несправедливости срещу членовете на общността, \"които са били изключени от правните гаранции и свободи, които трябва да се ползват от всички гръцки граждани\". Изслушванията в ислямските съдилища се ръководят от един служител, който е назначен от държавата мюсюлмански духовник.", "date": "2018.01.13", "title": "Гърция vs законите на шариата"}
{"url": "http://clubz.bg/62865-stanishev_sreshtu_ninova_za_istanbulskata_konvenciq", "text": "\"Истанбулската конвенция\" напът да скара висшия елит на БСП. Партийните функционери се събраха днес да обсъдят на Национален съвет вота на недоверие към правителството, Истанбулската конвенция и отчета за работата на парламентарната група, както и позиция за строителството на втори лифт на Банско. Големи словесни сблъсъци обаче се разгоряха около поцията на соцпартията за Истанбулската конвенция. Според лидерката на партията Корнелия Нинова и официално съобщение от пресцентъра на партията, позоваващо се на решение на Изпълнителното бюро, БСП е \"против\" още от първите дни на януари. Нинова и екипът ѝ смятат, че ратификацията трябва да бъде оттеглена. Същевременно социалистите евродепутати начело с лидера на ПЕС Сергей Станишев подкрепиха гласуване в европарламента в подкрепа на документа, осъждащ домашното насилие. По време на днешния пленум на \"Позитано\" 20 се разгорял и сблъсък очи в очи между Нинова и Станишев. Президентът на ПЕС отправил заплахи, че ако БСП не подкрепи конвенцията, това ще има сериозни последици за партията. Каквото и решение сега да вземе БСП, ще има сериозни последици за партията, предупредил още той по повод първоначалната позиция на ИБ на соцпартията срещу конвенцията. И БСП против Истанбулската конвенция \"Не търпи отлагане въпросът за насилието на жените.\" Това каза Станишев пред журналисти преди началото на Националния съвет на БСП „Една четвърт от жените на България под една или друга форма са подлагани на насилие“, каза той. По отношение на позицията на Изпълнителното бюро на БСП против конвенцията, той посочи, че разбира загрижеността на колегите си. „Малко бях учуден от тази спешна реакция, непосредствено след празниците, толкова категорична\", коментира той. Последно: БСП \"против\" или \"за\" Истанбулската конвенция е? На пленума   обаче не приела аргументите на Станишев. Тя твърдяла, че не за първи път позицията на БСП се разминава с тази на ПЕС. Това обяви секретарят на ПГ на „БСП за България“  по-рано преди началото на пленума. „Мисля, че в Конституцията е залегнала тази защита, освен това БСП винаги е защитавала правата на жените и децата“, твърди Попов. Той поясни, че когато се ратифицира една конвенция, тя има преимущество над вътрешното законодателство. „Мисля, че следва да въведем такива закони в България, които да осигуряват още по-добрата защита на правата на жените и децата“, заяви Попов. Според соцдепутата   допълни, че ако конвенцията бъде ратифицирана, някои текстове трябва да претърпят промяна. „Ние също сме Европа и имаме друго мнение. Не сме съгласни да приемем тази конвенция“, коментира Шаренкова. Според нея това не са основните проблеми на България. Шаренкова посочи, че след влизането на България в европредседателството има други важни теми. Конвенцията вече внесе разнобой и между президента Румен Радев и вицето му Илияна Йотова. Бившата евродепутатка е ревностна привърженичка на приемането на документа, осъждащ насилието. Радев се изказа твърде скептично за него, с довода, че в България си имаме достатъчно закони, но трябвало да се прилагат. \"Третият пол\" раздели Румен Радев и Илияна Йотова. Поне котаракът Чарли не е намесен Последно: БСП \"против\" или \"за\" Истанбулската конвенция е? \"Третият пол\" раздели Румен Радев и Илияна Йотова. Поне котаракът Чарли не е намесен", "date": "2018.01.13", "title": "Станишев срещу Нинова за Истанбулската конвенция"}
{"url": "http://clubz.bg/62855-sled_medicinski_pregled_trymp_e_v_otlichno_zdrave", "text": "Американският президент Доналд Тръмп премина вчера първия си медицински преглед, откакто е на поста, във военната болница в Бетезда край Вашингтон, след което отпътува за Палм Бийч, Флорида, предаде ДПА, цитирана от БТА.  Тръмп остана три часа в Националния военен медицински център „Уолтър Рийд”. Той помаха на репортерите на отсрещната страна на улицата, но не отговори на въпроси. На излизане от болницата президентът се ръкува и поговори с лекаря на Белия дом Рони Джаксън, който ръководеше прегледа. Джаксън е бил лекар на президентите при три последователни администрации, напомни говорителката на Белия дом Сара Сандърс завчера. Джаксън ще обобщи резултатите от прегледа през уикенда и ще се присъедини към Сандърс в залата за пресконференции във вторник, 16 януари, за да даде подробен доклад и да отговори на въпроси.  Президентът е в отлично здраве, заяви лекарят на Белия дом д-р Рони Джаксън след първия медицински преглед на Доналд Тръмп след встъпването му в длъжност преди почти година, предадоха световните агенции.  \n\t\"Медицинският преглед на президента днес в националната военна болница \"Уолтър Рийд\" премина изключително добре. Президентът е в отлично здраве и аз с с нетърпение очаквам да информирам за някои подробности на брифинг във вторник\", гласи краткото изявление на д-р Джаксън, разпространено вчера от Белия дом 71-годишният Тръмп встъпи в длъжност преди година като най-възрастния президент в историята на САЩ, започващ първия си мандат, припомня ДПА. Луд ли е Тръмп? Тръмп избягва спортовете, освен голфа, и според слуховете си пада предимно по фастфуд и диетична сода. Няма семейна история на преждевременни сърдечни болести, а родителите му са доживели до възраст над 80 и 90 години. Медицинският му преглед няма да включва оценка на менталното здраве или яснота на ума, предупреди Белият дом", "date": "2018.01.13", "title": "След медицински преглед: Тръмп е в отлично здраве"}
{"url": "http://clubz.bg/62864-sportisti_ot_dvete_korei_pod_obsht_flag_na_olimpiadata", "text": "Състезатели на Южна и Северна Корея могат да участват в смесени отбори и под общ флаг на зимните олимпийски игри в Пьончан, информират световните агенции. Това може да стане в мъжката двойка по бобслей и женския хокей на лед. Предложението е отправено от домакините на олимпиадата на срещата в пограничното селище Панминчжон преди броени дни. Дали това ще се случи, ще стане ясно на 20 януари в Лозана, когато има заседание на Международния олимпийски комитет с делегации и от двете страни. Друга важна точка от дневния ред е окончателното изясняване на статута на руските спортисти. Както е известно, МОК забрани на Русия да участва в Пьончан заради \"системна и дирижирана от държавата употреба на допинг\", но разреши на чисти от забранени вещества спортисти да стартират на зимния форум. По-интересни сега са подробностите около двете Кореи, след като още по Нова година севернокорейският лидер Ким Чен Ун допусна възможността да изпрати делегация в Пьончан, а малко по-късно се стигна и до окончателно решение. Северна Корея ще изпрати спортисти на олимпиадата в Пьончан Последният случай на участие под един флаг на олимпиада от страна на Корея е през 1936 г. в Берлин. Много след това на три игри двете делегации дефилираха заедно на церемонията по откриването - в Сидни 2000, Атина 2004 и Торино 2006. С един отбор пък спориха на световното по тенис на маса в Китай през 1991 г. До момента броят на спортистите от КНДР, спечелили право да се състезават на игрите, никак не е голям. Двойката във фигурното пързаляне Рьом Тае Ок и Ким Жу Сик, например, спечели квота през септември, но олимпийският комитет на страната изпусна срока за официална регистрация. В понеделник МОК обяви, че специално за севернокорейските спортисти срокът е удължен. Повече яснота и по този въпрос ще има след седмица. На пръв поглед е незначителен въпросът как групата от Северна Корея ще влезе в Южна. Но се оказва, че не е толкова лесно, най-малкото казусът трябва да се разгледа  от много инстанции, като се почне от парламента в Република Корея, пише агенция \"Ройтерс\". Президентът на организационния комитет на игрите Лий Хий Бьом допуска, че това може да стане дори през демилитаризираната зона, която е най-охраняваната граница в света. Дълга е 260 км и широка близо 4 км. Смята се, че общият брой на войниците от двете страни е близо 1 милион. Ако се стигне до такова решение, това ще е първият случай в историята спортисти от КНДР да са влезли в Южна Корея по земя. За целта обаче ще трябва да се произнесе парламентът в Сеул. През 2002 г. Пхенян прати 606 души делегация на Азиатските игри в Бусан и тогава те пътуваха с голям круизен кораб, на който и бяха отседнали за надпреварата. Година по-късно 528 севернокорейци стигнаха за лятната универсиада в Даегу със самолети. На този етап не е ясно къде ще отседне делегацията от КНДР - дали в олимпийското градче или другаде край Пьончан. Често Северна Корея избира други места в градовете, домакини на игри. И на спортистите се забранява да излизат дори на разходка с изключение на дните, в които тренират и се състезават.", "date": "2018.01.13", "title": "Спортисти от двете Кореи - под общ флаг на олимпиадата?"}
{"url": "http://clubz.bg/62848-na_27_fevruari_otkrivat_ploshtad_boris_nemcov_vyv_vashington", "text": "Във Вашингтон скоро ще се появи улица на името на убития руски политик Борис Немцов. Тази седмица градската управа на американската столица одобри на първо четене законопроект №22-539 за преименуване на участък от Уисконсин авеню като Boris Nemtsov Plaza. Мястото се намира точно пред сградата на руското посолство.  В отделно решение се призовава за ускорено приемане на решението, така че новото име на площада да влезе в сила на 27 февруари, когато се навършват три години от гибелта на Немцов, убит в центъра на Москва. Тогава ще има тържествена церемония на Boris Nemtsov Plaza - първото в света официално увековечаване на паметта му, коментира в блога си Владимир Кара-Мурза, председател на фонда \"Борис Немцов\". Руските депутати отказаха мълчание в памет на Борис Немцов Въпреки че през ноември 2016 г. Градската дума в Нижни Новгород е взела решение да сложи паметна плоча на сградата, където е живял първият губернатор на областта  - Борис Немцов, до ден днешен решението не е изпълнено. Според Кара-Мурза причината е в това, че властта воюва с Немцов, макар и мъртъв. Това, според него, е причината да се премахват мемориалните знаци от домовете в Москва и Ярославл, където е живял, и на официално ниво се блокират всички инициативи, свързани с паметта на Немцов. Наречете на Борис Немцов площад пред руското посолство Във Вашингтон има няколко места, свързани с Русия - паметник на Пушкин, недалеко от университета, алея на руските поети в Джорджтаун, площад на името на Андрей Сахаров. Историята на площада, който носи името на един от най-известните дисиденти в бившия СССР е интересна. През 1984 г., когато във Вашингтон решават да дадат името на Сахаров на площада, който тогава е пак пред руското посолство, понастоящем резиденция на руския посланик, Сахаров е бил на заточение. Пред вратата на жилището му денонощно дежурят хора на КГБ, роднините му са подложени на гонения, а в медиите валят писма от колективи - от доячки до кинематографисти, които осъждат гневно \"клеветника\" на съветската власт. Шест години по-късно, през 1990 г., площад \"Сахаров\" вече има и в Москва, а негов бюст поставят и в самата сграда на руското посолство във Вашингтон.  Защо вероятно никога няма да разберем кой уби баща ми Борис Немцов Наречете на Борис Немцов площад пред руското посолство Защо вероятно никога няма да разберем кой уби баща ми Борис Немцов", "date": "2018.01.13", "title": "На 27 февруари откриват площад \"Борис Немцов\" във Вашингтон"}
{"url": "http://clubz.bg/62841-proruski_populist_i_uchen_shte_se_borqt_na_vtoriq_tur_za_prezident_v_chehiq", "text": "След две седмици Земан ще се яви на балотаж срещу бившия ръководител на Чешката академия на науките Иржи Драхош, сочат данните от преброяването на 95 процента от подадените бюлетини. Земан получава 39 процента от гласовете, а Драхош - 26,3 процента. Трети е бившият дипломат Павел Фишер, който получава около 10%. За президентския пост се бореха деветима кандидати. Вторият тур на изборите ще се проведе на 26 и 27 януари. Десетки хиляди на протест срещу президента и финансовия министър в Чехия Земан, който направи заявка за втори петгодишен мандат, изразява увереност, че отново ще победи. 73-годишният президент отказва да участва в телевизионни дебати между претендентите. Той сравнява Европейския съюз с Варшавския договор, има проруски виждания и враждебно отношение към имиграцията и мюсюлманите. Той определя миграционната криза като \"организирано нашествие\", а мюсюлманите - като хора, \"които е невъзможно да бъдат интегрирани\". Подкрепата за него идва предимно от селските райони и нискоквалифицираните работнически среди.  Ако бъде преизбран, Земан ще се сработи с премиера Андрей Бабиш - популист, който пое властта през декември миналата години. Евроскептикът милиардер Андрей Бабиш печели вота в Чехия Драхош няма политическа кариера зад гърба си. Той оглавява оглавява Чешката академия на науките и има над десет патента. Опонентите му го окачествяват като \"дестилирана вода\" - без цвят и вкус. Той също се изказва срещу квотите за бежанци като \"съвсем неправилна идея и лоша стратегия\" от страна на ЕС. За разлика от действащия президент той е твърдо против референдум за членството на Чехия в блока. Освен това подкрепя и въвеждането на еврото в страната. Центрист, либерал и убеден европеец, Драхош смята, че Чехия трябва да играе по-активна роля в Европейския съюз. На първия тур има още седмина кандидати. Сред тях е бившият премиер Мирек Тополанек, чието правителство падна от власт през март 2009 г., докато страната беше ротационен председател на Съвета на ЕС. Михал Хорачек, предприемач и текстописец, спечелил състояние чрез компания за залози, и бившият президент на автомобилните заводи \"Шкода\" Вратислав Кулханек също са кандидати. Путин и Земан - взаимноизгодният цинизъм  Бъдещият президент на Чехия ще се сблъска с проблема за съставяне на ново правителство след парламентарните избори през октомври. В средата на декември Земан назначи кабинет на малцинството, оглавено от милиардера популист Андрей Бабиш. Той обаче е изправен пред вот на доверие, отложен заради президентските избори, и намя гаранции, че ще го спечели. Конституцията позволява на Бабиш втори опит и Земан, чийто мандат изтича чак в началото на март, вече обяви, че смята да възложи тази задача на политическия си съюзник, въпреки подозренията към него за злоупотреби. Евроскептикът милиардер Андрей Бабиш печели вота в Чехия Путин и Земан - взаимноизгодният цинизъм ", "date": "2018.01.13", "title": "Проруски популист и учен ще се борят на втория тур за президент в Чехия"}
{"url": "http://clubz.bg/62856-cvetanov_za_ubijstvata_i_100_te_mln_lv_za_policaite_trqbva_da_se_gordeem_s", "text": "Цветан Цветанов, зам.-шеф на ГЕРБ, отлавяващ вътрешната комисия в парламента, председател на ПГ на управляващата партия реши да коментира всички актуални въпроси пред Нова тв, свързани с тежките убийства, антикорупционния закон и внезапно отпуснатите 100 млн. лв. на полицаите, които заплашиха с протести по един начин - \"Европредседателството е много важно, то е отговорност, ние трябва да се гордеем. Благодаря ви.\"  От участието му по Нова тв в \"Събуди се\" с водеща Мирослава Иванова се разбра следното: \"Разкриването на такова тежко престъпление недейте да смятате, че може да стане за един ден\", каза Цветанов, три седмици след покушението над данъчния и ден, след като Стаменов почина от тежките си рани във ВМА. Почина простреляният в София данъчен Петър Христов помагал за разкриване на редица престъпления, твърди Цветанов Според него казанато от Радан Кънев, че Петър Христов е бил политическият господар във Велико Търново била \"несериозна теза\". \"Не, твърди Цветанов - Петър Христов никога не е имал политически амбиции\". Също така стана ясно, че зам.- шефът на ГЕРБ няма никаква информация какви обществени поръчки и фирми е имал Христов. И е слабо запознат с бизнеса му като знае, че става дума за млечни продукти. \"Не съм се интересувал от обществените му поръчки, фирми и обеми на бизнеса. Много са нещата, които могат да бъдат говорени спекулативно, запознанството ни с Петър Христов е от времето, когато влязох в политиката. Той е бил един от радетелите на синята идея и винаги е смятал, че демокрацията е много важна, обясни още той. \"Това е най-доброто, което може да предложим в момента. Кое е най-лесно да направиш политическо присъствие  - да отречеш всичко направено от българския парламент\". Това коментира Цветанов за критиките на президента към антикорупционния закон, след като в петък парламентът отхвърли ветото на Румен Радев. Ракия за Юнкер подкуп ли е? Кой бърка в кацата с меда? \"В момента има един интегритет и събирането на всички тези звена в един орган ще подобри координацията. Не можем да казваме, че като се създава един орган, то има някаква бухалка\", разясни по принцип той след като се опита да препитва водещата за закона. Цветанов положи много усилия да не отговори на въпроса за решението на премиера Бойко Борисов правителството да отпусне 100 млн. лв., след среща с представители на протестиращите полицаи, които заплашиха, че ще блокират София не кога да е, а по време на европредседателството. По-рано през седмицата се разигра сюжет със свален билборд на протестиращи полицаи, които на английски се оплакваха от ниското заплащане в МВР.  Полицаите протестират с билборд, свалят го \"В момента цялата отговорност, която пада върху системата за сигурност, винаги сме се стремели да променяме средата за работа... Има по-добра събираемост... Премиерът беше ясен - правим го за държавата, ако искате си продължете протестите....\", каза той. \"Не го направихме под натиск\", обяви още Цветанов без да аргументира внезапността на решението. Полицаите си тръгнаха със 100 млн. лв. от срещата с Борисов След което започна да говори за европредседателството:   Петър Христов помагал за разкриване на редица престъпления, твърди Цветанов Ракия за Юнкер подкуп ли е? Кой бърка в кацата с меда? Полицаите протестират с билборд, свалят го Полицаите си тръгнаха със 100 млн. лв. от срещата с Борисов", "date": "2018.01.13", "title": "Цветанов за убийствата и 100-те млн. лв. за полицаите: Трябва да се гордеем с европредседателството"}
{"url": "http://clubz.bg/62713-slavqnstvoto_i_pravoslavieto_ovchi_koji_vyrhu_gyrba_na_hityr_vylk", "text": "Началото на годината е белязано с честването на годишнини от рождението на велики поети и революционери. Преди седмица се навършиха 170 години от рождението на Христо Ботев. Магарешките ни уши, абстрактната Русия и заробващата Европа Днес се навършват 140 години от рождението на Пейо Яворов, другият претендент за лавровия венец на най-великия български поет. Яворов е роден на днешния ден (по нов стил) през 1878 г. само два месеца преди създаването на Третата българска държава. Освен че са гениални поети, Ботев и Яворов си приличат и по други показатели. И двамата са революционери - Ботев се е борил и загинал за освобождението на България, докато голяма част от живота на Яворов е посветена на освобождението на Македония, останала под османска власт след 1878 г. И двамата, също така, освен поети са и публицисти. Публицистиката на Яворов е по-малко позната дори от тази на Ботев. У публициста Яворов липсва огненият ботевски плам и унищожителна ирония. В неговите статии обаче има трезв и дълбок анализ на международното и вътрешното положение. Основна тема за Яворов е Македония. В статиите си той изтъква, че всички велики сили, включително Русия, преследват само и единствено своите интереси на Балканите и често са против българските въжделения за единна и свободна България. Яворов гневно критикува сръбските, гръцките и румънските домогвания към български земи. Той е убеден, че ако единственият враг на българите са били турците, то те много лесно и бързо са щели да се освободят от тяхната власт. Интересен момент в публицистиката на Яворов е, че той говори за автономна Македония. Но изтъква, че това е компромис и обяснява, че борбата за автономна Македония е цел на българските патриоти. Яворов отбелязва, че румънците, сърбите и гърците не могат да проумеят как македонският българин именно като български родолюбец е против разпокъсването на Македония, но и против нейното обединение с Мизия и Тракия. За кокала, хасъл патриотите, 150-те рубли и мурафет ли е вестникът Ето малко от творчеството на публициста Яворов. Предговор към книгата \"Гоце Делчев\", 1904 г. \"Ако имахме само един враг\", в. \"Свобода или смърт\" 1903 г. \"Врагът ни е вече задъхан\" в. \"Свобода или смърт\" 1903 г. \"Прилагането на \"реформите\". Писмо\". в. \"Свобода или смърт\" 1903 г. \"Нашата народност е обградена от всички страни\", в. \"Илинден\" 1908 г. \"Нашето нещастие и нашата сила\" в. \"Илинден\" 1908 г. За кокала, хасъл патриотите, 150-те рубли и мурафет ли е вестникът", "date": "2018.01.13", "title": "Славянството и православието - овчи кожи върху гърба на хитър вълк"}
{"url": "http://clubz.bg/62857-peevski_sezira_evropa_za_cenzurata_na_fabrikata_za_falshivi_novini", "text": "Въпреки воплите на корпулентния депутат и собственик на вестниците \"Телеграф\" и \"Монитор\", че непрекъснато бил клеветен в Брюксел, самият той е решил да \"сезира Европа\". Медиите му съобщават, че възнамеряват да направят същото. Причината - представената през седмицата  изготвена от журналисти от Съюза на издатлите. За представянето й се събраха любимите мишени на Пеевските медии - издателите на \"Капитал\", \"Дневник\", Клуб Z, \"Сега\" и Mediapool - Иво Прокопиев, Теодор Захов, Огнян Донев, Сашо Дончев и Стояна Георгиева. Основните изводи от Книгата са, че българската журналистика е паднала жертва на олигархията, в т.ч. на Пеевски, обслужва политически интереси, а страната ни е изпаднала през последните години до най-ниските нива в класацията на \"Репортери без граници\" за свободата на словото. Бяла книга за свободата на медиите в България (ПЪЛЕН ТЕКСТ)  Причината е грубото погазване на всички етични и журналистически правила за свобода на словото и достъп до публично събитие от страна на менторите на Фабриката за фалшиви новини – олигарсите Иво Прокопиев, Огнян Донев и Сашо Дончев\", пише агенцията на Пеевски. Пеевски \"блицна\": Аз не съм олигарх, няма да ме уплашите Ето и какви са останалите мотиви за \"сезирането на Европа\": \"На 10 януари, Съюзът на издателите в България, който всъщност представлява само интересите на въпросните скандални бизнесмени, двама от тях – Прокопиев и Донев, подсъдими, направи полутайна сбирка, на която представи т.нар. \"Бяла книга за свободата на медиите в България\". На нея подмами представители на ENPA, \"Репортери без граници\", а също и дипломати, но извън тях покани за присъствие и участие имаха само представители на НПО-та и издания, съставляващи Фабриката за фалшиви новини, с която олигарсите се опитват да манипулират общественото мнение. Опитите на представителите на други медии, в това число \"Монитор\" и \"Телеграф\" да влязат на форума, бяха спрени от организаторите, които буквално затръшнаха вратите на конференцията. В писмата си двете издания подчертават, че това е нарушаване на всички етични и морални правила на професията, в това число и на етичния кодекс, приет от СИБ и задават следните въпроси на ENPA и \"Репортери без граници\": Пеевски \"блицна\": Аз не съм олигарх, няма да ме уплашите", "date": "2018.01.13", "title": "Пеевски \"сезира Европа за цензурата на Фабриката за фалшиви новини\""}
{"url": "http://clubz.bg/62859-trymp_ne_syjalqval_za_vulgarnite_si_dumi_kazal_tova_koeto_mnogo_hora_mislqt", "text": "Президентът на САЩ Доналд Тръмп е заявил, че с вулгарното си изказване по адрес на Африка и Хаити единствено е изразил това, което много хора мислят, но не смеят да изрекат на глас, твърди пред Асошиейтед прес човек, който е разговарял с него. Тръмп прекарал четвъртък вечер в разговори с приятели и съветници, за да поиска мнението им за станалото, твърди източникът, който пожелал да не бъде назован. Според него американският президент не съжалявал за казаното и обвинил медиите, че го изопачават. Кои са \"скапаните\" според Тръмп страни Критици на президента заклеймиха думите, използвани в четвъртък на среща с група сенатори в Белия дом, посветена на миграцията, а Тръмп и съветниците му не отрекоха, че действително ги е употребил, напомня БТА. Така по всичко личи, че посланиците от групата на африканските страни в ООН, които по-рано поискаха опровержение и извинение от американския президент Доналд Тръмп заради расистката му реплика относно имигрантите от \"мизерни дупки\", няма да го получат. Тръмп: Защо са ни имигранти от \"скапани държави\"? След спешно съвещание, продължило четири часа, групата единодушно заяви, че е дълбоко шокирана и осъжда скандалните расистки и ксенофобски думи на Тръмп, както са съобщени в медиите, предаде АФП. Групата настоява за опровержение и извинение, като изразява също безпокойството си от трайната и засилваща се тенденция в американската администрация, спрямо Африка и лицата от африкански произход, да се оклеветява континента и цветнокожите хора. Изразява се и солидарност с хаитянския народ и с другите народи, които също са оклеветени, както и благодарност към американците от всякакъв произход, които са осъдили тези изявления.  Поне веднъж сме единни, подчерта един посланик пред Франс прес.  Тръмп: Защо са ни имигранти от \"скапани държави\"?", "date": "2018.01.13", "title": "Тръмп не съжалявал за вулгарните си думи, казал това, което много хора мислят"}
{"url": "http://clubz.bg/62843-ikonomika_na_mrysniq_vyzduh_v_sofiq", "text": "Едва ли някога досега гражданите на София са били толкова чувствителни на тема „мръсен въздух в столицата”, колкото в началото на тази година. Създалото се напрежение и очакванията за незабавни мерки направиха темата по-скоро политическа, а опитите на различни експерти да говорят обективно за проблема потъна в общото море от недоволство. От икономическа гледна точка има няколко неща, които си струва да се отбележат на първо време и които са свързани с недоволството на хората, наличните данни и възможните политики.   Покачващият се интерес на хората към темата не бива да ни изненадва. В икономическата теория има нещо, което се нарича „Крива на Кузнец”. Хипотезата на Нобеловия лауреат за 1971 г. Саймън Кузнец е, че с развитието на икономиката неравенството в обществото първо се покачва, след което започва да спада. Тоест с натрупването на богатството обществата стават един вид „по-справедливи”. Приложението на кривата на Кузнец в околната среда е огромно (след 90-те години на 20 век), като тук аргументът е, че колкото по-богато става едно общество, толкова по-чувствително е то за околната среда и съответно замърсяването ѝ започва да намалява. Съвременният облик на богатите западни градове общо взето категорично потвърждава тази теория. Именно екологичното приложение на кривата на Кузнец обяснява и повишеното внимание по темата за мръсния въздух в София. Икономическият подем, почти нулевата безработица в столицата и създалата се устойчива градска средна класа, вече търси решения на проблеми, които са отвъд чисто икономическите. Заедно с това, развитието на технологиите осветява проблема по начин, който доскоро беше немислим. Хората вече измерват чистотата на въздуха със собствени уреди и използват апликации, които им казват кога е безопасно да тичат навън и кога да не го правят, тъй като въздухът е мръсен. В тази среда мръсният въздух ще бъде все по-важна тема – няма как да се избяга от нея. Изглежда обаче, че има известно разминаване между това, което официално се подава като информация (в норма сме) и това, което кара хората да недоволстват в конкретен ден. Причината е, че големият дебат в столицата не е просто за нивата на замърсяване по принцип (в рамките на годината), а се концентрира в пиковите моменти – периодите с много замърсен въздух. Столицата вече влиза в средногодишните норми за фини прахови частици – 30 микрограма на кубичен метър за ФПЧ2,5 и 40 микрограма на кубичен метър за ФПЧ10. Проблемът обаче са пиковите стойности в рамките на конкретни дни – надвишаване на средноденонощната норма от 50 микрограма на кубичен метър за ФПЧ10. Преди 7-8 години тази норма е била превишавана в близо 1/3 от дните през годината. Сега превишенията са по-малко, но все още извън нормата от 35 пъти годишно.   За да се атакува проблемът със замърсения въздух, трябва да се знае и кои са източниците на замърсяване. Тук има известен проблем. През последната седмица например в медиите се разпространяваше информация, че 63% от емисиите на фини прахови частици в столицата идват от транспорта и 27% от битово горене (виж  ). Ако човек се поразрови, ще види, че нов вариант на това деление показва 57% за транспорта и 42% за битовото горене. Тези данни не са точно измерени, а са резултат от прилагането на различни модели за изчисляване замърсяването по източници. Дори и да приемем, че сметката е напълно точна, то това са средногодишните данни. Битовото горене обаче е проблем основно зимата. Ако средно за годината замърсяването в София е грубо в рамките на 60% транспорт и 40% битово гориво, то през зимата тази картина най-вероятно е обърната. Пиковите замърсявания в столицата идват тогава, когато софиянци започнат да се отопляват. На фона на всичко това, възможните решения от страна на Столична община са чувствително ограничени. Решението само по себе си е ясно – по-малко отопление с въглища и дърва и ограничаване на замърсяванията от транспорта. Това обаче не е лесно да се постигне и изисква колкото участието на общината, толкова и на държавата. В транспорта мерките са по-постижими и нормално фокусът на общината попада там. Такива са например евентуалните стимули за ползване на градския транспорт в дните с много мръсен въздух (т. нар. зелен билет и безплатни буферни паркинги), ограничаването на движението в центъра (поскъпване на синята зона и по-скъпи такси за строителни машини и товарни превозни средства), миене и оросяване на улиците, ако температурата не е под нулата и т.н. Всички тези мерки са възможни и подлежат на дебат, но и всяка една от тях е заредена с някакво напрежение и недоволство от страна на засегнатите. Най-видимата икономическа мярка по отношение на транспорта, а именно облагане на замърсителите, зависи от решение на държавата. Данъкът върху автомобилите в момента не стъпва върху екологични норми и тези, които замърсяват повече, не плащат повече. Промяна в тази посока може да се направи, но тя ще удари по бедните домакинства, тоест отново ще предизвика насрещно недоволство. По отношение на битовото отопление възможностите на общината са съвсем ограничени. Домакинствата, които се отопляват на въглища и дърва, едва ли ще се повлияят от призиви за включване на електрически печки в дните с високо замърсяване. Мерките тук са почти изцяло в ръцете на държавата – например въвеждане на стандарти за горивата (да не са мокри дървата, например) или пък помощите за отопление да не се дават за твърди горива. Отново мерки, които биха имали своя икономически ефект върху по-бедните домакинства, но някои от тях - също и върху бюджета. Общината обаче може в по-голяма степен да контролира бизнеса, когато стават дума за горенето на твърди горива. Ако използва твърди горива например, бизнесът потенциално може да бъде стимулиран да има филтър на комина или пък наказван, ако няма. Това трудно би се случило при домакинствата (скъпо е и контролът е невъзможен поради неприкосновеността на дома), но при бизнеса е по-приложимо. Отново обаче имаме противопоставяне на екологични цели и икономическа цена – решението ще е политическо и ще зависи от това къде сме по кривата на Кузнец. По-големите мерки са в ръцете на държавата, която има по-важните лостове. Един от интересните моменти тук е, че евентуални законодателни промени ще засегнат всички, а не само хората в София. Ако например старите автомобили се обложат повече, защото замърсяват, то това ще постигне някакви екологични цели в София, но може да донесе предимно негативи в обезлюдени и бедни региони, където колите и движението са малко и не допринасят чувствително за замърсяването на въздуха. С други думи, и в данъчната, и в социалната политика държавата трябва да намери решения, които да могат да се прилагат гъвкаво в различните общини – едните може да искат да облагат замърсителите, други може да предпочетат друг подход в зависимост от техния профил.", "date": "2018.01.13", "title": "Икономика на мръсния въздух в София"}
{"url": "http://clubz.bg/62854-liym_nijsyn_nepobedim_i_s_vyrzani_ryce", "text": "Социална сатира, екшън трилър и руска балетна драма може би не е това, което очаквате   в навечерието на обявяването на номинациите за „Оскар“, но пък е достатъчно разнообразно, за да няма оплаквания от разпространителите, че „няма какво да се гледа“. „Малък голям живот“ е социална сатира с фантастични елементи на режисьора Александър Пейн за неочакваното решение на проблема с пренаселването на планетата: норвежки учени измислят технология за смаляването на хората  , благодарение на която след 200 години целият свят може да стане миниатюрен. В един смален свят парите, необходими за материални блага, са много по-малко. Заради финансовите изгоди на един такъв смален живот, съвсем обикновеният гражданин Пол и неговата съпруга Одри без много да му мислят решават да се откажат от унилото си съществуване в Омаха и да се подложат на процедурата по смаляване. Но това ще доведе до удивителни последствия… „Малък голям живот“ е най-ниско оценения и според публиката   и според критиката   филм в иначе доста представителната кариера на Александър Пейн досега, носител на два оскара и автор на филми като „Съперници“, „Отбивки“, „Потомците“, „Относно Шмид“. Според най-положителния отзив за филма, излязъл в „Гардиън“, филмът е  и , пише Зан Брукс след премиерата на филма, с който бе открит Венецианският кинофестивал. На другия край на спектъра е мнението на Джошуа Роткопф в „Таймаут“. Според него в „Малък голям живот“ мощната захапка на Пейн се е смалила до леко пощипване. Все пак и той признава, че като „умерена сатира“   филмът работи „достатъчно добре“. Но Пейн прави  „Без последна спирка“ е прилично направен криминален екшън – от  тези, в които през последните години Лиъм Нийсън се е специализирал така, че вероятно може да играе в тях и с вързани ръце  . Или както казва Джордан Рауп в The Film Stage,  . По сюжет до вчера Майкъл Маккоули  , обикновен застрахователен агент, всеки ден е пътувал до работата си в един и същи влак, в компанията на един и същи лица. А днес една тайнствена непозната   му прави неустоимо предложение да участва в експеримент. Той разполага с време до следващата спирка, за да вземе решение – и с шанс едно на хиляда да победи. Играта започва… Най-ласкателното сравнение е на Роджър Мур в сайта Movie Nation: Сара Уорд е значително по-хладна в Screen International:     „Болшой“ е пищна руска продукция на Валерий Тодоровски. В центъра на историята е младата и необичайно талантлива танцьорка Юля от малък миньорски град, която има късмета да бъде забелязана и се запътва към бъдещето на велика балерина, достойна за най-голямата сцена на Русия. Но пътят е дълъг и по него се срещат доста препятствия. Те могат за бъдат преодолени само с невероятни саможертви… Ако сте гледали „Черният лебед“ на Аронофски, знаете за какво става дума. Но тук е доста по-различно. Според руската критика изглежда очевидно, че за да ги пусне да снимат на сцената на „Болшой“, ръководството на театъра първо се е убедило, че филмът няма по никакъв начин да навреди на и без това доста увредения напоследък от скандали имидж на театъра. Едно от главните достойнство на филма е наистина безграничното уважение и пиетет, с които Валерий Тодоровски е подходил към темата за балета  Но то се оказва затрупано от куп досадни, основно драматургични недостатъци. Сюжетни линии изведнъж прекъсват без обяснение, а зрителят чака и недоумява. Възможно е това да са последиците от жестокото орязване, на което режисьорът подлага филма в последния момент, за да го съкрати с повече от една трета, пише Екатерина Барабаш в Кино-театр.ру, още преди да стигне до по-лошото. А то е, че     ", "date": "2018.01.13", "title": "Лиъм Нийсън, непобедим и с вързани ръце"}
